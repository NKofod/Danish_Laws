Bekendtgørelse om Forretningsorden for  

 Klagenævnet for  

 vidtgående specialundervisning I henhold til § 51a, stk. 3 og 4, i lov om folkeskolen, jf.  

 lovbekendtgørelse nr. 730 af 21. juli 2000, fastsættes:
§ 1. Klagenævnet for vidtgående  

 specialundervisning træffer afgørelse i klager over 1)	en kommunalbestyrelses afgørelse om, afslag på eller  

 tilbagekaldelse af henvisning til specialundervisning og anden  

 specialpædagogisk bistand, jf. folkeskolelovens § 21, stk. 1,  

 og § 51, stk. 3, og 2)	et amtsråds, for Københavns og Frederiksberg Kommuners  

 vedkommende kommunalbestyrelsens, afgørelse om det nærmere  

 indhold af en specialpædagogisk bistand, jf. folkeskolelovens  

 § 21, stk. 2, og § 51, stk. 6.
 Stk. 2. Nævnet kan afgive udtalelser om  

 spørgsmål, der vedrører dets sagsområde.
§ 2. Klagenævnet består af en formand  

 og to andre faste medlemmer.
Nævnet tiltrædes for hver sag af to  

 særligt udpegede medlemmer, jf. stk. 4-6.
Stk. 2. Formanden, der skal have juridisk kandidateksamen,  

 beskikkes af undervisningsministeren.
De to andre faste medlemmer beskikkes  

 af undervisningsministeren efter indstilling fra henholdsvis  

 Amtsrådsforeningen i Danmark og Kommunernes Landsforening.
 Stk. 3. Reglerne i stk. 2 finder tilsvarende anvendelse  

 på de af undervisningsministeren beskikkede stedfortrædere for de  

 faste medlemmer.
 Stk. 4. Amtsrådsforeningen i Danmark og Kommunernes  

 Landsforening udpeger særligt sagkyndige, som efter formandens  

 bestemmelse deltager i nævnets møder.
 Stk. 5. De Samvirkende Invalideorganisationer udpeger til  

 hvert nævnsmøde et medlem, som skal repræsentere  

 organisationerne.
 Stk. 6. De i stk. 4-5 nævnte organisationer  

 underretter skriftligt formanden om, hvem der indtil videre kan deltage i  

 nævnets møder som særligt udpegede medlemmer.
 § 3. Undervisningsministeriet stiller juridisk og  

 pædagogisk sekretariatsbistand til rådighed for nævnet og  

 afholder de med dets virksomhed forbundne udgifter, derunder til  

 handicapkompenserende foranstaltninger.
§ 4. Nævnet udøver sin virksomhed i  

 møder, jf. dog § 7. Ordinære møder afholdes på  

 de af nævnet for hvert halvår fastsatte mødedage.  

 Formanden kan aflyse ordinære møder.
Formanden kan med 14 dages  

 varsel indkalde til ekstraordinært møde.
 Stk. 2. Formanden udsender senest 8 dage før et  

 møde en dagsorden med fortegnelse over de sager, der vil komme til  

 behandling, samt så vidt muligt materiale til belysning af disse.  

 Dagsorden med tilhørende sagsmateriale sendes til de faste medlemmer,  

 De Samvirkende Invalideorganisationer og det eller de sagkyndige medlemmer,  

 som efter formandens bestemmelse indkaldes til det pågældende  

 møde, jf. § 2, stk. 4.
 § 5. Nævnet er beslutningsdygtigt, når  

 de faste medlemmer eller deres stedfortrædere og de to særligt  

 udpegede medlemmer, jf. § 2, stk. 4-6, er til stede.
 Stk. 2. Er et fast medlem forhindret i at deltage i et  

 møde, indkalder formanden vedkommendes stedfortræder.
 Stk. 3. Sekretariatet deltager i nævnets møder,  

 medmindre formanden eller nævnet bestemmer andet.
§ 6. Nævnet kan afvise klager, der 1)	ikke er omfattet af nævnets kompetence, 2)	er indgivet af en person, som ikke er klageberettiget, 3)	er indgivet efter udløbet af den i loven fastsatte klagefrist  

 eller 4)	vedrører en sag, som tidligere er afgjort af  

 nævnet.
 Stk. 2. Formanden kan på nævnets vegne  

 træffe de i stk. 1 nævnte beslutninger, når  

 spørgsmålet ikke giver anledning til tvivl.
§ 7. Formanden kan bestemme, at en sag  

 afgøres skriftligt på grundlag af en indstilling, der sendes til  

 medlemmerne.
Anmoder et af disse derom, skal sagen dog behandles i et  

 møde.
 Stk. 2. Nævnet kan bemyndige formanden til at  

 træffe afgørelse på nævnets vegne i nærmere  

 angivne sagstyper.
 § 8. Formanden drager omsorg for, at sagerne  

 bliver forsvarligt oplyst, før de forelægges til  

 afgørelse i nævnet, og at sagsforberedelsen fremmes med  

 tilbørlig hurtighed med henblik på, at nævnet kan  

 træffe afgørelse senest 4 uger efter forberedelsens  

 afslutning.
 Stk. 2. Formanden eller sekretariatet på formandens  

 vegne kan fastsætte en frist for afgivelse af udtalelser fra klagere og  

 myndigheder med den virkning, at nævnet kan træffe  

 afgørelse på det foreliggende grundlag, når udtalelsen  

 ikke er modtaget efter fristens udløb.
 Stk. 3. Formanden leder forhandlingerne og afstemningerne  

 på nævnets møder.
 Stk. 4. Formanden drager omsorg for, at der føres  

 journal over nævnets sager, og at disse opbevares og afleveres efter  

 reglerne herom.
 § 9. Nævnets møder er ikke  

 offentlige, medmindre nævnet i det enkelte tilfælde bestemmer  

 andet.
Stk. 2. Nævnet kan tillade, at klageren, den  

 mindreårige eller en repræsentant for disse udtaler sig over for  

 nævnet ved personligt fremmøde.
Det kan ikke tillades de  

 pågældende at overvære nævnets forhandling og  

 afstemning.
 § 10. Nævnets afgørelser  

 træffes ved stemmeflerhed.
Stk. 2. Nævnets afgørelser indføres i en  

 beslutningsprotokol, der efter hvert møde underskrives af de  

 medlemmer, som har deltaget i dette.
Er der ikke enighed om en  

 afgørelse, skal den afvigende mening fremgå af protokollen med  

 angivelse af vedkommende medlems navn.
Den pågældende kan  

 forlange en kort begrundelse for sin afvigende mening optaget i  

 protokollen.
Stk. 3. Nævnets afgørelser udfærdiges  

 skriftligt.
Det skal af afgørelsen fremgå, om den er truffet i  

 enighed, eller om et eller flere medlemmer har et andet standpunkt end  

 flertallet.
 § 11. Nævnet kan hjemvise en sag til fornyet  

 behandling i vedkommende kommune eller amtskommune.
 § 12. Nævnets medlemmer er undergivet  

 forvaltningslovens regler om inhabilitet og tavshedspligt.
Stk. 2. Et medlem, der bliver bekendt med, at der foreligger  

 omstændigheder, som kan gøre den pågældende inhabil,  

 skal underrette formanden herom.
Nævnet afgør uden det  

 pågældende medlems deltagelse og uden indkaldelse af en eventuel  

 stedfortræder, om vedkommende er inhabil.
 § 13. Nævnet kan beslutte at  

 offentliggøre konkrete afgørelser i anonymiseret form og at  

 offentliggøre oversigter over nævnets praksis.
 § 14. Bekendtgørelsen træder i kraft den 14. juli  

 2001.
