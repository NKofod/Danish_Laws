Lov om ændring af dagtilbudsloven (Statslig refusion for visse typer af kommunale udgifter til udlændinge med opholdstilladelse efter lov om midlertidig opholdstilladelse til personer, der i Afghanistan har bistået danske myndigheder m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I dagtilbudsloven, jf. lovbekendtgørelse nr. 454 af 19. april 2022, som ændret ved lov nr. 1162 af 8. juni 2021, lov nr. 2594 af 28. december 2021 og lov nr. 2595 af 28. december 2021, og som ændres ved det af Folketinget den 19. maj 2022 vedtagne forslag til lov om ændring af dagtilbudsloven, lov om folkeskolen og forskellige andre love (Særlige pasning- og undervisningsmuligheder til fordrevne børn og unge fra Ukraine), foretages følgende ændring:
 1. I § 99, stk. 1,  ændres i nr. 10 »Ukraine.« til: »Ukraine, eller«, og som nr. 11 indsættes:
»11) lov om midlertidig opholdstilladelse til personer, der i Afghanistan har bistået danske myndigheder m.v.« § 2 Loven træder i kraft dagen efter bekendtgørelsen i Lovtidende.
Givet på Amalienborg, den 24. maj 2022 Under Vor Kongelige Hånd og Segl MARGRETHE R.
