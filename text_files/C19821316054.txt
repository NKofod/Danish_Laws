Med skrivelser af 11. august 1975, j.nr.
DY 346/75 og af 28. december  

 1976, j.nr.
LK 7241/1-4/76, udsendte veterinærdirektoratet retningslinier for  

 godkendelse af virksomheder, der foretager røgning og saltning af kød og  

 kødvarer for privatpersoner.
 I førstnævnte skrivelse udtalte man, at sådanne virksomheder var omfattet  

 af § 34 i levnedsmiddelloven og af § 4, stk. 11, i den nu ophævede  

 bekendtgørelse nr. 369 af 27. juni 1974 om detailforhandling, herunder ved  

 servering m.m., af levnedsmidler.
 Ved ophævelsen af bekendtgørelse nr. 369 har veterinærdirektoratet  

 vurderet, hvorvidt virksomheder, der foretager røgning og saltning af kød  

 m.m. for privatpersoner, således at kødet m.m. efter røgning og saltning af  

 kød tilbageleveres de privatpersoner, der har afleveret kødet m.m., udover at  

 være omfattet af levnedsmiddellovens § 34 også er omfattet af den nugældende  

 detailforhandlingsbekendtgørelse nr. 121. Under henvisning til, at  

 bekendtgørelse nr. 121 alene omfatter behandling (tilvirkning) af  

 levnedsmidler i forbindelse med salg, og hvad hermed ligestilles, jfr. § 2,  

 stk. 1, og da der ikke begrebsmæssigt er tale om salg i omhandlede situation,  

 har veterinærdirektoratet konkluderet, at virksomheder, der foretager røgning  

 og saltning af kød m.m. for privatpersoner, alene er omfattet af  

 levnedsmiddellovens § 34. Godkendelse skal således ske i henhold til  

 levnedsmiddellovens § 34, og kommunalbestyrelsen kan meddele de af § 34  

 omfattede virksomheder de påbud eller forbud, der anses for nødvendige for at  

 sikre overholdelse af loven og regler fastsat med hjemmel i loven, jfr.  

 levnedsmiddellovens § 35.
 Uanset ovenstående finder veterinærdirektoratet, at kommunalbestyrelsen  

 ved udformningen af godkendelser af de omhandlede virksomheder bør anvende de  

 af detailforhandlingsbekendtgørelsens bestemmelser, der ikke direkte  

 relaterer til detailforhandling, specielt bestemmelserne i kap. 3, 4, 5, 7 og  

 8. Desuden bør der efter veterinærdirektoratets opfattelse stilles følgende  

 yderligere krav:
1. at virksomheden kun modtager kød m.m. fra  

 privatpersoner, 2. at hvert enkelt stykke kød m.m. ved modtagelsen  

 mærkes, således at det umiddelbart fremgår, hvilken privatperson varen  

 tilhører, 3. at tilvirkningen alene omfatter en røgning og/eller  

 saltning samt de i tilslutning hertil fornødne behandlinger såsom  

 udskæring/udbening, og således at det enkelte kødstykkes tilhørsforhold på  

 intet tidspunkt kan drages i tvivl.
4. at der mellem hver behandling foretages afvaskning  

 af borde, knive m.m., 5. at varen tilbageleveres til den, der har indleveret  

 varen.
Ovennævnte skrivelser af 11. august 1975, j.nr.
DY 346/75, og af 28.  

 december 1976, j.nr.
LK 7241/1-4/76, betragtes herefter som ophævede.
I henhold til § 43, stk. 2, i lov nr. 310 af 6. juni 1973 om levnedsmidler  

 har miljøministeriet i skrivelse af 29. juni 1982, j.nr.
D 511-38 til  

 veterinærdirektoratet fastsat, at afgørelser, der er truffet af  

 kommunalbestyrelsen i medfør af lovens § 34, for så vidt angår sager  

 vedrørende behandling af levnedsmidler uden forbindelse med  

 detailforhandling, kan påklages til veterinærdirektoratet.
 P.v.v.
