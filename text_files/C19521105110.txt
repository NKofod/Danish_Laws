 I skrivelse af 16. marts 1940 bestemte direktoratet, at der ved hvert  

 arresthus ville være at føre en fortegnelse over arresthusets beholdninger af  

 inventargenstande m.v.
 Da disse fortegnelser, der senest har været anlagt for tiden fra den 1.  

 april 1946-31. marts 1952, nu er udskrevet, vil der ved direktoratets  

 foranstaltning blive tilvejebragt nye inventarfortegnelser gældende for tiden  

 fra 1. april 1952-31. marts 1958, og 1 eksemplar heraf vil snarest blive  

 fremsendt til hvert arresthus.
 Såsnart de nye fortegnelser er modtaget i arresthuset, vil de i de  

 hidtidige inventarfortegnelser opførte beholdninger pr. 31. marts 1952 være  

 at overføre til de nye fortegnelser som beholdninger pr. 1. april 1952.
 Den gamle fortegnelse vil derefter omgående være at indsende til  

 direktoratet tilligemed kassationsliste for tiden 1. oktober 1951-31. marts  

 1952 forsynet med arrestinspektørens godkendelsespåtegning, jfr. det i  

 skrivelse herfra af 16. marts 1940 anførte.
Som det vil fremgå af de nye inventarfortegnelser, er der i disse  

 foretaget forskellige ændringer.
Disse ændringer tager navnlig sigte på at  

 gennemføre en forenkling af inventarfortegnelserne.
Man henleder således  

 opmærksomheden på, at afsnittet E.'Lægeinventar' er udgået.
Lægeinventaret  

 skal derefter ikke føres i inventarfortegnelsen, men man forudsætter, at  

 arresthuslægen fører den fornødne kontrol med dette inventar.
Ligeledes er  

 afsnittet B.'Brandredskaber' udgået; det hidtil her opførte inventar,  

 herunder luftværnsmateriel, henvises til afsnittet F.'Andet inventar'.
Direktoratet bestemmer derhos, at der fremtidigt kun vil være at indsende  

 fortegnelser over til- og afgang ved udgangen af hvert finansår og ikke som  

 hidtil hvert halve år.
Disse fortegnelser udfærdiges fremtidigt påtrykte  

 blanketter, hvoraf et antal eksemplarer snarest vil blive fremsendt.  

 Blanketterne indeholder bl.a. en rubrik for afgang ved kassation, således at  

 særskilt indsendelse af kassationsliste, jfr. forannævnte cirkulærskrivelse  

 af 16. marts 1940, herefter kan undlades.
Om anden afgang end afgang ved  

 kassation gives nærmere forklaring i blankettens rubrik for  

 »bemærkninger«.
 De i direktoratets nævnte cirkulærskrivelse fastsatte bestemmelser om  

 førelse af inventarfortegnelse, optælling af inventar ved finansårets  

 slutning og kassation af inventargenstande m.v. har iøvrigt fremdeles  

 gyldighed.
 Til samtlige arrestinspektører.
