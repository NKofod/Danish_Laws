A.A.1 Bruttoindkomsten A.A.2 Periodespørgsmål A.A.3 Personlig indkomst og kapitalindkomst -  

 overgangsreglerne A.A.4 Beskatning af ægtefæller A.5 Børns beskatning A.A.1 Bruttoindkomsten A.A.1.1 SL § 4.5.6 Indkomstbegrebet Udgangspunktet for opgørelsen af den skattepligtige indkomst er SL §§ 4-6.  

 Statsskattelovens indkomstbegreb bygger på et nettoindkomstprincip, hvorefter  

 det er bruttoindkomsten med fradrag af de udgifter, der er afholdt for at  

 erhverve indkomsten som skal beskattes.
Statsskattelovens §§ 4-6 er fra 1922  

 og er ved senere lovgivning ændret og suppleret i betydelig omfang.
Dog er §  

 4-6 fortsat i det væsentlige udtryk for dansk rets hovedregler om hvilke  

 økonomiske fordele, der er skattepligtige som almindelige indkomst, og hvilke  

 udgifter der herved kan fratrækkes.
Det beløb, der er grundlag for  

 beregningen af den almindelige indkomstskat kaldes den skattepligtige  

 indkomst.
Selv på de punkter, hvor statsskattelovens §§ 4-6 er ændret eller  

 suppleret kan bestemmelserne fortsat have selvstændig betydning som  

 beskatningshjemmel.
Efter statsskattelovens §§ 4 og 6 er den skattepligtige  

 indkomst differencen mellem på den ene side de skattepligtige bruttoindtægter  

 jf. § 4 og på den anden side de fradragsberettiget bruttoudgifter jf. § 6.  

 Den skattepligtige indkomst er altså en nettostørrelse.
Statsskattelovens § 4  

 opstiller den almindelige hovedregel for beregningen af bruttoindkomsten.  

 Efter § 4 skal alle indtægter såvel engangsindtægter som tilbagevendede  

 indtægter medregnes ved indkomstopgørelsen.
Det er således principielt uden  

 betydning, om indtægten er resultat af positivt indkomstbestræbelser (f.eks.  

 virksomhed som lønmodtagere eller selvstændig erhvervsdrivende) eller en  

 uventet erhvervelse f.eks. en gevinst eller gave.
Bestemmelsen indeholder  

 ikke en udtømmende opremsning.
Skattepligten omfatter alle erhvervelser af  

 økonomisk værdi.
Det er derfor uden betydning om indtægten fremtræder i form  

 af penge eller andet aktiv af økonomisk værdi.
Som en undtagelse fra § 4  

 opregnes i § 5 en række indtægter, der ikke er skattepligtige selvom dette  

 måtte følge § 4. Herudover indeholder den øvrige skattelovgivning undtagelser  

 til § 4. I det følgende omtales nogle mere specielle former for indtægter.
 Hvad angår indkomstopgørelsen efter aktieavancebeskatningsloven henvises  

 til SH.
 For så vidt angår nedslag for renteindtægter for enlige henvises til lov  

 nr.343 af 4.juni 1986 om nedslag i skatteansættelsen for renteindtægter m.v.
A.A.1.2 Skattefri indtægter En række indtægter er i særlovgivningen fritaget for skattepligt, hvor  

 dette ikke følger af SL's regler.
A.A.1.2.1 LL § 7 LL § 7 hjemler skattefrihed for indtægter af vidt forskellig karakter,  

 uden at skattefriheden bygger på noget fælles synspunkt.
Det drejer sig dels  

 om nogle understøttelser og hædersgaver til deltagerne i de to verdenskrige  

 og disses efterladte, dels om en række socialt eller medicinsk betingede  

 ydelser og endelig om nogle ydelser, hvis størrelse er fastsat under hensyn  

 til skattefriheden:
§ 7 a og 7 v Indsamlede hædersgaver.
Hæderspriser, der udbetales i henhold til  

 Nobelstiftelsens Grundstadgar, samt Nordisk Råds Litteratur- og Musikpris.
§ 7 b-7 h samt § 7 k-7 m Hædersgaver og understøttelser med oprindelse i de to verdenskrige eller  

 større skibskatastrofer.
§ 7 i og 7 p Invaliditetsbeløb, invaliditetsydelser og førtidsbeløb, der er udbetalt i  

 henhold til lov om invalidepension og førtidspension m.v., (lov om social  

 pension), personlige tillæg og invaliditets-, bistands- og plejetillæg, der  

 er udbetalt i henhold til lov om invalidepension og førtidspension m.v. eller  

 folkepensionsloven (lov om social pension) samt børnetilskud, forskudsvis  

 udbetaling af børnebidrag og af bidrag i anledning af dåb og konfirmation,  

 samt overgangsbeløb efter § 28 i lov om børnetilskud og forskudsvis  

 udbetaling af børnebidrag.
Fra 1.april 1990 er flerbørnstilskud og  

 adoptionstilskud i.h.t. § 10 a og § 10 b i lov om børnetilskud og forskudsvis  

 udbetaling af børnebidrag, skattefri.
§ 7 j Understøttelser og andre lignende ydelser, der af offentlige myndigheder  

 og institutioner udredes i henhold til lov om social bistand.
Fra 1.april  

 1990 omfatter skattefriheden dog ikke godtgørelse efter lov om social bistand  

 kapitel 11 til forældre med alvorligt syge børn under 14 år.
Fra 1.okt. 1990  

 omfatter skattefriheden ikke faste revalideringsydelser efter lov om social  

 bistand kapitel 10, herunder hjælp, der ydes som løn eller løntilskud jf. lov  

 nr. 210 af 30.marts 1990.
§ 7 n Erstatning efter lov nr.219 af 23.april 1986 om erstatning for skader ved  

 LSD-behandling, udbetalt den 1.juni 1986 og senere.
§ 7 o Beløb, der hidrører fra udbetaling af beboerindskud i almennyttigt  

 boligbyggeri.
§ 7 r og 7 s Udbetalinger, hvis størrelse er fastsat af det offentlige under  

 hensyntagen til skattefriheden (visse tillæg til udenrigsministeriets  

 tjenestemænd og værdien af soldaters frie ophold).
§ 7 t Erstatninger, der udredes i henhold til forligsaftale af 5.nov. 1969  

 mellem det svenske aktieselskab Astra og repræsentanter for neurosedynskadede  

 børn (thalidomidskadede børn).
§ 7 x Engangsbeløb efter lov om arbejdsskadeforsikring, lov om erstatning til  

 tilskadekomne værnepligtige m.fl. og lov om erstatning for  

 vaccinationsskader.
Bestemmelsen omfatter alene de engangsbeløb, der  

 udbetales ved udgangen af den måned, hvori den erstatningsberettigede fylder  

 67 år.
§ 7 y Beløb, der indbetales af plejeforældre på en uddannelseskonto efter lov om  

 uddannelsesopsparing eller opspares i henhold til en boligsparekontrakt efter  

 lov om boligsparekontrakter.
§ 7 z Ydelser til en person fra en fond, stiftelse, forening m.v., som er  

 godkendt af socialministeren, og hvis formål er at støtte socialt eller  

 sygdomsbekæmpende arbejde.
Ydelser fra en fond m.v., der overstiger 5.000 kr.  

 inden for et kalenderår, medregnes dog til den skattepligtige indkomst med  

 den del af værdien, der overstiger 5.000 kr.
Se skd.cirk. nr.103 af 13.sept.  

 1988, pkt.8.
§ 7 æ Eftergivet studiegæld efter kapitel 3 og 4 i lov om tilskud til afvikling  

 af studiegæld og om eftergivelse af studiegæld.
* § 7 ø Tilskud i henhold til kap. 4 i lov om folkehøjskoler, landbrugsskoler,  

 husholdningsskoler og efterskoler til personer, som når tilskuddet modtages  

 opfylder aldersbetingelsen efter lov om social pension for at modtage  

 folkepension, som modtager eller får forskud på førtidspension, eller som  

 modtager invaliditetsydelse med bistand eller plejetillæg. * Udenlandske socialforsikringsydelser og erstatninger udbetalt i henhold  

 til udenlandsk ulykkesforsikringslovgivning er ikke omfattet af  

 skattefritagelsesbestemmelsen i LL § 7, se lsr.1981.52 og 1982.188.
A.A.1.2.2 LL § 7 F, 7 G, 7 H, 7 I og 7 J Ifølge LL § 7 F skal en række ydelser til boligstøtte ikke medregnes i  

 indkomsten, se E 2.
 Den del af udgifterne, som svarer til de skattefri tilskud m.v., kan ikke  

 fradrages ved indkomstopgørelsen eller medregnes ved opgørelsen af grundlaget  

 for skattemæssige afskrivninger og medregnes ikke til anskaffelsessummen ved  

 opgørelse af skattepligtig fortjeneste ved afståelse af fast ejendom.
 Ifølge LL § 7 G skal beløb, der udloddes fra en andelsboligforening til  

 andelshaverne, ikke medregnes ved indkomstopgørelsen i det omfang beløbet  

 hidrører fra et tilskud i henhold til byfornyelses- og boligforbedringslovens  

 § 56, stk.1, eller saneringslovens § 64 c.
 En udførlig redegørelse om disse bestemmelser findes i skd.cirk. af  

 21.okt. 1983 om ændringer i LL.
AUD-bidrag Bidrag til arbejdsmarkedsuddannelsesfonden, som arbejdsgiveren har  

 tilbageholdt i arbejdstagerens løn, skal ifølge LL § 7 H ikke medregnes i  

 indkomsten.
LL § 7 I Beløb, der af staten udbetales som inflationsgaranti i forbindelse med  

 Danmarks Skibskreditfonds udstedelse af indeksregulerede obligationer til  

 finansiering af ny- og ombygning af skibe, er ifølge LL § 7 I skattefri for  

 låntager.
LL § 7 J Afdragsbidrag, der efter § 13 i lov om refinansiering af realkreditlån  

 m.v. i landbrugsejendomme og §§ 2a-2c i bekendtgørelse nr. 572 af 15.aug.  

 1989 af lov om indeksregulerede realkreditlån m.fl. af staten ydes til  

 jordbrugslån, er ifølge LL § 7 J skattefri for låntager.
A.A.1.2.3 SL § 5 d og LL § 9, stk.5 Ifølge SL § 5d er dagpenge- og rejsegodtgørelse, modtaget under udførelse  

 af offentlige hverv, der gør det nødvendigt for den pågældende at tage ophold  

 uden for hans hjemstedskommune, ikke skattepligtige.
 Dette princip er videreført i LL § 9, stk.5, hvorefter godtgørelser, der  

 udbetales af en arbejdsgiver, for lønmodtagerens rejse- og  

 befordringsudgifter ikke skal medregnes ved indkomstopgørelsen, såfremt  

 godtgørelsen ikke overstiger satser, der fastsættes af Ligningsrådet.
A.A.1.2.4 Visse indtægter ved spil Efter SL § 4 skal indtægter ved spil, herunder lotterispil, samt ved  

 væddemål medregnes ved indkomstopgørelsen, men en lang række gevinster fra  

 lotterispil, tipning, dansk lotto og præmieobligationer er dog undtagne fra  

 skattepligt.
A.A.1.2.5 Boligopsparingspræmier Præmier, der ydes af staten på boligopsparings- og  

 uddannelsesopsparingskonti, er i henhold til lovbkg. nr.145 af 20.marts 1987,  

 § 8 og lov nr.727 af 29.okt. 1986, § 10 ikke indkomstskattepligtige, hvorimod  

 renter, der i pengeinstitutter tilskrives sådanne konti, er  

 indkomstskattepligtige.
A.A.1.2.6 Visse legater Under visse betingelser skal legater, der ydes til gennemførelse af en  

 studierejse eller til gennemførelse af et videnskabeligt arbejde, ikke  

 beskattes.
A.A.1.2.7 Omkostningstillæg - MF De omkostningstillæg, der ydes medlemmer af Folketinget med beløb, der  

 varierer efter medlemmets bopæl, er efter lov om valg til Folketinget  

 skattefri.
A.A.1.2.8 Stipendier til udlændinge Stipendiater fra udviklingslandene kan fritages for beskatning af de  

 stipendier, som de modtager her fra landet eller fra udlandet, jf. den ved  

 tekstanmærkning til § 1 på de årlige finanslove givne bemyndigelse til  

 kommissionen.
 Ansøgning indsendes til den kommunale ligningsmyndighed.
A.A.1.2.9 Børnefamilieydelsen Den i lov nr.146 af 19.marts 1986 omhandlede børnefamilieydelse for børn  

 under 18 år er skattefri.
A.A.1.2.10 Hæmofilipatienter (blødere) Godtgørelse udbetalt til hæmofilipatienter (blødere) i henhold til bkg.  

 nr.581 af 2.sept. 1987 skal ikke medregnes ved indkomstopgørelsen.
A.A.1.2.11 HIV-smittede AIDS Godtgørelse til HIV-smittede blødere, HIV-positive transfusionssmittede og  

 deres efterladte medregnes ikke ved opgørelsen af den skattepligtige  

 indkomst, jf. finansudvalgets aktstykke af 6.4.1988.
A.A.1.2.12 Afkald på indtægt En skattepligtig indtægt skal som hovedregel medregnes ved  

 indkomstopgørelsen på tidspunktet for den endelige retserhvervelse, se  

 A.A.2.1.
 Er der først erhvervet ret til en indtægt kan et efterfølgende afkald på  

 at oppebære indtægten normalt ikke tillægges skattemæssig betydning, jf.  

 f.eks. lsr.1950.142 og skd.76.753.
 Hvis der gives afkald på en indtægt forud for tidspunktet for den endelige  

 retserhvervelse, skal der normalt ikke ske beskatning.
 Beskatning indtræder dog, hvis modtageren i forbindelse med afkaldet  

 træffer beslutning om, hvordan indtægten skal anvendes (dispositivt afkald).
Det er en forudsætning for skattefrihed, at der gives et blankt afkald  

 over for den, der skulle have udredet vederlaget.
Der skal f.eks. ikke ske  

 beskatning af en skuespiller, der uden vederlag optræder for en velgørende  

 forening, hvorimod beskatning skal ske, såfremt der optrædes  

 "gratis" imod, at der betales et beløb til et af skuespilleren  

 nærmere angivet formål, jf. lsr.1973.122 (blankt afkald), 1974.29  

 (dispositivt afkald), skd.28.89 (dispositivt afkald).
Arbejdstagerrepræsentanter i bestyrelser for aktieselskaber og  

 anpartsselskaber er indkomstskattepligtige af bestyrelseshonorar, der  

 tilkommer dem, selv om de over for selskabet har givet afkald på honoraret  

 til fordel for trediemand, f.eks.
LO, en lokal fagforening, en socialfond  

 el.lign.
Dette gælder selv om den pågældende på forhånd uigenkaldeligt  

 forpligter sig til sådant (dispositivt) afkald for hele det tidsrum, hvori  

 han er medlem af bestyrelsen.
I tilfælde, hvor det er staten som institution, der har sæde i en  

 bestyrelse, erhverver den pågældende statstjenestemand ikke ret til honorar,  

 der afregnes til staten, og tjenestemanden skal derfor ikke beskattes af  

 honoraret.
Dette gælder uanset, om honoraret af vedtægtsmæssige eller  

 administrative grunde udbetales til bestyrelsesmedlemmet for efterfølgende at  

 blive afregnet til statskassen.
Forældre og børn, der yder vederlagsfri arbejdsindsats ved rengøring,  

 reparationer m.v. på privatskoler, er ikke skattepligtige af værdien af det  

 præsterede arbejde, heller ikke hvor arbejdet i øvrigt ligger inden for den  

 pågældendes erhverv.
Skattefriheden bortfalder dog, såfremt forældrene f.eks.  

 af hensyn til skolens opnåelse af statstilskud udskriver regninger med  

 angivelse af arbejdets værdi.
I VLD af 12.juni 1989 (Skat 1989.8.588) gav en lærer, der var ansat under  

 Skolesamvirket Tvind, afkald på løn.
Da afkaldet efter omstændighederne alene  

 fandtes begrundet i muligheden for at undgå at afregne A-skat, tillagdes  

 afkaldet ikke skattemæssig virkning.
Hovedaktionærer - rentefri udlån Der henvises til LVS om fikseret vederlag i hovedaktionærforhold, samt LVS  

 om rentefri udlån.
A.A.2 Periodespørgsmål A.A.2.1 Beskatningstidspunktet Periodeafgrænsning er generelt omtalt i E.A.3. I det følgende er omftalt  

 nogle spørgsmål for ikke erhvervsdrivendes indtægter.
 Lønindtægter og anden A-indkomst, der i henhold til faglig overenskomst  

 eller på tilsvarende måde som led i arbejdsgiverens sædvanlige  

 forretningsgang kommer til udbetaling efter indkomstårets udløb skal ifølge  

 Skatteministeriets bekendtgørelse nr.330 af 28.maj 1991 med senere ændringer  

 § 23, medtages i indkomstopgørelsen for det indkomstår, hvori udbetalingen  

 finder sted, dog senest på det tidspunkt, hvor der er forløbet 6 måneder  

 efter retserhvervelsen, og senest ved ophøret af den pågældendes subjektive  

 skattepligt.
Feriegodtgørelse, tantieme o.lign. skal dog fortsat beskattes i det år,  

 hvori der erhverves en endelig ret til beløbet.
For lønmodtagere med ret til  

 ferie med løn beskattes ferielønnen først i det år, hvori ferien holdes, selv  

 om udbetalingen støtter sig på en i det foregående indkomstår optjent  

 ferieret, lsr.1973.106.
Lejeindtægter skal henføres til den periode, lejen vedrører.
Dette gælder  

 også selv om lejen er forudbetalt evt. for en flerårig periode og  

 lejekontrakten er uopsigelig fra begge parters side.
En eventuel tinglysning  

 af lejekontrakten er uden betydning for beskatningstidspunktet.
Udbytte beskattes i det år, hvori det endeligt vedtages på  

 generalforsamlingen.
Det er uden betydning, at udbyttet først kan hæves  

 senere, lsr.1962.98.
Renteindtægter skal som hovedregel først beskattes på det tidspunkt, hvor  

 de forfalder til betaling.
Se LV om Subjektiv skattepligt og  

 Dobbeltbeskatning om afvigelser herfra, herunder om reglerne i LL § 5A og §  

 5B.
 Efter praksis beskattes underholdsbidrag og understøttelser i henhold til  

 en forpligtelseserklæring først i betalingsåret.
Indtægt i form af gaver anses skattepligtig, i det år, hvor gavetilsagnet  

 kommer til modtagerens kundskab, hvorved han erhverver ret til gaven.
Hvis  

 gavemodtageren, før gaveløftet er opfyldt, giver betingelsesfrit afkald på  

 gaven, skal beskatning ikke ske.
 Ved overdragelse af formuegoder - bortset fra sædvanlige handelsforhold -  

 er tidspunktet for aftalens indgåelse afgørende for beskatningstidspunktet,  

 idet ejendomsretten ved aftalen overgår til køberen, selv om tidspunktet for  

 opfyldelsen af handlen først indtræder på et senere tidspunkt.
 Ved salg af fast ejendom er der derfor erhvervet ret til salgssummen  

 allerede ved underskrivelse af slutseddel, medens overtagelsesdagen,  

 tidspunktet for skøde eller tinglysning af skødet er uden betydning i denne  

 relation.
 Også ved overdragelse af andre formuegoder er beskatningstidspunktet lig  

 tidspunktet for indgåelse af aftalen.
Ved salg af værdipapirer udløses avancebeskatningen også i det år, hvori  

 aftalen indgås, selv om handlen først opfyldes i et følgende år.
Se  

 lsr.1977.117, hvor parterne havde aftalt, at overdragelsen juridisk og  

 skattemæssigt først fandt sted samtidig med betalingen, men hvor  

 avancebeskatning alligevel fandt sted i det år, aftalen var indgået.
 Er spørgsmålet om retten til en indkomst genstand for en retstvist, kan  

 indkomsten normalt først anses for endeligt erhvervet, når rettens eksistens  

 er fastslået gennem dom eller forlig, lsr.1971.14, 1972.108 og 1975.128. Er  

 alene indkomstens størrelse genstand for en retstvist, udskydes beskatningen  

 ikke.
A.A.2.2 Fradragstidspunktet Udgifter, der er fradragsberettigede, kan normalt fradrages, når der er  

 opstået en retlig forpligtelse til at afholde udgiften.
 Om fradrag for en lønmodtagers erhvervsudgifter.
Udgifter, der har karakter af fradragsberettigede driftsomkostninger kan  

 normalt fratrækkes, når der er indtrådt en endelig forpligtelse til at  

 afholde udgiften, også selv om beløbet endnu ikke er forfaldent.
Hvor der  

 foreligger en forudbetaling for en flerårig periode, kan udgiften ikke  

 fratrækkes i betalingsåret, men vil kunne afskrives over vedkommende periode.
 Hvis udgiften medgår til anskaffelse af et aktiv med omsætningsværdi  

 følger periodefordelingen af de forskellige afskrivningsregler.
Forfaldstidspunktet er som hovedregel afgørende for fradragsretten for  

 renteudgifter.
Forfalder renten for en længere periode ved låneoptagelsen,  

 vil alene renteudgifter, der vedrører indkomståret, kunne fratrækkes.
Se  

 nærmere herom.
Beløb, der er anvendt til ejendomsskatter, er som hovedregel ikke  

 fradragsberettiget.
De kan dog i et vist omfang fradrages, jf.
LL § 14, se  

 herom.
 Fradrag for underholdsbidrag og ydelser efter en forpligtelseserklæring er  

 betinget af, at betaling faktisk har fundet sted, lsr.1957.72, og forudsætter  

 endvidere, at beløbet er forfaldent, jf. lsr.1972.77.
 Præmier o.lign., der kan fradrages efter reglerne i  

 pensionsbeskatningsloven, er fradragsberettigede i det år, hvori beløbet  

 forfalder til betaling, men hvor der er tale om, at fradragsretten er knyttet  

 til et indskud, hvis størrelse vilkårligt bestemmes af skatteyderen, f.eks.  

 indskud på børneopsparings- og selvpensioneringskonto, er fradragsretten  

 knyttet til betalingstidspunktet.
Tab kan normalt fratrækkes, når tabet og dets størrelse er endeligt  

 konstateret.
Se dog ØLD af 12.okt. 1987 (Skat 1987.12.853), hvor nogle  

 forgæves afholdte projektudgifter blev henvist til afskrivning i medfør af SL  

 § 6a.
Om tab på debitorer, se E.A.
A.A.2.3 Underskud Underskud i den skattepligtige indkomst m.v. kan fremføres til fradrag i  

 den skattepligtige indkomst m.v. for de nærmest følgende 5 indkomstår efter  

 reglerne i PSL § 13, VSL § 13 samt LOSI § 9. For selskaber m.v., fonde og  

 foreninger samt dødsboer gælder LL § 15.
 Skattemæssige underskud, der er konstateret, og som fremføres efter LL §  

 15, fremføres til fradrag efter de regler, som gælder for underskud i  

 skattepligtig indkomst.
 Reglerne er beskrevet i henholdsvis skd.cirk. nr.22 om PSL, (i det  

 følgende kaldet PSL-cirk.) og i skd.cirk. nr.21 om VSL, (i det følgende  

 kaldet VSL-cirk.). Begge cirkulærer er af 9.dec. 1986.
A.A.2.3.1 PSL § 13 PSL § 13 omfatter de underskud, der kan fremkomme ved opgørelsen af den  

 skattepligtige indkomst og ved opgørelsen af den personlige indkomst.
A.A.2.3.1.1 Underskud i skattepligtig indkomst Underskud i skattepligtig indkomst, jf. § 13, stk.1 og 2, modregnes med  

 skatteværdien i 12 pct.'s- og 6 pct.'s-skatterne.
 I det år, hvor underskuddet opstår, modregnes skatteværdien af  

 underskuddet så vidt muligt i de beregnede 12 pct.'s- og 6 pct.'s-skatter for  

 samme indkomstår, først i 12 pct.'s-skatten, dernæst i 6 pct.'s-skatten.  

 Modregningen sker, før disse skatter eventuelt nedsættes med skatteværdien af  

 personfradrag.
Hvis der efter modregningen er en overskydende skatteværdi, omregnes denne  

 til negativ skattepligtig indkomst, der fremføres til de 5 efterfølgende  

 indkomstår.
Hvert år fratrækkes underskuddet først i den skattepligtige  

 indkomst.
Skatteværdien af et eventuelt resterende underskud fratrækkes  

 derefter i de beregnede 12 pct.'s- og 6 pct.'s-skatter.
 12 pct.'s- og 6 pct.'s-skatterne beregnes efter, at den personlige  

 indkomst og nettokapitalindkomsten er reguleret efter overgangsreglerne for  

 positiv nettokapitalindkomst, negativ nettokapitalindkomst m.v., samt  

 reguleret med fremført underskud i personlig indkomst (beregningsmæssig  

 personlig indkomst og beregningsmæssig nettokapitalindkomst).
Omregning af underskud i skattepligtig indkomst til skatteværdi og fra  

 skatteværdi tilbage til negativ skattepligtig indkomst sker på basis af  

 statsskattesatsen på 22 pct. samt satserne for de kommunale skatter og  

 kirkelige afgifter.
Et fremført underskud i den skattepligtige indkomst  

 omregnes til skatteværdi på grundlag af skatteprocenterne i det indkomstår,  

 hvori det uudnyttede underskud helt eller delvis udlignes i de beregnede 12  

 pct.'s- og 6 pct.'s-skatter.
Samlevende ægtefæller I det år, hvor underskuddet i skattepligtig indkomst opstår, modregnes  

 skatteværdien af underskuddet så vidt muligt i den skattepligtiges beregnede  

 12 pct.'s- og 6 pct.'s-skatter for samme indkomstår.
Et herefter resterende underskud skal, før det kan fremføres til senere  

 indkomstår, først modregnes i størst muligt omfang i ægtefællens  

 skattepligtige indkomst, hvis ægtefællerne er samlevende ved indkomstårets  

 udløb.
Derefter skal det modregnes med skatteværdien af et resterende  

 underskud i ægtefællens beregnede 12 pct.'s- og 6 pct.'s-skatter.
Hvis der  

 herefter fortsat resterer et underskud, fremføres det til de 5 følgende  

 indkomstår.
I hvert af disse år sker modregning af underskud først i den  

 skattepligtiges egen skattepligtige indkomst.
Derefter modregnes  

 skatteværdien af uudnyttet underskud i den skattepligtiges 12 pct.'s- og 6  

 pct.'s-skatter.
Et herefter uudnyttet underskud modregnes i ægtefællens  

 skattepligtige indkomst.
Endelig modregnes skatteværdien af uudnyttet  

 underskud i ægtefællens eventuelle 12 pct.'s- og 6 pct.'s-skatter.
Ved  

 beregningen af 12 pct.'s- og 6 pct.'s-skatterne anvendes den  

 beregningsmæssige personlige indkomst og den beregningsmæssige  

 nettokapitalindkomst.
Et fremført underskud i den skattepligtige indkomst omregnes til  

 skatteværdi på grundlag af skatteprocenterne i det indkomstår, hvori det  

 uudnyttede underskud helt eller delvis udlignes i beregnede 12 pct.'s- og 6  

 pct.'s-skatter.
Hvis det uudnyttede underskud modregnes i ægtefællens 12  

 pct.'s- og 6 pct.'s-skatter, sker omregningen med ægtefællens  

 skatteprocenter.
A.A.2.3.1.2 Underskud i den personlige indkomst Underskud i den personlige indkomst, jf. § 13, stk.3 og 4, kan kun  

 modregnes i de indkomster, der indgår i beregningsgrundlaget for 12 pct.'s-  

 og 6 pct.'s-skatterne.
Det vil sige i positiv nettokapitalindkomst og i  

 positiv personlig indkomst.
Der sker også modregning i beløb, der er mindre  

 end grundbeløbet på 227.200 kr. eller bundfradraget på 155.100 kr.
 I det indkomstår, hvor underskuddet opstår, modregnes dette i positiv  

 nettokapitalindkomst ved beregningen af 6 pct.'s-skatten.
 Et herefter resterende underskud fremføres til de 5 følgende indkomstår.  

 Hvert år fragår det først i positiv nettokapitalindkomst og derefter i  

 personlig indkomst, men kun med virkning for beregningen af 12 pct.'s- og 6  

 pct.'s-skatterne.
 Modregning af negativ personlig indkomst nedsætter ikke den skattepligtige  

 indkomst, men påvirker alene beregningen af 12 pct.'s- og 6 pct.'s-skatterne.
Samlevende ægtefæller Er den skattepligtige gift og samlevende med ægtefællen ved indkomstårets  

 udløb, modregnes i underskudsåret den negative personlige indkomst i den  

 anden ægtefælles personlige indkomst ved beregningen af 12 pct.'s- og 6  

 pct.'s-skatterne.
Et herefter resterende underskud fragår i ægtefællernes samlede positive  

 nettokapitalindkomst.
Hvis begge ægtefæller har positiv nettokapitalindkomst,  

 sker modregningen først i den skattepligtiges egen positive  

 nettokapitalindkomst og derefter i ægtefællens.
Har den ene ægtefælle positiv  

 nettokapitalindkomst, mens den anden ægtefælles nettokapitalindkomst er  

 negativ, sker modregningen hos den ægtefælle, hvis kapitalindkomst er  

 positiv.
Modregning kan dog højst ske i det beløb, hvormed den positive  

 nettokapitalindkomst overstiger den anden ægtefælles negative  

 nettokapitalindkomst.
 Et eventuelt resterende underskud fremføres til de 5 følgende indkomstår.  

 I hvert af disse indkomstår fragår underskuddet først i ægtefællernes samlede  

 positive nettokapitalindkomst, derefter i den skattepligtiges egen personlige  

 indkomst og endelig i ægtefællens personlige indkomst.
Udenlandsk indkomst Ved overførsel af underskud mellem ægtefæller ses der ved opgørelsen af  

 ægtefællernes skattepligtige indkomst og personlige indkomst bort fra  

 indtægter, der beskattes i udlandet og ikke her i landet, jf.
PSL § 13,  

 stk.5. Bestemmelsen svarer til den tidligere regel i KSL § 26, stk.6.
En ægtefælles underskud skal ikke modregnes i den anden ægtefælles  

 udenlandske indkomst.
Såfremt det overførte underskud overstiger ægtefællens  

 indkomst, kan det overskydende beløb fremføres til fradrag i de 5 følgende  

 indkomstår efter PSL § 13, stk.2, 3.pkt., og stk.4, 4.pkt.
Ved opgørelsen af, om en ægtefælle har underskud, der kan overføres til  

 den anden ægtefælle, ses der bort fra udenlandsk indkomst, for hvilken der  

 kan opnås skattefritagelse eller skattelempelse i henhold til en  

 dobbeltbeskatningsoverenskomst eller LL § 33. Det er uden betydning, om en  

 skattefritagelse i en dobbeltbeskatningsoverenskomst beror på en exemption-  

 eller creditlempelse.
Dette gælder dog ikke, hvor skatten af den udenlandske  

 indkomst er nedsat i henhold til LL § 33 A.
 Den udenlandske indtægt, der kan bortses fra, er nettoindtægten, dvs.  

 bruttoindtægten reduceret med f.eks. fradrag for arbejde i udlandet.
 Se eksempel 38.1. i PSL-cirk.
A.A.2.3.1.3 Generelt om underskud Underskud i den skattepligtige indkomst og underskud i den personlige  

 indkomst, der fremføres til udligning i løbet af de 5 indkomstår, der følger  

 efter underskudsåret, kan kun fremføres til et senere indkomstår, hvis det  

 ikke er muligt at udligne underskudsbeløbene ved modregning i et tidligere  

 indkomstår.
 Er den skattepligtige indkomst negativ kan underskud fra tidligere  

 indkomstår ikke bringes til fradrag og dermed forøge underskuddet for dette  

 indkomstår.
 Underskud, der er opstået før et ægteskab er indgået, kan overføres til  

 ægtefællen, hvis de er samlevende ved udgangen af det indkomstår, hvori et  

 uudnyttet underskud overføres.
Begrænset skattepligtige Retten til at fremføre underskud tilkommer såvel fuldt som begrænset  

 skattepligtige.
Underskud fra et indkomstår med begrænset skattepligt kan - inden for de  

 gældende rammer - fradrages i den skattepligtige indkomst for indkomstår med  

 fuld skattepligt.
Tilsvarende kan underskud fra et indkomstår med fuld  

 skattepligt fradrages i indkomsten for et indkomstår med begrænset  

 skattepligt.
Ligeledes vil et underskud i en ansættelse som begrænset  

 skattepligtig for den sidste del af et indkomstår kunne modregnes i en  

 positiv ansættelse som fuldt skattepligtig for første del af samme  

 indkomstår.
På grund af udrejse blev der foretaget 2 ansættelser for en skatteyder,  

 én som fuldt skattepligtig med negativ indkomst og én som  

 begrænset skattepligtig med positiv indkomst.
Der skulle foretages en  

 udligning af indkomsterne i de to skattepligtsperioder, før der kunne blive  

 tale om fremførsel af tidligere års underskud, Skat 1987.8.600.
 Fremkommer der underskud i en ansættelse, der ikke omfatter et helt  

 indkomstår, er det kun skattepligtsperiodens underskud og ikke underskuddet  

 omregnet til "helårsunderskud", der kan bringes til fradrag i de  

 følgende indkomstår.
A.A.2.3.2 LOSI § 9 Negativ særlig indkomst kan fradrages ved opgørelsen af den skattepligtige  

 almindelige indkomst.
Den negative særlige indkomst skal fradrages fuldt ud,  

 selv om den skattepligtige almindelige indkomst derved bliver negativ.
Den  

 derved opståede negative almindelige indkomst fremføres efter reglerne i PSL  

 § 13, stk.1. Den negative særlige indkomst kan derimod ikke selvstændigt  

 fremføres til fradrag i særlig indkomst for et efterfølgende indkomstår.
Hvis den skattepligtige er gift, og ægtefællerne er samlevende ved  

 indkomstårets udløb, fradrages negativ særlig indkomst ved opgørelsen af den  

 skattepligtiges egen skattepligtige indkomst.
Et herved opstået underskud i  

 den skattepligtige indkomst fragår med skatteværdien i den skattepligtiges  

 egne 12 pct.'s- og 6 pct.'s-skatter.
Et herefter resterende underskud i den  

 skattepligtige indkomst overføres til ægtefællen og fremføres eventuelt til  

 senere indkomstår efter reglerne i PSL § 13, stk.2.
Underskud i skattepligtig almindelig indkomst, hvis skatteværdi ikke er  

 modregnet i beregnede 12 pct.'s- og 6 pct.'s-skatter efter PSL § 13, stk.1,  

 eller overført til modregning hos en eventuel ægtefælle efter PSL § 13,  

 stk.2, kan fratrækkes ved opgørelsen af den skattepligtiges egen og derefter  

 eventuelt i ægtefællens særlige indkomst for samme indkomstår.
Underskuddet  

 skal modregnes i ægtefællens almindelige indkomst, før der kan ske modregning  

 i skatteyderens egen særlige indkomst, jf.
Skat 1990.8.630. Et herefter  

 resterende underskud kan fremføres til de følgende indkomstår.
Modregningen i særlig indkomst er valgfri.
Den skattepligtige kan vælge i  

 stedet at betale den særlige indkomstskat og at fremføre underskuddet til de  

 5 følgende indkomstår.
Underskud i den skattepligtige indkomst, der er  

 fremført fra tidligere indkomstår efter PSL, kan, hvis det ikke fuldt ud er  

 modregnet i det indkomstår, hvortil det gamle underskud er fremført,  

 ligeledes modregnes i positiv særlig indkomst.
Det fremførte underskud skal  

 først modregnes i den almindelige indkomst, før der kan ske modregning i  

 særlig indkomst, jf.
Skat 1990.5.377.
 Underskud i personlig indkomst kan ikke modregnes i positiv særlig  

 indkomst.
Et uudnyttet underskud i virksomhedsindkomst kan fratrækkes i særlig  

 indkomst i samme indkomstår.
Modregning sker først i den skattepligtiges egen  

 positive særlige indkomst og dernæst i ægtefællens.
Ved uudnyttet underskud  

 forstås negativ virksomhedsindkomst, der ikke har kunnet modregnes hos den  

 skattepligtige selv eller hos en evt. ægtefælle efter reglerne i VSL § 13.  

 Modregning af negativ virksomhedsindkomst efter reglerne i VSL § 13 går  

 således forud for modregning i positiv særlig indkomst.
Det er valgfrit, om den skattepligtige vil modregne en negativ  

 virksomhedsindkomst i positiv særlig indkomst.
Den skattepligtige kan således  

 i stedet vælge at fremføre underskuddet efter VSL § 13.
Vælger den skattepligtige at fradrage negativ skattepligtig indkomst eller  

 virksomhedsindkomst i den særlige indkomst, skal hele underskuddet fradrages,  

 hvis dette er mindre end eller lig med den særlige indkomst.
Er underskuddet  

 større end den særlige indkomst, skal der fradrages så meget, at den  

 skattepligtige særlige indkomst (før 6.000 kr.'s fradraget efter § 8, stk.3)  

 helt udlignes.
Virksomhedsunderskud fradrages før underskud i skattepligtig  

 indkomst.
A.A.2.3.3 Flere underskud Hvis en skattepligtig har flere underskud, skal underskuddene udlignes i  

 nedenstående rækkefølge:
1) Årets virksomhedsunderskud.
2) Virksomhedsunderskud fra tidligere indkomstår.
3) Årets negative personlige indkomst.
4) Negativ personlig indkomst fra tidligere indkomstår.
5) Årets negative særlige indkomst.
6) Årets negative skattepligtige indkomst.
7) Negativ skattepligtig indkomst fra tidligere indkomstår.
A.A.2.3.4 "Gamle" underskud Ved alle former for underskud, hvor der sker fremførsel af underskud fra  

 tidligere indkomstår, fremføres det ældste underskud først.
 Underskud i den skattepligtige indkomst, der er konstateret for  

 indkomståret 1986, og som hidtil har været omfatet af LL § 15, fremføres  

 efter reglerne i PSL § 13, stk.1 og 2, som underskud i skattepligtig  

 indkomst.
Reglen om, at et underskud i skattepligtig indkomst kan udlignes ved  

 modregning med skatteværdien i de beregnede 12 pct.'s- og 6 pct.'s-skatter  

 eller ved overførsel til ægtefællen, gælder også for de gamle underskud, der  

 fremføres til de senere indkomstår.
Hvis der er underskud i det indkomstår,  

 hvortil det gamle underskud fremføres, men der er beregnet 12 pct.'s- og 6  

 pct.'s-skat for dette indkomstår, eller der er mulighed for at overføre  

 underskud til ægtefællen, skal det aktuelleunderskud udlignes først.
Derefter  

 udlignes de gamle underskud.
Hvis der er flere gamle underskud, udlignes det  

 ældste underskud først.
Gamle underskud er ikke omfattet af overgangsreglerne om  

 fradragsberettigede udgifter i PSL § 24. Heller ikke underskud i den  

 skattepligtige indkomst, der opstår i indkomståret 1987 eller senere, er  

 omfattet af overgangsordningen.
Se cirkulære nr.22 af 9/12 1986 til  

 personskattelovens eksempel 37.1.
A.A.3 Personlig indkomst og kapitalindkomst - overgangsreglerne Ifølge personskatteloven (PSL), jf. lovbkg. nr.661 af 19.okt. 1989,  

 opdeles de indtægter, der indgår i den skattepligtige indkomst, i personlig  

 indkomst og kapitalindkomst.
De udgifter, der fragår ved opgørelsen af den  

 skattepligtige indkomst, kan tillige fratrækkes ved opgørelsen af den  

 personlige indkomst eller kapitalindkomsten, når dette udtrykkeligt er  

 bestemt.
Personskatteloven indeholder overgangsregler for store positive  

 nettokapitalindkomster, store negative nettokapitalindkomster og for store  

 fradragsberettigede udgifter, der alene kan fradrages ved opgørelsen af den  

 skattepligtige indkomst, men ikke ved opgørelsen af personlig indkomst eller  

 kapitalindkomst.
Disse regler bevirker, at større ændringer i skatten som  

 følge af skattereformen fordeles over en årrække.
 Overgangsordningerne går ud på, at en del af nettokapitalindkomsten og de  

 nævnte fradragsberettigede udgifter i en årrække også skal medregnes eller  

 fradrages ved opgørelsen af den progressivt beskattede personlige indkomst.
A.A.3.1 Personlig indkomst PSL § 3 A.A.3.1.1 Indtægter Personlig indkomst er i første række:
 a.
Lønindkomst, honorarer o.lign., b.
indtægt ved selvstændig erhvervsvirksomhed, c.
pensionsindtægter, d.
løbende udbetalinger og ratebetalinger fra pensionsordninger, der er  

 indkomstskattepligtige efter pensionsbeskatningsloven, e.
underholdsbidrag og andre løbende ydelser, f.
uddannelsesstøtte o.lign., g.
fortjeneste ved førstegangsafståelse af visse ejerlejligheder og h.
 genvundne afskrivninger, der indgår i den skattepligtige almindelige  

 indkomst.
 Anden skattepligtig indtægt, der ikke er kapitalindkomst, er ligeledes  

 personlig indkomst.
Selvstændig virksomhed Indtægt ved selvstændig virksomhed er som nævnt under litra b personlig  

 indkomst.
Det har hidtil været uden betydning, om der er tale om aktiv eller  

 passiv virksomhed, dog med den undtagelse at indkomst ved skibsvirksomhed som  

 bierhverv har været kapitalindkomst.
 Med lov nr.388 af 7.juni 1989 om ændring af forskellige skattelove  

 (Anparter) og lov nr.364 af 6.juni 1991 om ændring af forskellige skattelove  

 (mindre udlejningsvirksomheder m.v.) er retsstillingen ændret for så vidt  

 angår visse virksomheder anskaffet den 12.maj 1989 eller senere.
Ændringen vedrører dels beskatningen af indkomst fra passiv  

 erhvervsvirksomhed med flere end 10 ejere, jf.
PSL § 4, stk.1, nr.10 og dels  

 beskatningen af visse udlejningsindtægter, når udlejning af visse aktiver er  

 led i en fælles udlejning for ejerne, jf. nr.
PSL § 4, stk.1, nr.12 og 13.  

 Disse indkomster er fremover kapitalindkomst.
Hvis en selvstændig erhvervsdrivende benytter sig af adgangen til at vælge  

 virksomhedsordningen, jf.
VSL, er det kun en del af det overskud, der  

 overføres fra virksomheden til den skattepligtige selv, der er personlig  

 indkomst.
En del af overskuddet i virksomheden betragtes som kapitalafkast,  

 der beregnes efter særlige regler og medregnes til kapitalindkomsten.
Dette  

 beregnede kapitalafkast formindsker det beløb, der beskattes som overskud og  

 dermed som personlig indkomst.
Den del af overskuddet, der bliver indestående  

 i virksomheden, beskattes foreløbig med en virksomhedsskat.  

 Virksomhedsskatten er med virkning fra og med indkomståret 1991 nedsat fra 50  

 til 38 pct.
Der skal derfor føres en konto for overskud opsparet før  

 indkomståret 1991, og en for overskud opsparet i 1991 og senere.
Først når  

 det opsparede overskud senere udtages af virksomheden, beskattes det som  

 personlig indkomst.
Hvis virksomhedsordningen anvendes, skal de i PSL § 4 nævnte  

 kapitalindtægter, herunder renteindtægter og kursgevinster, der hidrører fra  

 virksomheden, medregnes til virksomhedsindkomsten.
Hvis den skattepligtige  

 ikke anvender virksomhedsordningen, indgår de i kapitalindkomsten.
For  

 vekselerer m.fl. henvises dog til A.A.3.2.5.
A.A.3.1.2 Fradrag Ved opgørelsen af den personlige indkomst kan fradrages visse nærmere  

 afgrænsede udgifter, jf.
PSL § 3, stk.2, nr.1-6, som gennemgås i det  

 følgende.
Driftsomkostning ved selvstændig virksomhed Efter PSL § 3, stk.2, nr.1, fradrages driftsomkostninger i sædvanlig  

 forstand for selvstændige erhvervsdrivende.
Der er tale om de udgifter, der  

 medgår til at erhverve, sikre og vedligeholde indkomsten, f.eks. lønudgifter,  

 vareindkøb og skattemæssige afskrivninger (efter såvel AL, SL og LOSI).
 Fradragsretten efter § 3, stk.2, nr.1, omfatter i det hele taget alle  

 driftsomkostninger, der er fradragsberettigede efter SL § 6 a.
 Der gælder dog følgende undtagelser:
 a.
Renteudgifter m.v.
Dette gælder uanset om disse har tilknytning til den  

 erhvervsmæssige virksomhed eller ikke.
Under virksomhedsordningen fragår de  

 renteudgifter m.v., der omfattes af ordningen, ved opgørelsen af  

 virksomhedsoverskuddet. Øvrige renteudgifter kan alene fradrages i  

 kapitalindkomsten.
 b.
 Fradragsberettigede kurstab efter KGL.
 c.
Visse løbende provisioner og præmier, jf.
LL § 8, stk.3.
 d.
Særlige renteudgifter - korrektionsrenter - jf.
VSL § 11, stk.4,  

 sidstepkt.
 e.
Kontingenter til arbejdsgiverforeninger, fagforeninger og andre faglige  

 sammenslutninger, jf.
LL § 13.
Hvis en brancheforening opkræver særlige servicebidrag og bidrag til  

 kollektiv garantiforsikring hos sine arbejdsgivermedlemmer, kan disse  

 medlemmer fratrække denne del af bidragene i den personlige indkomst i medfør  

 af PSL § 3, stk.2, nr.1, jf.
Skat 1987.2.147.
Selvstændige erhvervsdrivende, der er medlemmer af registreringspligtige  

 foreninger omfattet af fondsbeskatningsloven, kan foretage fradrag i den  

 personlige indkomst efter PSL § 3, stk.2, nr.1, i det omfang kontingentet  

 medgår til dækning af foreningens udgifter af erhvervsmæssig karakter.  

 Afgørende for medlemmets fradragsret er den skattemæssige fordeling ved  

 opgørelsen af foreningens skattepligtige indkomst, jf.
SD-cirk.1989-2.
Løbende ydelser Fradrag for udgifter til løbende ydelser, der udredes efter en gensidig  

 bebyrdende aftale, efter LL § 12, stk.8, skal som hovedregel fradrages ved  

 opgørelsen af den skattepligtige indkomst, men kan i visse tilfælde fradrages  

 ved opgørelsen af den personlige indkomst efter PSL § 3, stk.2, nr.1.  

 Forudsætningen for fradragsretten er for det første, at den skattepligtige,  

 som afholder ydelsen, er selvstændig erhvervsdrivende.
Det er dernæst  

 afgørende, om den afholdte ydelse har karakter af en driftsomkostning.
Der  

 kan f.eks. være tale om fradragsret ved opgørelsen af den personlige indkomst  

 i de tilfælde, hvor den skattepligtige i forbindelse med overtagelse af en  

 virksomhed påtager sig en underholds- eller aftægtsydelse (eventuelt i form  

 af fribolig) over for den tidligere ejer.
Der kan også være tale om, at  

 købesummen for en virksomhed helt eller delvis fastsættes til en løbende  

 andel af overskuddet eller omsætningen i en vis årrække.
Udgifter i følge LL § 8 Efter PSL § 3, stk.2, nr.2, kan udgifter, som i forbindelse med den  

 skattepligtiges erhverv er afholdt til rejser, reklame o.lign., fradrages ved  

 opgørelsen af den personlige indkomst, jf.
LL § 8, stk.1.  

 Repræsentationsudgifter kan som hovedregel dog kun fradrages med 25 pct. af  

 beløbet, jf.
LL § 8, stk.4.
LL §§ 8 B og 8 C Erhvervsmæssige forskningsudgifter og tilslutningsafgifter m.v., der er  

 fradragsberettigede efter de særlige regler i LL §§ 8 B og 8 C, fragår  

 ligeledes ved opgørelsen af den personlige indkomst.
LL §§ 14, 14 F og 27 B I det omfang ejendomsskatter m.v. er fradragsberettigede i henhold til LL  

 § 14 foretages fradraget ved opgørelsen af den personlige indkomst, medmindre  

 ejendommen er omfattet af LL § 15 A.
Bidrag til sociale fonde (jf.
LL § 14 F)  

 og tilbagebetaling af tilskud efter LL 27 B, stk.4, fradrages i den  

 personlige indkomst.
KSL § 25 A Beløb, der overføres til den medarbejdende ægtefælle efter KSL § 25 A til  

 beskatning hos denne, fragår ved opgørelsen af den personlige indkomst hos  

 den anden ægtefælle.
 Bidrag og præmier til pensionsordninger m.v.
 Efter PSL § 3, stk.2, nr.3, fradrages præmier og bidrag til  

 pensionsordninger m.v. i det i PL § 18 nævnte omfang.
 Indbetalinger til kapitalpensionsordninger kan dog kun fradrages i det  

 omfang, bidraget kan rummes i den personlige indkomst efter fradrag af bidrag  

 til andre pensionsordninger, men uden fradrag for kapitalpensionsbidraget.  

 Fradragsretten gælder, hvad enten den skattepligtige er selvstændig  

 erhvervsdrivende eller ikke, se skd.cirk. nr.24 af 16.dec. 1986 om PL.
 Der er endvidere fradragsret for bidrag til hjælpe- og  

 understøttelsesfonde efter PL § 52.
Erhvervsdrivendes egne indbetalinger til pensionsordninger fragår ved  

 opgørelsen af den personlige indkomst uden for virksomheden, selv om de  

 anvender virksomhedsordningen.
Beløbet fragår således ikke i  

 virksomhedsindkomsten.
Bidrag til ansattes pension fragår i virksomhedsindkomsten, hvis denne  

 anvendes, og ellers i den personlige indkomst, jf.
PSL § 3, stk.2, nr.1, om  

 driftsudgifter.
Investeringsfonds Henlæggelser til investeringsfonds kan fradrages ved opgørelsen af den  

 personlige indkomst, jf.
PSL § 3, stk.2, nr.4.
Husdyrbesætninger 5. Ifølge PSL § 3, stk.2, nr.5, kan forskelsbeløb og nedskrivning ifølge  

 husdyrbesætningslovens §§ 2 og 8 fradrages ved opgørelsen af den personlige  

 indkomst.
Varelagernedskrivninger 6. Endelig kan varelagernedskrivninger efter varelagerlovens § 1, stk.4,  

 fradrages ved opgørelsen af den personlige indkomst, jf.
PSL § 3, stk.2,  

 nr.6.
Det kan sammenfattende bemærkes, at de under 1, 2, 4, 5 og 6 nævnte  

 udgifter alene kan fradrages ved opgørelsen af den personlige indkomst, når  

 der er tale om udgifter i forbindelse med driften af selvstændig  

 erhvervsvirksomhed.
Begrebet selvstændig erhvervsvirksomhed er det samme i  

 personskatteloven som i virksomhedsskatteloven.
 De under 3 nævnte indbetalinger til pensionsordninger kan derimod  

 fradrages af alle skattepligtige.
A.A.3.1.2.1 Blandede driftsmidler Driftsmidler, der benyttes både til erhvervsmæssige og til private formål,  

 kan som hovedregel ikke indgå i virksomhedsordningen.
Det betyder, at den  

 erhvervsdrivende skal fradrage de udgifter, som svarer til den  

 erhvervsmæssige andel af driftsmidlets benyttelse, ved opgørelsen af sin  

 personlige indkomst.
Genvundne afskrivninger på driftsmidlet skal på samme  

 måde medregnes til den personlige indkomst.
 Den erhvervsdrivende kan dog vælge at lade biler og vindmøller, der  

 benyttes både til erhvervsmæssige og til private formål, indgå i  

 virksomhedsordningen, og i disse tilfælde skal afskrivninger på (hele)  

 driftsmidlet indgå i virksomhedsordningen.
Tab ved salg af et afskrivningsberettiget driftsmiddel, der benyttes både  

 til erhvervsmæssige og til private formål, kan af selvstændige  

 erhvervsdrivende fradrages ved opgørelsen af den personlige indkomst.
Hvis  

 aktivet er medtaget i virksomhedsordningen, skal tabet fradrages ved  

 opgørelsen af virksomhedsindkomsten.
A.A.3.1.2.2 Lønmodtagere I det omfang skattepligtige, der ikke er selvstændige erhvervsdrivende,  

 afholder fradragsberettigede udgifter, herunder afskrivninger, skal fradrag  

 foretages ved opgørelsen af den skattepligtige indkomst (men ikke ved  

 opgørelsen af den personlige indkomst). Fradrag kan dog kun ske i det omfang,  

 den pågældendes samlede fradragsberettigede udgifter overstiger 3.500 kr.  

 (jf.
LL § 9, stk.1).
 Eventuelle genvundne afskrivninger skal medregnes til den personlige  

 indkomst.
 Disse regler gælder f.eks. for lønmodtagere, der anvender egen bil delvis  

 erhvervsmæssigt, og som afskriver den efter reglerne i AL afsnit II.
 Tab ved en lønmodtagers salg af et blandet driftsmiddel kan kun fradrages  

 ved opgørelsen af den skattepligtige indkomst.
A.A.3.2 Kapitalindkomst PSL § 4 Kapitalindkomsten omfatter de i PSL § 4 opregnede indtægter og udgifter.  

 Bestemmelsen er for så vidt udtømmende.
Det kan dog i anden lov være bestemt,  

 at indtægter og udgifter, der ikke er nævnt i bestemmelsen, skal behandles  

 som kapitalindkomst, jf. f.eks.
PL § 53.
 Ved lov nr. 132 af 12/3 1988 er det præciseret, at løbende udlodning af  

 overskud - bortset fra normal forrentning af indskudt medlemskapital i  

 selskaber og foreninger som nævnt i ABL § 2 B er personlig indkomst.
De omhandlede indtægter og udgifter skal normalt medregnes i  

 kapitalindkomsten, selv om der er tale om en erhvervsmæssig indtægt eller  

 udgift.
Erhvervsmæssige renteudgifter m.v. skal indgå i kapitalindkomsten,  

 dog ikke i de tilfælde, hvor den skattepligtige anvender  

 virksomhedsordningen.
 Gevinst og tab på fordringer, som den skattepligtige har erhvervet som  

 vederlag i næring, medregnes ved opgørelsen af den personlige indkomst.
Indtægt ved rentenydelse er kapital indkomst.
Modsætningsvis for renter,  

 som advokater indvinder af klientkonti (Skat 1988.2.92).
 Ved lov nr.132 af 12.marts 1988 er det præciseret, at løbende udlodning af  

 overskud - bortset fra en normal forrentning af indskudt medlemskapital - i  

 selskaber og foreninger, som nævnt i ABL § 2 b, medregnes til den personlige  

 indkomst.
 Fradragsberettigede omkostninger, der medgår til at erhverve, sikre eller  

 vedligeholde kapitalindkomst, fragår direkte ved opgørelsen af denne.
A.A.3.2.1 En- og tofamilieshuse m.v. § 4, stk.1, nr.6 a.
PSL § 4, stk.1, nr.6, omfatter:
 1.
Ejendomme, som indeholder en selvstændig lejlighed, jf.
LL §§ 15 B, stk.1, 2.
tofamilieshuse, jf.
LL § 15 B, stk.2. Se A.D.3, 3.
stuehuse og beboelser på skovbrugsejendomme, jf.
LL § 15 B, stk.3 og 4, 4.
ejendomme, som indeholder en eller to selvstændige lejligheder, og som i  

 væsentligt omfang benyttes erhvervsmæssigt, jf.
LL § 15 B, stk. 5. Dette  

 gælder dog kun den del af ejendommen, der tjener til bolig for ejeren, se  

 A.D.3, 5.
grunde, der må antages at have nytteværdi for ejeren.
Se A.D.3.
Kun ejendomme, som helt eller delvis tjener til bolig for ejeren, er  

 omfattet af bestemmelsen.
Ved bedømmelsen heraf er det uden betydning, om  

 ejeren har gjort brug af sin beboelsesret eller ej, blot ejendommen faktisk  

 har været til ejerens disposition.
Bestemmelsen omfatter ejendomme, der  

 udlejes en del af året og ejendomme, hvoraf en del udlejes.
Bestemmelsen  

 omfatter derimod ikke ejendomme, der i hele året udelukkende benyttes til  

 udlejning.
Hvad medregnes i kapital indkomsten b.
Overskud eller underskud af de under a nævnte ejendomme omfatter:
 1.
Lejeværdi af bolig i egen ejendom, jf.
LL §§ 15 B-15 I, 2.
indtægter ved udlejning en del af året (f.eks. udlejning af et sommerhus)  

 eller indtægter ved udlejning af en del af ejendommen (f.eks. ved udlejning  

 af den anden lejlighed i et tofamilieshus eller ved udleje af værelser i det  

 omfang indtægten er skattepligtig.
Se A.D.3.
 3.
 fradragsberettigede udgifter efter LL §§ 15 J og 15 K, stk.1.
 Blandede ejendomme uden vurderingsfordeling m.v.
c.
Skattepligtige, der udøver erhvervsvirksomhed i egen ejendom i et  

 omfang, der ikke berettiger til vurderingsfordeling efter LL § 15 B, stk. 5  

 kan fradrage en til den erhvervsmæssige anvendelse svarende del af  

 lejeværdien i kapitalindkomsten.
Tilsvarende regler gælder skattepligtige,  

 der udlejer lokaler til erhverv, når den erhvervsmæssige benyttelse ikke  

 berettiger til vurderingsfordeling.
Der kan ikke foretages fradrag ved  

 opgørelsen af den personlige indkomst, da fradraget skal modsvare den  

 beregnede lejeværdi af den erhvervsmæssigt benyttede del af ejendommen.
Fremleje d.
Skattepligtige, der udlejer en del af værelserne i en lejlighed i egen  

 ejendom til beboelse og som er skattepligtige af vederlaget, kan fradrage den  

 del af lejeværdien, der vedrører det udlejede, i kapitalindkomsten.
Er der derimod tale om udlejning af boligen i en del af året, f.eks. et  

 sommerhus, nedsættes helårslejeværdien forholdsmæssigt for den del af året,  

 hvor udlejningen har fundet sted.
Dette gælder dog ikke, såfremt den  

 skattepligtige anvender det af Ligningsrådet anviste fradrag på 40 pct. af  

 den i det pågældende indkomstår modtagne leje for et sommerhus E.
Fradraget,  

 der skal dække samtlige de med udlejningen forbundne udgifter og tillige  

 modsvare egen lejeværdi i udlejningsperioden, foretages i kapitalindkomsten.
Arbejdsværelse e.
Fradrag for arbejdsværelse i egen ejendom beregnes på grundlag af  

 lejeværdien.
Selv om fradraget modsvarer den del af lejeværdien, der kan  

 henføres til arbejdsværelser, anses fradraget for en driftsomkostning i  

 forbindelse med det indtægtsgivende arbejde.
 Lønmodtagere kan således kun foretage fradrag i den skattepligtige  

 indkomst i det omfang, de samlede lønmodtagerudgifter overstiger 3.500 kr.
Er der tale om selvstændig erhvervsvirksomhed, foretages fradrag i den  

 personlige indkomst, jf.
PSL § 3, stk.2, nr.1.
Blandede ejendomme med vurderingsfordeling f.
Indtægter og driftsudgifter vedrørende den erhvervsmæssigt benyttede  

 del af ejendomme med vurderingsfordeling efter LL § 15 B, stk. 5 er personlig  

 indkomst, jf.
PSL § 3, stk.1 og stk.2, nr.1. Indtægter ved udlejning af den  

 erhvervsmæssigt benyttede del af ejendommen er således personlig indkomst.  

 Den del af vedligeholdelsesudgifterne, der kan henføres til den  

 erhvervsmæssigt benyttede del af ejendommen, jf.
LL § 15 K, stk.2, kan  

 fradrages ved opgørelsen af den personlige indkomst.
Udelukkende udlejning g.
Indtægter og driftsudgifter vedrørende en- og tofamilieshuse m.v., der  

 i hele året udelukkende benyttes til udlejning, er personlig indkomst.
Ejendomme med mere end to lejligheder h.
Indtægter og driftsudgifter, herunder lejeværdi af egen bolig, for  

 ejendomme med 3 eller flere lejligheder er personlig indkomst.
A.A.3.2.2 Skibsvirksomhed som bierhverv Indkomst ved selvstændig erhvervsvirksomhed er som hovedregel personlig  

 indkomst.
Indkomst og underskud ved selvstændig skibsvirksomhed er dog  

 kapitalindkomst efter § 4, stk.1, nr.10, når denne virksomhed er den  

 skattepligtiges bierhverv, og er anskaffet før den 12.maj 1989.
A.A.3.2.3 Personalelån Det lønaccessorium der kan være ved lavtforrentede personalelån er  

 personlig indkomst, mens renteudgifter er kapitalindkomst.
Den symmetri i  

 beskatningen, der tidligere var begrundelsen for ikke at beskatte den ansatte  

 af lån på gunstige vilkår, er således ikke mere tilstede.
A.A.3.2.4 Selvstændig erhvervsvirksomhed - Afgrænsning af begrebet Efter PSL § 3, stk.2, nr.1, kan driftsomkostninger - dog ikke  

 renteudgifter m.v. - fragå ved opgørelsen af den personlige indkomst, hvis  

 der er tale om driftsomkostninger i forbindelse med selvstændig  

 erhvervsvirksomhed.
 Afgrænsningen mellem lønmodtagere og selvstændige erhvervsdrivende er  

 beskrevet i skd.cirk. nr.116 af 5.okt. 1988. Se E.A.4.
 A.A.3.2.5 Vekselerere m.fl.
I visse tilfælde skal de indtægter og udgifter, der normalt beskattes som  

 kapitalindkomst, medregnes i den personlige indkomst, jf.
PSL § 4, stk.3.
Det drejer sig om tilfælde, hvor den skattepligtige driver virksomhed som  

 bankier eller vekselerer, og de nævnte indtægter og udgifter hidrører fra  

 denne virksomhed.
Det gælder også, hvis den skattepligtige driver næring ved  

 køb og salg af fordringer eller driver næringsvirksomhed ved finansiering.
 Efter PSL § 4, stk.3, medregnes i den personlige indkomst gevinster og tab  

 på fordringer, som omfattes af KGL § 4 (fordringer erhvervet som vederlag i  

 næring.
A.A.3.3 Overgangsregler I en overgangsperiode gælder en række særlige regler om skatteberegningen.  

 Disse overgangsregler har ikke betydning for opgørelsen af den skattepligtige  

 indkomst, den personlige indkomst og kapitalindkomsten.
Reglerne medfører  

 alene, at de opgjorte indkomster og udgifter i en overgangsperiode reguleres,  

 før skatteberegningen foretages på grundlag af de beregningsmæssige  

 indkomster.
Der sker således i overgangsperioden en gradvis tilnærmelse  

 mellem de opgjorte indkomster og de beregningsmæssige indkomster.
 Overgangsordningerne består af 3 dele:
 1.
 En ordning for store positive nettokapitalindkomster.
 2.
 En ordning for store negative nettokapitalindkomster.
 3.
 En ordning for store fradragsberettigede udgifter.
 Hvis den skattepligtiges indkomst- og fradragsforhold ændres fra  

 indkomstår til indkomstår i overgangsperioden, kan den skattepligtige være  

 omfattet af overgangsreglerne i det ene indkomstår, men ikke det andet eller  

 omvendt.
 Ægtefæller skal opgøre deres nettokapitalindkomst under ét og får  

 den beskattet som kapitalindkomst efter samme beløbsgrænser, som gælder for  

 enlige skattepligtige.
 Eksempler, der belyser virkningerne af overgangsreglerne, findes i  

 PSL-cirk. side 44ff.
A.A.3.3.1 Positiv nettokapitalindkomst - PSL § 21 Omlægning af positiv nettokapitalindkomst til den lavere beskatning som  

 kapitalindkomst sker efter følgende skala:
 1987: 60.000 kr.
 1988: 85.000 kr.
 1989: 110.000 kr.
 1990: 135.000 kr.
 1991: 160.000 kr.
 I hver af de følgende indkomstår forhøjes det beløb, der skal beskattes  

 som kapitalindkomst med 25.000 kr.
 Overgangsperioden er tidsubegrænset.
Hele den positive nettokapitalindkomst indgår i den skattepligtige  

 indkomst.
Den del af den positive nettokapitalindkomst, der skal beskattes  

 som kapitalindkomst (beregningsmæssig nettokapitalindkomst), medregnes ved  

 opgørelsen af beregningsgrundlaget for 6 pct.'s-skatten.
Det er i  

 indkomståret 1991 160.000. I de tilfælde, hvor den positive  

 nettokapitalindkomst, sammen med personlig indkomst, overstiger 155.100 kr.  

 for indkomståret 1991 beskattes det overskydende beløb med 6 pct.
 Den del af den positive nettokapitalindkomst, der ligger udover  

 beløbsgrænsen (overskydende positiv nettokapitalindkomst) medregnes til den  

 personlige indkomst (beregningsmæssig personlig indkomst). Beløbet indgår  

 derfor i beregningsgrundlaget for både 12 pct.'s-skatten og 6 pct.'s-skatten.
A.A.3.3.2 Negativ nettokapitalindkomst - PSL § 22 Omlægning af negativ nettokapitalindkomst til fradrag ved opgørelsen af  

 kapitalindkomsten sker efter en 3-leddet overgangsordning for indkomstårene  

 1987-91:
 Negativ nettokapitalindkomst over 150.000 kr. indgår fra og med  

 indkomståret 1987 i kapitalindkomsten.
 Den del af negativ nettokapitalindkomst under 150.000 kr., der skal  

 medregnes i kapitalindkomsten, udgør i indkomståret:
 1987: 35.000 kr.
 1988: 60.000 kr.
 1989: 85.000 kr.
 1990: 110.000 kr.
 1991: 130.000 kr.
 Fra og med indkomståret 1992 skal al negativ nettokapitalindkomst  

 medregnes som kapitalindkomst.
 I hvert af overgangsårene beskattes yderligere som kapitalindkomst et  

 beløb, der svarer til 25 pct. af personlig indkomst med fradrag af negativ  

 nettokapitalindkomst under 150.000 kr. og et bundfradrag på 200.000 kr.
 Den personlige indkomst og den negative nettokapitalindkomst er i denne  

 forbindelse disse indkomster uden regulering efter overgangsreglerne og uden  

 overførsel/fremførsel af negativ personlig indkomst.
 Hele den negative nettokapitalindkomst fragår ved opgørelsen af den  

 skattepligtige indkomst.
 Den del af den negative nettokapitalindkomst, der skal beskattes som  

 kapitalindkomst (beregningsmæssig negativ nettokapitalindkomst), fragår  

 således alene ved opgørelsen af den skattepligtige indkomst.
 Den del af den negative nettokapitalindkomst, der ikke skal beskattes som  

 kapitalindkomst (overskydende negativ nettokapitalindkomst), fratrækkes  

 tillige i den personlige indkomst ved opgørelsen af beregningsgrundlagene for  

 12 pct.'s- og 6 pct.'s-skatterne.
A.A.3.3.3 Ægtefællers nettokapitalindkomst - PSL § 23 De foran omtalte overgangsregler gælder også for ægtefæller.
Ægtefæller, der er samlevende ved indkomstårets udløb, får i princippet  

 efter § 23, stk.1, beskattet deres samlede nettokapitalindkomst efter samme  

 beløbsgrænser, som gælder for enlige skattepligtige.
Det vil sige, at det  

 beløb, der hvert år beskattes som kapitalindkomst (den beregningsmæssige  

 nettokapitalindkomst) for ægtefæller under ét er det samme som for  

 enlige skattepligtige.
 I den særlige overgangsregel for negativ nettokapitalindkomst i § 22,  

 stk.2, (25 pct.'s-reglen), hvor den personlige indkomst har betydning, er det  

 på tilsvarende måde ægtefællernes samlede personlige indkomst, der anvendes.
 Ægtefæller, der ikke er samlevende ved indkomstårets udløb, får beskattet  

 deres positive eller negative nettokapitalindkomst hver for sig efter  

 reglerne i §§ 21-22 uden anvendelse af reglerne i § 23.
 Begrebet samlevende ægtefæller skal forstås i overensstemmelse med  

 reglerne i KSL § 4.
Reglerne i § 23, stk.1-3, er opgørelsesregler, der gælder for alle  

 ægtefæller, der er samlevende ved indkomstårets udløb, uanset at de ikke har  

 været gift et helt indkomstår.
Det vil sige, at reglerne også finder  

 anvendelse for det indkomstår, hvori ægteskabet indgås, såfremt ægtefællerne  

 er samlevende ved indkomstårets udløb.
§ 23, stk.2 Hvis den ene af ægtefællerne har positiv nettokapitalindkomst, og den  

 anden ægtefælle har negativ nettokapitalindkomst, udgår den del af  

 nettokapitalindkomsterne, der modsvarer hinanden, helt ved opgørelsen af  

 beregningsgrundlagene for 12 pct.'s- og 6 pct.'s-skatterne.
Den resterende  

 nettokapitalindkomst, hvad enten den er positiv eller negativ, beskattes som  

 kapitalindkomst efter beløbsgrænserne i §§ 21-22.
 Den efter modregningen opgjorte positive eller negative beregningsmæssige  

 nettokapitalindkomst og positive eller negative overskydende  

 nettokapitalindkomst henføres til beskatning hos den ægtefælle, hvis  

 nettokapitalindkomst før modregningen udgjorde det største absolutte positive  

 eller negative beløb.
§ 23, stk.3 Hvis begge ægtefæller enten har positiv eller negativ  

 nettokapitalindkomst, opdeles ægtefællernes samlede nettokapitalindkomst  

 efter beløbsgrænserne i §§ 21-22 i positiv eller negativ beregningsmæssig  

 nettokapitalindkomst og positiv eller negativ overskydende  

 nettokapitalindkomst.
 Begge disse beløb fordeles mellem ægtefællerne i forhold til deres  

 nettokapitalindkomst.
Ægtefæller, der er samlevende ved indkomstårets udløb uden at have været  

 samlevende hele indkomståret, skal have beregnet 12 pct.'s- og 6 pct.'s-skat  

 efter de samme regler, som gælder for enlige skattepligtige.
Det skal ske på  

 grundlag af deres beregningsmæssige og overskydende nettokapitalindkomst,  

 således som disse beløb er opgjort og fordelt efter reglerne i § 23, stk.1-3.  

 Reglen i stk.4 finder ikke anvendelse.
§ 23, stk.4 Hvis ægtefællerne er samlevende hele indkomståret, og dette omfatter et  

 helt år, beregnes 12 pct.'s- og 6 pct.'s-skatterne efter regler, der er  

 udformet således, at ægtefællernes samlede skat ikke påvirkes af, hvorledes  

 kapitalindkomsten fordeles mellem ægtefællerne.
 Se nærmere herom i skd.cirk. nr.103 af 13.sept. 1988, kapitel 11.
A.A.3.3.4 Fradragsberettigede udgifter PSL § 24 Overgangsordningen for fradragsberettigede udgifter omfatter kun de  

 udgifter, der alene kan fradrages ved opgørelsen af den skattepligtige  

 indkomst.
Den omfatter derimod ikke udgifter, der kan fradrages ved  

 opgørelsen af den personlige indkomst eller kapitalindkomsten.
 Der er bl.a. tale om lønmodtageres befordringsudgifter mellem hjem og  

 arbejdssted og mellem skiftende og flere samtidige arbejdssteder, bidrag til  

 arbejdsløshedskasse, fagforeningskontingent, underholdsbidrag, fradrag for  

 indskud på etableringskonto, gaver til almenvelgørende institutioner m.fl.
"Gamle" underskud fra indkomstårene 1985-1986 indgår ikke ved  

 opgørelsen af de fradragsberettigede udgifter.
Det samme gælder underskud i  

 skattepligtig indkomst, der opstår i indkomstårene 1987 og fremover.
 Omlægningen af fradragsberettigede udgifter (ligningsmæssige fradrag) fra  

 at være fradrag i den personlige indkomst til at være fradrag kun i den  

 skattepligtige indkomst sker over en 5-årig periode efter følgende skala:
1987 20.000 kr., dog mindst 1/6 af udgifterne 1988 40.000 kr., dog mindst 2/6 af udgifterne 1989 60.000 kr., dog mindst 3/6 af udgifterne 1990 80.000 kr., dog mindst 4/6 af udgifterne 1991 100.000 kr., dog mindst 5/6 af udgifterne Sjettedelsreglen finder kun anvendelse, hvis de fradragsberettigede  

 udgifter for det enkelte indkomstår i perioden 1987-91 overstiger 120.000 kr.
 Fra og med indkomståret 1992 kan alle fradragsberettigede udgifter kun  

 fradrages ved opgørelsen af den skattepligtige indkomst.
 Alle skattepligtige får beskattet deres fradragsberettigede udgifter efter  

 samme beløbsgrænser uanset ægteskabelig status.
 Den del af de fradragsberettigede udgifter, der overstiger beløbsgrænsen  

 for det angivne overgangsår (overskydende fradragsberettigede udgifter), kan  

 fratrækkes ved opgørelsen af den personlige indkomst.
A.A.3.3.5 3-pct.'s- fradraget Ifølge LL § 8 F kan der ved opgørelsen af den skattepligtige indkomst  

 fradrages 3 pct. af den personlige indkomst.
Fradraget kan for indkomståret  

 1991 ikke overstige 3.700 kr.
Denne beløbsgrænse reguleres efter PSL § 20.
 Beregningsgrundlaget er indkomstårets positive personlige indkomst før  

 regulering efter overgangsreglerne i §§ 21-24 og før modregning af evt.  

 underskud i personlig indkomst efter PSL § 13, stk.3 og 4. Omfatter  

 indkomstansættelsen en kortere periode end 1 år, udgør fradraget 3 pct. af  

 den personlige indkomst, dog højst 1/12 af grundbeløbet (3.700 kr.) for hver  

 måned, ved hvis begyndelse skattepligten foreligger.
3 pct.'s-fradraget gives til alle, såvel fuldt som begrænset  

 skattepligtige, der har personlig indkomst.
Det vil sige til lønmodtagere,  

 selvstændige erhvervsdrivende, pensionister, studerende m.fl.
Fradraget  

 nedsætter alene den skattepligtige indkomst og fragår således ikke ved  

 opgørelsen af den personlige indkomst eller kapitalindkomsten.
Fradraget  

 omfattes af overgangsreglerne for fradragsberettigede udgifter efter § 24.
A.A.4 Beskatning af ægtefæller Som udgangspunkt skal hver ægtefælle opgøre sin skattepligtige indkomst,  

 personlige indkomst og kapitalindkomst, samt formue efter samme regler som  

 enlige skattepligtige, medmindre andet følger af lovgivningen.
 I personskatteloven er der indbygget en række sambeskatningselementer,  

 vedrørende overførsel mellem ægtefæller af uudnyttede bundfradrag,  

 personfradrag og underskud, og endelig opgøres ægtefællernes kapitalindkomst  

 under et.
 Endvidere fremgår det af kildeskatteloven, at såfremt ægtefællerne i  

 fællesskab driver en personligt ejet erhvervsvirksomhed, er det den af  

 ægtefællerne, der i overvejende grad driver virksomheden, som skal beskattes  

 af det overskud og de aktiver, der knytter sig til virksomheden.
 Dog åbner kildeskatteloven mulighed for, at ægtefællerne fordeler  

 beskatningen af overskuddet imellem sig, enten ved at anmode om overførsel  

 til medarbejdende ægtefælle eller ved at indgå lønaftale.
 Såfremt to personer af samme køn har fået registreret deres partnerskab i  

 henhold til lov om registreret partnerskab, vil de i skattemæssig henseende  

 være at betragte som ægtefæller.
 Ugifte par kan ikke anvende de særlige regler om ægtefællebeskatning som  

 det fremgår af en HD af 13.maj 1986, offentliggjort i Skat 1986.10.597.
A.A.4.1 Ægtefællers fordeling af aktiver og passiver Ved ægtefællers indkomstopgørelse er det fordelingen af aktiver og  

 passiver og de dertil knyttede indtægter og udgifter, som har størst  

 interesse.
 Det følger af KSL § 24 A, at det er den af ægtefællerne som ifølge  

 ægteskabslovgivningen har rådighed over kapitalgodet eller, for såvidt angår  

 kapitaludgifter hæfter for betalingen, som skal medtage de respektive  

 indtægter og udgifter ved opgørelsen af sin skattepligtige indkomst og  

 kapitalindkomst.
 Formueskattepligten påhviler også denne ægtefælle.
Ægteskabslovgivningens regler En ægtefælle har i følge ægteskabslovgivningen rådighed over sin bodel og  

 evt. særeje, som er:
det den pågældende ejede ved ægteskabets indgåelse, det den pågældende har modtaget under ægteskabet som arv, gave eller sit  

 personlige underhold og det den pågældende under ægteskabet har indtjent eller anskaffet for sin  

 indtjening, eller som træder i stedet for disse aktiver.
 En ægtefælle hæfter med sin bodel og eventuelle særeje for de  

 forpligtelser, der påhviler den pågældende, hvad enten de er opstået før  

 eller under ægteskabet.
 Hvem af ægtefællerne, der hæfter for en given fordring, afhænger således  

 af, hvem af ægtefællerne, der har forpligtet sig overfor kreditor ved aftale  

 eller gjort sig skyldig i et erstatningspådragende forhold.
Bevis for ejerforholdet Ægtefællernes selvangivne fordeling af aktiverne og passiverne tillægges  

 ikke kun betydning i skattemæssig henseende, men indgår også som moment ved  

 bedømmelsen af ejerforholdet i civilretlig henseende, som for eks. i relation  

 til kreditorer og evt. bodeling.
Skattemyndighedernes kontrol med ændring af ægtefællernes fordeling Det betyder imidlertid ikke, at skattemyndighederne ikke kan undersøge  

 ægtefællernes fordeling nærmere, såfremt ægtefællerne år efter år foretager  

 en væsentlig ændret fordeling af aktiver og passiver og de dertil knyttede  

 indtægter og udgifter.
 I disse tilfælde vil det ofte være nødvendigt for skattemyndighederne at  

 påse, at kapitalindtægter ikke er gledet ud, og at kapitaludgifter ikke er  

 medregnet hos begge ægtefæller.
 Vurderingen af om et aktiv skal henføres til den ene eller den anden  

 ægtefælles bodel, eller eventuelle særeje, beror på en konkret bedømmelse af  

 forholdet, hvor følgende momenter kan indgå:
Hvem fremstår som den formelle ejer af aktivet? For såvidt angår fast ejendom, bil og båd, er spørgsmålet, hvem der er  

 registreret som ejer.
 For såvidt angår andre aktiver, kan det formelle ejerskab for eks. fremgå  

 af købekontrakten.
Hvem har financieret aktivets erhvervelse? Såfremt der ikke foreligger bevis for de formelle ejerforhold, eller det  

 har formodningen i mod sig, fordi den pågældende ægtefælle ikke har haft de  

 fornødne midler til sin rådighed, må skattemyndighederne undersøge, hvorledes  

 erhvervelsen er financieret.
Det kunne f.eks. være, at aktivet er erhvervet ved arv eller som gave, der er gyldigt overdraget.
Bindende retshandler mellem ægtefæller I forbindelse med denne undersøgelse skal skattemyndighederne være  

 opmærksomme på, at ægtefællerne ifølge ægteskabslovgivningens regler kan  

 indgå bindende retshandler med hinanden.
 Det er således intet til hinder for, at ægtefæller kan indgå en aftale om  

 udlån, og at dette lån skal forrentes.
 Hvorvidt skattemyndighederne kan tilsidesætte en sådan aftale, må bero på  

 en konkret bedømmelse af aftalen og dens indhold.
 Såfremt den ene ægtefælle overdrager aktiver, der ikke benyttes  

 erhvervsmæssigt, følger det af KSL § 26 B, at den ægtefælle, som overdrager  

 aktivet, ikke skal medregne eventuel fortjeneste eller tab ved overdragelsen.
 Aktiverne anses til gengæld for erhvervet af den anden ægtefælle på samme  

 tidspunkter og for samme beløb og til samme formål som de oprindelige  

 anskaffelser.
 Dette gælder også, selvom aktivet, f.eks. den faste ejendom, erhverves ved  

 en tvangsauktion.
Ligedeling Såfremt det ikke kan afgøres, hvem af ægtefællerne et indkomst/eller  

 formueskattepligtigt beløb vedrører, skal hver af ægtefællerne medregne  

 halvdelen, jf.
KSL § 24 A.
 Denne regel finder også anvendelse i de tilfælde, hvor det er  

 ægtefællerne, der er i tvivl om, hvem der ejer det pågældende aktiv, eller  

 hvem den aktuelle gældspost påhviler, Skat 1987.2.135.
Ægtefællernes anmodning om ændring af den selvangivne fordeling Ægtefæller, som ikke har fordelt indkomster, fradrag, formue og gæld i  

 overensstemmelse med kildeskattelovens regler, og som efter 1.juli i året  

 efter indkomståret, fremsætter anmodning om ændring af den selvangivne  

 fordeling, kan kun få anmodningen imødekommet, hvis der foreligger særlige  

 omstændigheder, der efter skattemyndighedernes opfattelse gør ændringen  

 påkrævet, jf.
KSL § 62 A, stk.5.
 Såfremt anmodningen imødekommes, tilkommer der ikke den skattepligtige  

 renter som nævnt i KSL § 62 A, stk.3, 2.pkt., eller KSL § 62, stk.3, 2.pkt.,  

 af det skattebeløb, som hidrører før ændringen.
A.A.4.2 Den ægteskabelige samlivsstatus Hvorvidt ægtefællerne i relation til skatteberegningen er omfattet af de  

 særlige regler, som ifølge personskatteloven og kildeskatteloven gælder for  

 ægtefæller, beror på en fortolkning af den enkelte bestemmelse.
 Om ægtefællerne kan anses for at være samlevende i skattemæssig henseende,  

 afgøres ved en fortolkning af KSL § 4, stk.2-6. Denne bestemmelse afgrænser  

 spørgsmålet i negativ forstand, idet den beskriver, hvornår samlivet anses  

 for at være ophævet i skattemæssig henseende.
 Bedømmelse af samlivets status i skattemæssig henseende fremgår af  

 nedenstående skema.
 Bedømmelse af samlivets status i skattemæssig henseende.
 For såvidt angår spørgsmålet om den længst levendes ansættelse henvises  

 til afsnit A.I.1.2.2.
A.A.4.2.1 Bodeling ved separation eller skilsmisse Ved separation eller skilsmisse skal fællesboet skiftes.
Såfremt  

 ægtefællerne har skilsmissesæreje eller særeje, skal det holdes udenfor  

 skiftet.
 Skilsmissesæreje har alene virkning for fordelingen af formuen såfremt  

 ægteskabet opløses ved separation eller skilsmisse, medens ægtefællernes  

 formue ved den enes død behandles som om, ægtefællerne havde haft fælleseje  

 Ved fulstændig særeje har særejet virkning, hvad enten ægteskabet opløses ved  

 separation, skilsmisse eller ved den ene ægtefælles død.
I den forbindelse opstår spørgsmålet, hvordan ægtefællerne skal beskattes  

 i separations- eller skilsmisseåret.
Samlivet anses for ophørt i skattemæssig  

 henseende på tidspunktet for separationen eller skilsmissen.
 Derfor skal ægtefællerne fra dette tidspunkt, til bodelingsoverenskomsten  

 foreligger, beskattes af de aktiver og passiver og de dertil knyttede  

 indtægter og udgifter, som kan henføres til deres respektive bodele og  

 eventuelle særeje, Skat 1987.7.511.
 Her statuerede Landsskatteretten, at ægtefællerne i separationsåret skulle  

 beskattes af en formue svarende til deres respektive bodele; og ikke som  

 ønsket af den ene part, hver af halvdelen af formuen.
 Landsskatteretten lagde bl.a. vægt på, at den endelige bodeling først  

 fandt sted det efterfølgende år, og at ægtefællerne ikke havde selvangivet i  

 overensstemmelse med bodelingsoverenskomstens indhold.
 Derfor skal den ægtefælle, der ved bodelingen f.eks. har fået tillagt et  

 rentebærende aktiv, som hidtil har tilhørt den anden ægtefælle, først  

 beskattes af afkastet fra tidspunktet for bodelingoverenskomsten, uanset  

 renternes forfaldstidspunkt, Skat 1986.8.511.
 Det samme tidspunkt gør sig gældende med hensyn til fradrag for eventuelle  

 kapitaludgifter, se lsr 1981.163. vedrørende fradrag for prioritetsrenter i  

 tidsrummet fra separationsdatoen til den endelige deling af fællesboet.
 Her fastslog Landsskatteretten, at fradragsretten tilkom den af  

 ægtefællerne, til hvis bodel ejendommen hørte.
A.A.4.2.2 Anmodning om genoptagelse af tidligere indkomstår Ved separation eller skilsmisse er spørgsmålet ofte om den ene af  

 ægtefællerne med henvisning til KSL § 24 A kan få ægtefællernes ansættelser  

 for tidligere indkomstår genoptaget med henblik på en ændret fordeling af  

 f.eks. prioritetsrenterne vedrørende den faste ejendom.
 Under ægteskabets beståen gives der normalt ikke tilladelse til  

 genoptagelse af ægtefællernes ansættelser for tidligere indkomstår, selvom  

 ægtefællerne ikke har selvangivet i overensstemmelse med KSL § 24 A jf. § 62  

 A, stk.5.
 Da ægtefællerne under ægteskabets beståen er blevet beskattet  

 beløbsmæssigt korrekt, bliver en anmodning om genoptagelse af tidligere  

 indkomstårs ansættelser ifølge administrativ praksis ikke imødekommet, Skat  

 1988.9.531.
 Derfor bør der tages højde for disse forhold ved bodelingen.
A.A.4.2.3 Faktisk samlivsophævelse Når ægtefæller lever faktisk adskilt, opstår spørgsmålet, om der  

 foreligger faktisk samlivsophævelse i skattemæssig forstand.
 Hvorvidt samlivet ved faktisk adskillelse anses for ophævet, beror på en  

 konkret vurdering, men som udgangspunkt skal samlivet være ophævet som følge  

 af en uoverensstemmelse mellem ægtefællerne.
Samlivet anses derfor som udgangspunkt ikke for ophævet, hvis ægtefællerne  

 lever faktisk adskilt som følge af deres erhverv, fordi adskillelsen ofte vil  

 være af midlertidig karakter.
Det samme gør sig gældende, hvis den ene  

 ægtefælle afsoner en længerevarende fængselsstraf.
Ophold på plejehjem Opholder den ene ægtefælle sig på plejehjem, anses samlivet for ophævet i  

 skattemæssig henseende, uanset om plejehjemmet er beliggende i umiddelbar  

 nærhed af ægtefællernes tidligere fælles bopæl.
 Såfremt beslutning om den ene ægtefælles anbringelse på plejehjem træffes  

 under hospitalsindlæggelse, anses samlivet for ophørt på dette tidspunkt.
 Opholder begge ægtefæller sig på samme plejehjem, anses de for samlevende  

 i skattemæssig henseende, også selv om de bor på hver sit værelse.
A.A.4.2.4 Genoptagelse af samlivet Såfremt ægtefællerne genoptager samlivet efter separation eller  

 samlivsophævelse, anses samlivet for genoptaget på dette tidspunkt.
* Se Skat 1990.12.978 vedrørende en invalidepensionist, som genoptog  

 samlivet med ægtefællen midt i indkomståret.
Landsskatteretten fastslog, at  

 ægtefællerne var samlevende ved indkomstårets udløb, jf.
KSL § 4. Den  

 skattepligtige opfylder herefter ikke kravet om at være "enlig  

 pensionist" i relation til PSL § 10, stk.2,2, pkt.9.
A.A.4.3 Forskudt regnskabsår Lønmodtageres indkomstår er normalt kaldenderåret, der udløber 31.  

 december.
Har ægtefællerne forskudt indkomstår f.eks. 1. april-31. marts, er  

 det udløbet af denne periode, der er afgørende i relation til ovennævnte  

 bestemmelser.
A.A.4.4 Ægtefællers skatteberegning Som udgangspunkt beregnes ægtefællers skat efter tilsvarende regler, som  

 gælder for enlige skattepligtige.
Det betyder, at hver ægtefælle skal  

 beskattes på grundlag af sin egen indkomst uafhængig af den anden ægtefælles  

 indkomst.
 Afhængig af ægtefællernes samlivsstatus i skattemæssig henseende er der  

 visse sambeskatningselementer ved skatteberegningen, som fremgår af  

 nedenstående skema.
Nye regler vedrørende ægtefællers skatteberegning * Som det fremgår af skemaet, kan ægtefæller med virkning for indkomståret  

 1991 også overføre uudnyttet bundfradrag imellem sig ved beregning af  

 udbytteskatten jfr.
PSL § 8 a stk.3.
Endvidere er der sket en præcisering i PSL § 11, 5.pkt.
Af denne  

 præcisering fremgår det, at såfremt den ene af ægtefællerne modtager sociale  

 ydelser efter § 49 b, stk.2 og § 49 f, stk.3, skal ydelserne ved beregningen  

 af nedslaget i personfradraget henføres til den af ægtefællerne, som har den  

 højeste skattepligtige indkomst, jf. § 11, 4.pkt.
Hvis den ene af ægtefællerne opnår frivillig akkord, tvangsakkord eller  

 gældssanering, hvor fristdagen enten ifølge konkursloven eller ved aftale om  

 frivillig akkord er den 27.dec. 1990 eller senere, skal uudnyttede  

 fradragsberettigede underskud hos denne ægtefælle fra det pågældende og  

 tidligere indkomstår nedsættes.
Underskudsbegrænsningen sker jf.
PSL § 13 a,  

 stk.1, før fradrag efter PSL § 13, stk.4, 1.pkt. i den anden ægtefælles  

 personlige indkomst.
I det tilfælde, hvor den ægtefælle, som ejer en personligt ejet virksomhed  

 opnår frivillig akkord, tvangsakkord eller gældssanering, følger det af PSL §  

 13 a, stk.2, at i det omfang at beløb hvormed underskud skal nedsættes, ikke  

 kan udnyttes hos denne ægtefælle, skal det overføres til den ægtefælle, som  

 driver virksomheden.
Det er dog kun den del af denne ægtefælles underskud,  

 som hidrører fra driften af erhvervsvirksomhed, der kan nedsættes med det  

 overførte beløb. * Ægtefællers skatteberegning For så vidt angår eksempler på ægtefællers skatteberegning henvises der  

 til cirkulæret til personskatteloven af 6. december 1986.
 Vedrørende beregning af ægtefællers nedslag i skatteansættelsen for  

 renteindtægter m.v., i de tilfælde hvor den ene eller begge ægtefæller ved  

 udgangen af indkomståret er fyldt 67 år, henvises der til cirkulære nr.134 af  

 28.nov. 1986.
A.A.4.5 Ægtefællers fordeling af overskud indvundet ved selvstændig  

 erhvervsvirksomhed Det følger af KSL § 25 A, stk.1, at indkomst og formue vedrørende driften  

 af en erhvervsvirksomhed altid skal beskattes hos den ægtefælle, som driver  

 virksomheden.
 Det er således uden betydning, om virksomheden eller de aktiver, som  

 benyttes i driften, tilhører den anden ægtefælles bodel eller særeje.
 Deltager ingen af ægtefællerne i driften af erhvervsvirksomheden, fordi  

 der f.eks. er tale om kommanditistanparter eller en bortforpagtet  

 landbrugsejendom, skal indkomsten vedrørende denne virksomhed beskattes hos  

 den ægtefælle, som ifølge ægteskabslovgivningens regler har rådigheden jf.  

 KSL § 24 A.
A.A.4.5.1 Rette indkomstmodtager i relation til KSL § 25 A, stk.1 Deltager begge ægtefæller i driften af erhvervsvirksomheden, er det den  

 ægtefælle, der i overvejende grad driver erhvervsvirksomheden, som skal  

 beskattes af indkomsten og formuen vedrørende denne virksomhed.
 I praksis giver det normalt ikke anledning til særlige  

 afgrænsningsproblemer at afgøre hvem af ægtefællerne, der i kraft af sin  

 arbejdsindsats og eventuelle uddannelse varetager virksomhedens daglige  

 drift, medmindre ægtefællerne har samme uddannelse såsom: læge, tandlæge,  

 advokat, revisor, arkitekt eller lignende.
Samme uddannelse Såfremt ægtefællerne driver hver deres selvstændige erhvervsvirksomhed fra  

 fælles lokaler og med fælles ansatte, skal ægtefællerne sandsynliggøre, at de  

 har hver deres kundekreds.
Desuden skal fordelingen af indtægterne fremgå af  

 regnskaberne.
 Er disse betingelser opfyldt kan ægtefællerne fordele de fælles udgifter -  

 eventuelt forholdsmæssigt - imellem sig.
Bliver regnskaberne tilsidesat, er der ingen mulighed for en skønsmæssig  

 fordeling af indtægterne og udgifterne mellem ægtefællerne.
Den ene ægtefælle  

 vil altid blive betragtet som rette indkomstmodtager i medfør af KSL § 25 A,  

 stk.1, hvorefter den anden ægtefælle kan få overført overskud som  

 medarbejdende ægtefælle i medfør af § 25 A, stk.3, se VLD offentliggjort i  

 Skat 1986.7.460.
Indkomstopgørelsen i medfør af § 25 A, stk.1 Den ægtefælle, som anses for at være rette indkomstmodtager i henhold til  

 § 25 A, stk.1, skal medregne indkomsten vedrørende virksomheden ved  

 opgørelsen af sin skattepligtige indkomst, personlige indkomst og  

 kapitalindkomst samt medtage virksomhedens aktiver og passiver ved opgørelsen  

 af sin formue.
 Det er derfor også denne ægtefælle, som kan foretage de skattemæssige  

 afskrivninger i medfør af KSL § 26 A, stk.1.
 Endvidere er det også denne ægtefælle, der efter PSL § 3, stk.2, nr.1, kan  

 fradrage driftsomkostningerne i sin personlige indkomst.
 Endelig er det også denne ægtefælle, som kan foretage henlæggelser til  

 investeringsfonds, jf. denne lovs § 2, stk.1.
Såfremt virksomhedsskatteordningen benyttes, er det imidlertid den  

 ægtefælle, der ejer virksomheden, der skal beskattes af virksomhedens  

 kapitalafkast jf.
KSL § 25 A, stk.2.
Interessentskab Drives erhvervsvirksomheden som interessentskab, kan ægtefællerne alene  

 fordele erhvervsvirksomhedens overskud imellem sig efter reglerne i KSL § 25  

 A, stk.3 eller 7.
 Deltager den anden ægtefælle i et interessenskab, følger det af lsr  

 1981.81, at den medarbejdende ægtefælle, uafhængig af om arbejdet udføres for  

 den anden ægtefælle alene eller for interessentskabet, kan få overført  

 overskud i medfør af § 25 A, stk.3.
 Udføres arbejdet for interessentskabet alene, kan ægtefællen indgå en  

 almindelig lønaftale med interessentskabet, der falder udenfor  

 anvendelsesområdet for § 25 A, stk.7.
A.A.4.5.2 Erhvervsvirksomheden drives i fællesskab Såfremt erhvervsvirksomheden drives af ægtefællerne i fællesskab, kan de  

 vælge at fordele virksomhedens overskud til beskatning imellem sig enten ved  

 at anmode om overførsel til medarbejdende ægtefælle eller ved at indgå  

 lønaftale.
Selvstændig erhvervsvirksomhed Selvom det ikke fremgår af ordlyden i KSL § 25 A, er det en betingelse for  

 både overførsel til medarbejdende ægtefælle og lønaftale, at der er tale om  

 deltagelse i driften af selvstændig erhvervsvirksomhed.
 Derfor kan hverken reglen om overførsel til medarbejdende ægtefælle eller  

 reglen om lønaftale finde anvendelse, når ægtefællen hjælper den anden  

 ægtefælle i lønnet stilling, se skattedepartementets cirkulære nr.116 af  

 5.okt. 1988 om afgrænsningen mellem lønmodtagere og selvstændige  

 erhvervsdrivende på skattelovgivningens område.
 Hvorvidt der foreligger selvstændig erhvervsvirksomhed, beror på en samlet  

 bedømmelse af de konkrete forhold vedrørende udøvelsen af  

 erhvervsvirksomheden, se ovennævnte cirkulære og E.A.4.
Drift Endelig stilles der et krav om, at den deltagende ægtefælles  

 arbejdsindsats skal have en vis tilknytning til driften af  

 erhvervsvirksomheden.
A.A.4.5.2.1 Forskelle mellem overførsel til medarbejdende ægtefælle og  

 lønaftale Derimod er der en række forskelle mellem overførsel til medarbejdende  

 ægtefælle og lønaftale.
 Den afgørende forskel mellem de to regelsæt, og som har konsekvenser for  

 ægtefællernes indkomstopgørelse, er, at bestemmelsen om overførsel til  

 medarbejdende ægtefælle kan betragtes som en regel om skatteberegning.
 Bestemmelsen om lønaftale kan derimod betragtes som en egentlig  

 statusregel i skattemæssig henseende, hvorefter den ægtefælle, som deltager i  

 driften af virksomheden betragtes som lønmodtager og den ægtefælle, der i  

 overvejende grad driver virksomheden betragtes som arbejdsgiver.
Ved overførsel til medarbejdende ægtefælle betragtes den overførte  

 overskudsandel som indtjent ved selvstændig erhvervsvirksomhed.
Den  

 medarbejdende ægtefælles overskudsandel er renset for fradrag vedrørende  

 erhvervsvirksomheden, da de er foretaget af den anden ægtefælle, jf. § 25 A,  

 stk.1, førend beregningen af overskuddet til den medarbejdende ægtefælle  

 finder sted.
Ved lønaftale betragtes den deltagende ægtefælles andel som  

 A-indkomst.
I relation til arbejdsgiverægtefællen er der ved lønaftale tale  

 om en almindelig lønudgift, som fradrages i virksomhedens indkomst, før der  

 foretages skattemæssige afskrivninger.
 Endvidere giver reglen om lønaftale ægtefællerne mulighed for at aflønne  

 den deltagende ægtefælle i overensstemmelse med denne ægtefælles  

 kvalifikationer og præsterede arbejdsindsats, sådan som det er tilfældet for  

 ugifte par og ægtefæller, der driver virksomheden i selskabsform.
 Det betyder, at ægtefæller, som er afskåret fra at anmode om overførsel  

 til medarbejdende ægtefælle, fordi den deltagende ægtefælles arbejdsindsats  

 ikke opfylder væsentlighedskriteriet, med fordel kan anvende reglen om  

 lønaftale.
 Det samme gælder for de ægtefæller, der på grund af det beløbsmæssige  

 maksimum ved overførsel til medarbejdende ægtefælle, ikke kan sikre den  

 deltagende ægtefælle en aflønning, som er i overensstemmelse med denne  

 ægtefælles kvalifikationer og arbejdsindsats.
 Ved lønaftale kan ægtefællerne desuden sikre den deltagende ægtefælle et  

 bedre beregningsgrundlag ved tildeling af sociale ydelser.
A.A.4.5.2.2 Foreligger der overførsel til medarbejdende ægtefælle eller  

 lønaftale? Hvorvidt der foreligger overførsel til medarbejdende ægtefælle eller  

 lønaftale, afhænger i høj grad af ægtefællernes egne dispositioner.
 Såfremt ægtefællerne er samlevende ved indkomstårets udgang, kan de  

 fremsætte anmodning om, at indtil 50 pct. af virksomhedens overskud, dog  

 højst * 133.300 kr. for indkomståret 1991 kan overføres til beskatning hos  

 den medarbejdende ægtefælle.
 Såfremt den af ægtefællerne, der i overvejende grad driver  

 erhvervsvirksomheden, indeholder A-skat i overensstemmelse med  

 kildeskattelovens regler herom, kan ægtefællerne indgå lønaftale.
 Lønaftalen kan først tillægges skattemæssig virkning fra det tidspunkt,  

 hvor aftalen træder i kraft.
Anmodning om overførsel til medarbejdende ægtefælle At overførsel til medarbejdende ægtefælle kan betragtes som en regel  

 vedrørende skatteberegning følger af, at den udelukkende vedrører fordelingen  

 af beskatningen af erhvervsvirksomhedens overskud, dels af at overførsel sker  

 på ægtefællernes anmodning.
 Anmodning om overførsel til medarbejdende ægtefælle sker normalt ved  

 indgivelsen af selvangivelsen for det pågældende indkomstår.
 Under forudsætning af at ægtefællerne i øvrigt er enige om overførslen, se  

 Skat 1989.6.473., foretager skattemyndighederne beregningen af det overførte  

 beløb.
 I det omfang overførsel eller manglende overførsel til medarbejdende  

 ægtefælle viser sig ugunstigt i forhold til andre lovregler, har  

 Ligningsrådet vedtaget, at anmodning om henholdsvis overførsel eller  

 tilbageførsel af overskud kan fremsættes, indtil 5 år efter udløbet af det  

 pågældende indkomstår, jf. § 29, stk.4 i den tidligere skattestyrelseslov, se  

 Skat 1988.12.795.
 Femårsfristen gælder for indkomståret 1990 og tidligere indkomstår.
 * For indkomståret 1991 og senere indkomstår skal anmodning om  

 genoptagelse fremsættes inden 3 år efter udløbet af det pågældende  

 indkomstår.
Lønaftale At bestemmelsen om lønaftale har karakter af en statusregel i skattemæssig  

 henseende følger af, at den ægtefælle, der i overvejende grad driver  

 virksomheden får status som arbejdsgiver med pligt til at indeholde A-skat af  

 den løn, som udbetales til den deltagende ægtefælle, som i denne sammenhæng  

 har status som lønmodtager.
 Endvidere kan lønaftalen først tillægges skattemæssig virkning fra det  

 tidspunkt aftalen træder i kraft.
Ikke overførsel til medarbejdende ægtefælle og lønaftale i samme  

 indkomstår Selvom ægtefællerne frit kan vælge at anmode om overførsel til  

 medarbejdende ægtefælle eller indgå lønaftale, er de udelukket fra at anmode  

 om overførsel til medarbejdende ægtefælle i de indkomstår, hvor lønaftale  

 finder anvendelse i hele året eller en del af indkomståret jf.
KSL § 25 A,  

 stk.7, 2.pkt.
A.A.4.5.2.3 Den deltagende ægtefælles indkomstopgørelse Uanset om ægtefællerne vælger at overføre overskud til medarbejdende  

 ægtefælle eller indgå lønaftale, skal indkomsten til den deltagende ægtefælle  

 medregnes til denne ægtefælles personlige indkomst jf.
PSL §§ 2-3 sammenholdt  

 med KSL § 25 A, stk.3, for så vidt angår overførsel til medarbejdende  

 ægtefælle.
 Set i relation til den deltagende ægtefælle er den afgørende forskel  

 mellem overførsel til medarbejdende ægtefælle og lønaftale karakteren af  

 indkomsten.
Ved overførsel til medarbejdende ægtefælle betragtes det overførte  

 overskud som indvundet ved selvstændig erhvervsvirksomhed.
Ved lønaftale  

 betragtes indkomsten som lønindkomst.
 Som det fremgår af nedenstående skema har den forskel afgørende betydning  

 for den deltagende ægtefælles muligheder for at foretage fradrag ved  

 indkomstopgørelsen.
A.A.4.5.2.4 Den deltagende ægtefælles arbejdsindsats Ved overførsel til medarbejdende ægtefælle stilles der betydelige krav til  

 denne ægtefælles arbejdsindsats, fordi der skal være tale om væsentlig  

 deltagelse i driften af erhvervsvirksomheden.
 Hvorvidt væsentlighedskriteriet kan anses for opfyldt, beror på en konkret  

 bedømmelse af den medarbejdende ægtefælles arbejdsindsats.
 Normalt skal der være tale om medarbejde af fastere karakter, som lægger  

 betydelig beslag på den medarbejdende ægtefælles arbejdskraft.
 Der skal således være regnet med den medarbejdende ægtefælles arbejdskraft  

 ved tilrettelæggelsen af virksomhedens drift.
 Andre ansatte i virksomheden er i sig selv ikke tilstrækkeligt til at  

 antage, at den medarbejdende ægtefælles arbejdsindsats ikke er af sådan et  

 omfang, at den kan begrunde overførsel.
 Har denne ægtefælle derimod betydelige indtægter eller f.eks. modtaget  

 sygedagpenge i en stor del af året, har det umiddelbart formodningen imod  

 sig, at ægtefællens arbejdsindsats kan karakteriseres som væsentlig.
 I de tilfælde, hvor den medarbejdende ægtefælle arbejder i virksomheden  

 hver dag, anses væsentlighedskriteriet opfyldt ved en daglig arbejdsindsats  

 på 3-4 timer.
 Reglen om overførsel til medarbejdende ægtefælle kan derfor ikke finde  

 anvendelse i de tilfælde, hvor der er tale om lejlighedsvis assistance som  

 f.eks.: assistance ved sæsontravlhed, pasning af forretningstelefon, føring  

 af virksomhedens regnskaber, medmindre arbejdsopgaverne har sådan et omfang,  

 at de stiller betydelige krav til den medarbejdende ægtefælles  

 arbejdsindsats.
 Er erhvervsvirksomheden påbegyndt, ophørt, eller drives den kun en del af  

 året, anses væsentlighedskriteriet imidlertid for opfyldt, når der ikke er et  

 åbenbart misforhold mellem den medarbejdende ægtefælles arbejdsindsats og det  

 overførte beløb.
 Det samme er tilfældet, hvis ægteskabet er indgået i løbet af året, Skat  

 1988.8.480.
 Deltager den medarbejdende ægtefælle i den anden ægtefælles bivirksomhed,  

 anses den medarbejdende ægtefælles arbejdsindsats som væsentlig, når  

 arbejdsindsatsen kan karakteriseres som væsentlig i forhold til den anden  

 ægtefælles arbejdsindsats, Skat 1986.2.150.
50 pct. af virksomhedens overskud Kan den medarbejdende ægtefælles arbejdsindsats begrunde overførsel, skal  

 beregningsgrundlaget for det overførte overskud, der maksimalt kan overføres  

 til den medarbejdende ægtefælle opgøres efter reglerne i KSL § 25 A, stk.4.
 Ifølge KSL § 25 A, stk.4 er beregningsgrundlaget for det overskud, der  

 maksimalt kan overføres, virksomhedens skattepligtige overskud før  

 kapitalindtægter og kapitaludgifter.
 Skattemæssige afskrivninger, henlæggelser til investeringsfonds m.v.  

 foretages således, inden der sker beregning af den del af overskuddet, der  

 kan overføres til medarbejdende ægtefælle.
 Derimod kan kontingent til brancheforening ikke fradrages i virksomhedens  

 overskud, da der er tale om en privat udgift.
 På tilsvarende måde skal der ske tillæg af skattepligtige tilskud m.v.,  

 der vedrører virksomheden, såsom sygedagpenge, efter reglerne om frivillig  

 forsikring og eventuelt forbrug af egne varer fra virksomheden.
Endvidere fragår underskud fra tidligere år, i det omfang det hidrører fra  

 virksomheden.
Rente- og udbytteindtægter, kursgevinster på fordringer og gæld  

 samt renteudgifter og kurstab på fordringer og gæld holdes derimod uden for  

 det underskud, der fradrages.
Lejeværdi af bolig i egen ejendom, hvoraf en del anvendes i virksomheden,  

 indgår ikke i virksomhedens overskud, da lejeværdi af bolig i egen ejendom  

 ikke kan anses at være indkomst, der vedrører erhvervsvirksomheden.
Det  

 gælder dog ikke, såfremt virksomhedsskatteordningen benyttes, og lejeværdi af  

 egen bolig indgår i virksomhedens skattepligtige overskud, fordi der f.eks.  

 er tale om ejendomme med 3 eller flere lejligheder.
 Når virksomhedens overskud på den anførte måde er opgjort efter de  

 almindelige regler, skal der efter § 25 A, stk.4, ske tillæg af renteudgifter  

 og kurstab på fordringer og gæld og fradrag af rente- og udbytteindtægter,  

 herunder skattegodtgørelse, samt kursgevinster på fordringer og gæld, som  

 indgår i opgørelsen af virksomhedens overskud.
 Herefter kan indtil 50 % at virksomhedens overskud, dog max 133.300 kr.  

 for indkomståret 1991 overføres til den medarbejdende ægtefælle.
Lønaftale Vælger ægtefællerne derimod at indgå lønaftale, kan de sikre at den  

 deltagende ægtefælle aflønnes i overensstemmelse med denne ægtefælles  

 kvalifikationer og præsterede arbejdsindsats.
 Ved lønfastsættelsen kan ægtefællerne tage hensyn til de forhold og  

 vilkår, som i øvrigt gælder på arbejdsmarkedet.
 Ægtefællerne kan i den forbindelse tage udgangspunkt i følgende kriterier:
1) den pågældende faggruppes overenskomstmæssige løn, 2) ægtefællens aflønning i tidligere tilsvarende beskæftigelse i anden  

 virksomhed.
3) faggruppens generelle beskæftigelsessituation.
Er der f.eks. mangel på  

 den pågældende type arbejdskraft, vil en højere aflønning være acceptabel  

 også i ægtefællens virksomhed.
 4) aflønningen af andre ansatte i virksomheden.
A.A.4.5.2.5 Indkomstopgørelsen for den ægtefælle, der i overvejende grad  

 driver virksomheden Uanset om ægtefællerne vælger at overføre overskud til medarbejdende  

 ægtefælle eller indgå lønaftale, kan den ægtefælle, der i overvejende grad  

 driver virksomheden fradrage det overførte overskud henholdsvis lønnen ved  

 opgørelsen af sin personlige indkomst jf.
PSL § 3, stk.2, nr.2, jf.
KSL § 25  

 A, stk.5, for såvidt angår overførsel til medarbejdende ægtefælle og PSL § 3,  

 stk.2, nr.1 ved lønaftale, da der er tale om almindelig lønudgift.
 Set i relation til indkomstopgørelsen for den ægtefælle, der i overvejende  

 grad driver virksomheden, er den afgørende forskel mellem de to regelsæts  

 anvendelse, at overførsel til medarbejdende ægtefælle beregnes på grundlag af  

 virksomhedens skattepligtige overskud opgjort efter KSL § 25 A, stk.4. Ved  

 lønaftale fradrages udgiften til den deltagende ægtefælles løn inden de  

 skattemæssige afskrivninger foretages.
Ved lønaftale har den ægtefælle, der i overvejende grad driver  

 virksomheden status som arbejdsgiver.
Derfor kan denne ægtefælle også  

 fradrage eventuelt arbejdsgiverbidrag til den anden ægtefælles  

 pensionsordning.
Er der derimod tale om overførsel til medarbejdende  

 ægtefælle, er det den ægtefælle, som ejer pensionen, der kan fradrage det  

 fulde beløb i sin personlige indkomst i medfør af PL § 18. LSR.1984.86.
Arbejdsgiverægtefællens pligter i relation til skattelovgivningens  

 almindelige regler Såfremt ægtefællerne har indgået lønaftale, følger det af KSL § 25 A,  

 stk.7, at den ægtefælle, der i overvejende grad driver virksomheden, er at  

 betragte som arbejdsgiver med de pligter, der følger af skattelovgivningens  

 almindelige regler.
 Ved indeholdelse af A-skat forudsættes lønmodtagerægtefællens trækprocent  

 bekendt af arbejdsgiverægtefællen, hvorefter reglen i KSL § 48, stk.7 om  

 50%-træk ikke kommer til anvendelse.
 I forbindelse med lønindeholdelse efter KSL § 73 skal det lønindeholdte  

 beløb være afregnet, før godskrivning for lønmodtagerægtefællen kan finde  

 sted.
 Arbejdsgiverægtefællen skal endvidere indsende lønoplysningsseddel for  

 ægtefællen ved årets udgang.
 Da den deltagende ægtefælle ved lønaftale har fået status som lønmodtager,  

 skal der også indbetales bidrag til ATP og AUD.
A.A.4.5.2.6 Hvornår kan skattemyndighederne tilsidesætte overførsel til  

 medarbejdende ægtefælle og lønaftale mellem ægtefæller? Såfremt der er et åbenbart misforhold mellem det overførte beløb  

 henholdsvis lønnen og den deltagende ægtefælles arbejdsindsats, kan  

 skattemyndighederne tilsidesætte såvel overførsel til medarbejdende ægtefælle  

 som lønaftale.
 Ved overførsel til medarbejdende ægtefælle skal skattemyndighederne kun  

 tilsidesætte overførsler tæt på maximum, hvor der er tale om et mindstemål af  

 arbejdsindsats, som i øvrigt kan karakteriseres som væsentlig.
Vurderingen af, om det overførte overskuds størrelse står i rimeligt  

 forhold til den præsterede arbejdsindsats, beror på en samlet bedømmelse af  

 forholdet.
Der skal i den forbindelse tages hensyn til karakteren af det  

 udførte arbejde og den tidsmæssige udstrækning af arbejdet.
En kortere  

 arbejdstid end fuld tid, bevirker ikke automatisk en afkortning af  

 maksimumbeløbet, se Skat 1986.5.334.
 Ved lønaftale skal skattemyndighederne påse, at der ikke er et åbenbart  

 misforhold mellem den faktiske aflønning og den præsterede arbejdsindsats,  

 hvor der skal tages hensyn til såvel karakteren af det udførte arbejde og den  

 tidsmæssige udstrækning af arbejdet.
 Endvidere kan skattemyndighederne tilsidesætte en lønaftale, såfremt  

 arbejdsgiverægtefællen undlader at indeholde A-skat.
 Det samme gælder, hvis indeholdt A-skat ikke indbetales, eller indbetales  

 så sent, at det kan medføre strafansvar efter kildeskatteloven.
Det afgørende må antages at være, at straffebestemmelserne i  

 kildeskatteloven afsnit VIII kan bringes i anvendelse, hvorimod en  

 forsinkelse med indbetalingen, der alene medfører gebyr for manglende  

 redegørelse og morarente jf.
KSL § 57, stk.2 og § 63, stk.2, næppe er  

 tilstrækkelig.
 Hvis der er andre ansatte i virksomheden, dækker indbetalingerne af  

 indeholdt A-skat forlods de øvrige ansattes A-skattetilsvar.
 A.A.4.5.3 Ægtefællerne driver flere erhvervsvirksomheder i fællesskab, jf.  

 KSL § 25 A, stk.7, 2.pkt.
 Såfremt ægtefællerne driver flere erhvervsvirksomheder i fællesskab er de  

 udelukket fra at anvende såvel overførsel til medarbejdende ægtefælle som  

 lønaftale i samme indkomstår.
 I det omfang det er den samme ægtefælle, der i overvejende grad driver  

 virksomheden, kan der ske overførsel til medarbejdende ægtefælle, når denne  

 ægtefælles samlede arbejdsindsats kan karakteriseres som væsentlig.
 Hvis begge ægtefæller i forhold til hver sin virksomhed, anses for at være  

 den, der i overvejende grad driver virksomheden, har det umiddelbart  

 formodningen imod sig, at den enkelte ægtefælles arbejdsindsats i den anden  

 ægtefælles virksomhed kan karakteriseres som væsentlig.
 Derimod er der intet til hinder for, at hustruen er lønmodtager i mandens  

 virksomhed og vice versa.
Overdragelse af aktiver, som benyttes erhvervsmæssigt I det omfang en ægtefælle overfører eller overdrager et aktiv, som  

 benyttes erhvervsmæssigt til benyttelse i den anden ægtefælles  

 erhvervsvirksomhed, skal den ægtefælle, der overdrager aktivet ikke medregne  

 eventuel fortjeneste eller tab ved opgørelsen af sin skattepligtige indkomst.
Til gengæld succederer den ægtefælle, som får aktivet overført eller  

 overdraget i den anden ægtefælles skattemæssige stilling, jf.
KSL § 26 A,  

 stk.2, Skat 1987.2141.
 Det gælder også hvis den ene ægtefælle køber den anden ægtefælles ejendom  

 på tvangsauktion.
 Derfor kan ingen af ægtefællerne fradrage eventuelle omkostninger ved  

 overdragelsen af f.eks. en fast ejendom, se Skat 1985.8.22.
Sker der overgang fra en benyttelsesform til en anden ved overdragelsen  

 eller overførslen, sidestilles det med salg af det pågældende aktiv, jf.
KSL  

 § 26 A, stk.3, jf.
AL § 32.
 Overdrager ægtefællerne derimod varer til hinanden, som stammer fra  

 virksomheden, betragtes overdragelsen som almindelig køb og salg mellem  

 uafhængige parter.
A.A.4.5.4 Ændring i ægtefællernes samlivsstatus Det følger af KSL § 25 A, stk.6, at såfremt ægtefællernes samliv i  

 skattemæssig henseende ophører i løbet af året, skal den ægtefælle, der i  

 overvejende grad har drevet virksomheden, beskattes af virksomhedens indkomst  

 og formue indtil dette tidspunkt.
 Såfremt det er den anden ægtefælle, som ejer virksomheden, skal denne  

 ægtefælle beskattes af virksomhedens indkomst og formue fra dette tidspunkt.
I det omfang samlivet i skattemæssig henseende ophører i årets løb, kan  

 der ikke ske overførsel til medarbejdende ægtefælle, jf.
KSL § 25 A, stk.3.
 En lønaftale mellem ægtefæller har virkning efter reglerne i KSL § 25 A,  

 stk.7, indtil samlivet anses for ophævet i skattemæssig forstand.
I de tilfælde, hvor det er den samme ægtefælle, som ejer og driver  

 virksomheden, vil lønaftalen være at betragte som en almindelig lønaftale  

 efter udløbet af det indkomstår, hvor samlivet er faktisk ophævet eller på  

 tidspunktet for separation eller skilsmisse.
Derimod må lønaftalen anses for  

 ophørt ved dødsfald.
 Er situationen derimod den, at den ægtefælle, som har status som  

 lønmodtager, også ejer virksomheden, må lønaftalen anses som ophævet på det  

 tidspunkt, samlivet anses for ophørt i skattemæssig henseende.
A.5 Børns beskatning A.A.5.1 Diverse indtægtsarter Børn er, uanset alder og uanset om de er hjemmeværende eller ej,  

 selvstændigt skattepligtige, jf.
KSL § 5, stk.1.
 Afgørende for om en indtægt eller ydelse skal beskattes hos forældrene  

 eller hos barnet er, hvem af parterne, der har retlig krav på ydelsen.
 Børnepension m.v.
Børnepension efter § 14, stk.2, i lov om tjenestemandspension,  

 understøttelser i henhold til § 22 i lov om erstatning til besættelsestidens  

 ofre og renteydelser, der er tillagt et barn efter lov om forsikring mod  

 følger af ulykkestilfælde § 39, beskattes hos barnet.
Også børnepension fra  

 private pensionskasser skal beskattes hos barnet, skd.15.11.
 Derimod skal børnepensionstillæg til egenpension, der udbetales med  

 hjemmel i § 14, stk.1, i lov om tjenestemandspension, medregnes til  

 pensionistens og ikke til barnets indkomst, lsr. 1963.79.
Børnetilskud m.v. er skattefri Børnetilskud, forskudsvis udbetaling af børnebidrag og af særlige bidrag i  

 anledning af dåb og konfirmation samt overgangsbeløb efter § 28 i lov om  

 børnetilskud og forskudsvis udbetaling af børnebidrag er skattefri, jf.
LL §  

 7p.
Se skd.cirk. nr.103 af 13.sept. 1988.
 Børnefamilieydelsen for børn under 18 år, udbetalt fra og med juli kvartal  

 1987, er ligeledes skattefri.
Ydelser, herunder børnetillæg, der efter bistandsloven udbetales til  

 enlige forsørgere, er skattefri, jf.
LL § 7 j.
* Modtager barnet sociale ydelser efter § 49 b stk. 2 og § 49 f stk. 3  

 efter lov om social bistand, skal nedsættelse af personfradraget jf.
PSL § 11  

 hos barnet og ikke hos forældrene. * Underholdsbidrag Bidragene til underhold af et barn medregnes kun til barnets  

 skattepligtige indkomst for den del af bidragene, der overstiger det af  

 socialministeren fastsatte normalbidrag.
Særlige bidrag til barnets dåb og  

 bidrag i anledning af, at barnet når konfirmationsalderen, medregnes ikke til  

 barnets skattepligtige indkomst, i det omfang bidragene ikke overstiger, for  

 dåb 1 gang det månedlige normalbidrag, og for bidrag i anledning af, at  

 barnet når konfirmationsalderen, 3 gange det månedlige normalbidrag, jf.
LL §  

 10, stk.1.
Nævnte § 10, stk.1, vedrører bidrag i anledning af forældrenes skilsmisse  

 eller separation.
Ifølge § 10, stk.2, finder bestemmelserne i stk.1  

 tilsvarende anvendelse på underholdsbidrag under forældrenes faktiske  

 adskillelse.
Underholdsbidrag til børn uden for ægteskab er ligeledes kun  

 skattepligtige i det foran nævnte omfang, jf.
LL § 11.
 Normalbidraget udgjorde frem til 1.juli 1991: * 7.764 kr. årligt og fra  

 den 1.juli 1991: * 7.800 kr. årligt.
Arbejdsindtægter Forbudet i arbejdsmiljøloven om beskæftigelse af børn under 14 år ved  

 erhvervsarbejde udelukker ikke, at barnet kan ansættes selvstændigt til skat  

 af løn indtjent i strid med dette forbud, lsr. 1974.75.
Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige kun  

 finde sted, hvor arbejdets karakter og omfang sammenholdt med børnenes alder  

 giver tilstrækkelige holdepunkter for at antage, at arbejdet kan være udført  

 af børnene.
Det kan derfor, hvor de konkrete oplysninger tilsiger dette, være  

 nødvendigt efter et skøn at foretage en fordeling af vederlagene mellem  

 forældrene og børnene eller eventuelt at beskatte hele vederlaget hos  

 forældrene, jf. lsr.1985.108. Se også ØLD af 26.sept. 1983 (skd.69.212).
A.A.5.2 Gaver fra forældrene I visse tilfælde skal barnets indtægter og formue beskattes hos  

 forældrene.
Med forældre sidestilles stedforældre, adoptivforældre og  

 plejeforældre.
Det er efter KSL § 5, stk.2, tilfældet, hvor der er tale om  

 indtægtsnydelse eller formue, som barnet har modtaget som gave fra  

 forældrene.
Som gave anses også arveforskud.
Sådan indtægtsnydelse eller  

 formue og dennes afkast skal beskattes hos giveren, hvis denne er fuldt  

 skattepligtig her til landet på afkasttidspunktet (hvorimod tidspunktet for  

 gavens ydelse ikke kan anses for relevant i relation til spørgsmålet om  

 skattepligt). Er giveren ikke fuldt skattepligtig her på afkasttidspunktet,  

 beskattes indtægten og formuen hos barnet.
 Denne flytning af beskatningen af barnets indtægter og formue skal kun  

 finde sted indtil udløbet af det kalenderår, hvori barnet fylder 18 år eller  

 indtil den dag, hvor barnet indgår ægteskab.
 Bestemmelsen må imidlertid sammenholdes med reglerne i LL §§ 12, 17 og 21.  

 Som følge heraf bliver det afgørende, på hvilken måde gaven ydes.
 a.
 Ydes gaven ved at forældrene overdrager barnet et allerede foreliggende  

 aktiv, f.eks. en aktie eller en obligation, skal forældrene indtil de  

 førnævnte tidspunkter selv medregne indtægterne af aktivet til deres  

 indkomst, og medtage det i deres skattepligtige formue.
En skatteyder, som ud fra et næringssynspunkt løbende var anset for  

 indkomstskattepligtig af kursavancerne på de af ham erhvervede pantebreve,  

 havde - som værge for sine to børn - indkøbt 5 pantebreve for opsparede  

 børnetilskud.
Da denne disposition var omfattet af KSL § 5, stk.2, som en  

 gave fra faderen, ansås han for skattepligtig af kursavancerne på de indkøbte  

 pantebreve, lsr. 1983.131.
 Derimod anses eventuel skattepligtig fortjeneste eller fradragsberettiget  

 tab ved salg af aktivet (typisk aktier) i almindelighed ikke for omfattet af  

 bestemmelsen, hvorfor sådan fortjeneste eller tab skal medtages ved barnets  

 indkomstopgørelse, lsr. 1975.107 og Skat 1988.10.607.
En skatteyder, der sammen med sine mindreårige børn ejede alle aktierne i  

 et selskab, overdrog en del af aktierne til et nystiftet anpartsselskab, hvis  

 anpartskapital fuldt ud ejedes af skatteyderen og dennes børn.
Aktierne var  

 solgt til kurs 150, hvilket indebar en overpris på 18.000 kr., som i sin  

 helhed blev anset for maskeret udbytte til skatteyderen, idet denne i medfør  

 af KSL § 5, stk.2, blev anset for skattepligtig af børnenes andel i udbyttet.  

 Midlerne til børnenes anskaffelse af anparter i anpartsselskabet ansås for at  

 hidrøre fra skatteyderen, lsr. 1984.103.
Renterne af børneopsparingskonti er indtil datoen for bindingsperiodens  

 ophør skattefri, medens renteindtægten derefter er skattepligtig.
Dette  

 gælder, uanset hvornår rentetilskrivningen i pengeinstituttet faktisk finder  

 sted.
Hidrører indeståendet fra indskud foretaget af forældre, stedforældre  

 eller plejeforældre,sker indkomst- og formuebeskatningen efter  

 bindingsperiodens ophør hos giveren indtil udløbet af det kalenderår, hvori  

 barnet fylder 18 år, eller indtil den dato, hvor barnet indgår ægteskab, jf.  

 ØLD af 30.jan. 1986 (Skat 1986.2.139).
 b.
Ydes gaven ved, at forældrene påtager sig en forpligtelse til at udrede en  

 løbende ydelse (som ikke er underholdsbidrag), kommer beskatningen hos  

 forældrene til at ske ved, at disse er afskåret fra at fradrage ydelserne.
De  

 kan heller ikke fradrage kapitalværdien af de løbende ydelser.
Til gengæld  

 skal ydelserne ikke beskattes hos barnet.
Også efter at barnet fylder 18 år eller indgår ægteskab, medfører LL § 12,  

 at forældrene fortsat er afskåret fra fradrag i indkomsten, ligesom  

 kapitalværdien ikke kan fratrækkes i formuen, jf.
LL § 21. Derimod vil barnet  

 nu blive skattepligtig af underholdsydelserne, jf.
SL § 4 c samt lsr.  

 1960.175 og 1981.182.
 c.
 Består gaven i, at forældrene påtager sig en gældsforpligtelse overfor  

 barnet, ses der ved indkomstopgørelsen bort fra renten både hos forældrene og  

 barnet, og forældrene kan ikke fratrække gælden i formuen.
Når barnet fylder 18 år eller indgår ægteskab, indtræder der  

 indkomstskattepligt af renten, jf.
SL § 4 e, og formueskattepligt af værdien  

 af fordringen.
Forældrene kan i henhold til LL § 17 stadig ikke fratrække  

 renten ved indkomstopgørelsen, men de kan nu fratrække gælden i formuen.
En skatteyder havde købt en fordring på sin søn.
Det forhold, at han  

 overdrog fordringen til sine børnebørn, medførte ikke, at sønnen, der var  

 skyldner i henhold til pantebrevet, blev afskåret fra at fradrage den del af  

 den samlede rente, der tilfaldt hans egne børn, skd.29.166.
En datter udstedte gældsbreve til sin fader, der samme dag gav  

 gældsbrevene til datterens børn.
Gældsbrevenes forrentning sattes i relation  

 til nogle aktiers udbytte (der i realiteten var nul). Senere ændrede datteren  

 rentebestemmelserne, således at gældsbrevene skulle forrentes med 7% p.a.  

 Datteren ansås ved denne disposition at have givet sine børn en vedvarende  

 underholdsydelse, som omhandlet i LL § 14 (nu § 12) og der var ikke  

 fradragsret for renterne, VLD af 18.dec. 1978 (Skd.52.49).
 Se Skat 1985.11.319 og 1989.8.615 om overdragelse af anparter i eget ApS  

 til børnene.
 Beskatning efter § 5, stk.2, finder sted, uanset om barnet er  

 hjemmeværende hos den pågældende giver eller ikke.
Eventuelt kun delvis gave Er den barnet tillagte indtægtsnydelse eller formue kun delvis ydet som  

 gave, idet barnet i et vist omfang har ydet forældrene vederlag, behandles  

 kun den til gaveandelen svarende del af indtægterne og formuen efter reglerne  

 i KSL § 5, stk.2, og de pågældende ligningslovbestemmelser.
Den øvrige del er  

 derimod altid skattepligtig hos barnet, og beskattes ikke hos forældrene.
 Et eventuelt underskud ved driften af en virksomhed, der er overdraget  

 barnet som gave, fradrages hos gavegiveren, dog kun en så stor del af  

 underskuddet, der svarer til gaveandelen.
Afkald på falden arv Når forældre giver afkald på arv til fordel for deres børn efter at  

 arvingerne har tiltrådt arven, må et sådant arveafkald anses som en  

 gavedisposition fra forældrene til børnene (se nærmere E.4.1.7), hvorfor  

 arven (som formue) og afkastet heraf må beskattes hos afkaldsgiveren i  

 overensstemmelse med reglen i KSL § 5, stk.2. Det samme er tilfældet, hvor et  

 barn oppebærer en annuitet ifølge en inkonvertibel annuitetsforsikring tegnet  

 af barnets fader som forsikringstager.
Formuegoder, der træder i stedet for gaver fra forældre m.v., behandles på  

 samme måde som selve gaven.
Hvis barnet f.eks. benytter en pengegave fra  

 forældre til køb af obligationer, skal obligationerne og afkastet heraf  

 beskattes hos forældrene.
Indtægt og formue hidrørende fra opsparet børnetilskud og ungdomsydelser  

 beskattes hos forældrene efter KSL § 5, stk.2, jf.
VLD af 1.nov. 1982 (skd.  

 65.196).
 Forældres overtagelse af børns gældsforpligtelser og renteudgifter i  

 forbindelse hermed er ikke omfattet af KSL § 5, stk.2, ØLD af 16.9.1976  

 (Skd.41.126).
Indskud på uddannelseskonto eller boligsparekontrakt Beløb, som forældre og bedsteforældre m.v. indbetaler på et barns  

 uddannelseskonto eller boligsparekontrakt, skal alene medregnes ved barnets  

 formueopgørelse, ligesom renteafkastet af indeståendet alene beskattes hos  

 barnet, jf.
KSL § 5, stk.5.
 Forældres indskud på de nævnte konti udløser ikke gaveafgift, hvorfor der  

 kan gives afgiftsfri gaver på 8.000 kr. ved siden af indskuddet.
For plejebørn, der ikke er omfattet af reglerne om gaveafgift, udløses der  

 ikke indkomstbeskatning af plejeforældres indskud på en af de nævnte  

 kontoformer, jf.
LL § 7, litra y.
 Om forældres udlån til børn, se A.F.4.4.3.
A.A.5.3 Forældres løn til deres børn Efter bestemmelsen i KSL § 5, stk.3, skal løn, som et barn, der ved  

 indkomstårets begyndelse ikke er fyldt 15 år, oppebærer for arbejde i  

 forældrenes erhvervsvirksomhed ikke beskattes hos barnet.
Til gengæld kan  

 forældrene ikke ved deres indkomstopgørelse fratrække lønnen.
Se som eksempel  

 lsr. 1973.72 om en 11-årigs indtægter ved mekanikerarbejde og handel med  

 biler.
 Reglen gælder, selv om forældrene er separeret eller skilt, og barnet har  

 arbejdet hos den af forældrene, som ikke har del i forældremyndigheden, jf.  

 skd.17.111 og lsr. 1980.30. Derimod kunne bestemmelsen ikke anvendes overfor  

 løn til et 7-års barn af en kvinde, som arbejdsgiveren samlevede med, lsr.  

 1976.69. Fradrag blev dog her nægtet, da det ikke fandtes sandsynliggjort, at  

 barnet havde udført arbejde for beløbet.
 Er barnet derimod ved indkomstårets begyndelse fyldt 15 år, skal lønnen  

 medregnes hos barnet og er fradragsberettiget hos forældrene på sædvanlig  

 måde, forudsat at der er udført et arbejde svarende til den fratrukne løn.
Det er alene barnets indkomstår, der er afgørende for om reglerne i KSL §  

 5, stk. 3, skal anvendes.
Det er altså uden betydning, om forældrene  

 eventuelt har et afvigende indkomstår.
Se som eks. skd.37.130.
 Hvor barnet er ansat af et interessentskab, hvori en eller begge barnets  

 forældre deltager sammen med andre, kan lønindtægten ikke henføres under KSL  

 § 5, stk.3, når lønnen til barnet udredes af interessentskabets overskud og  

 ikke alene af forældrenes andel heraf, lsr. 1974.74.
 Det samme gælder, når barnet arbejder for et A/S, hvori faderen er  

 hovedaktionær, lsr. 1977.196.
 Avisuddelere, der som hjælpebude anvender egne børn såvel over som under  

 15 år, kan fradrage løn til disse børn sammen med eventuel løn til fremmede  

 hjælpebude, og børnene beskattes af denne lønindtægt, selvom de er under 15  

 år, skd.14.149. I dette tilfælde er der ikke tale om at fratrække løn til  

 børn under 15 år for arbejde i forældrenes erhvervsvirksomhed, men blot tale  

 om en deling af en A-indkomst.
A.A.5.4 Forældres underholdsydelser til deres børn Et barn, der har ophold i hjemmet, hvor det får kost og logi m.v., uden at  

 underholdet er vederlag for arbejde i forældrenes erhvervsvirksomhed, er  

 uanset dets alder skattefri af værdien af underholdet, og forældrene kan ikke  

 foretage noget fradrag for deres udgift, jf.
KSL § 5, stk.4. Også pengebeløb,  

 der ydes af forældre til dækning af barnets almindelige leveomkostninger, er  

 omfattet af skattefriheden.
Er det pågældende underhold derimod vederlag for  

 arbejde i forældrenes erhvervsvirksomhed, behandles det skattemæssigt på  

 samme måde som lønnen iøvrigt for sådant arbejde, se lsr. 1957.84. Værdien af  

 kost og logi m.v., der ydes af en fader til hans børn uden for ægteskab, er  

 også skattefri for børnene.
I lsr. 1971.128 havde skatterådet anset en faglærerinde for delvis  

 skattepligtig af løn og frit ophold som husbestyrerinde for sin fader.  

 Landsskatteretten anså ikke beløbet for skattepligtigt, idet der henvistes  

 til, at børn ikke beskattes af, hvad der er ydet i helt eller delvis  

 underhold af forældrene, medmindre sådant underhold er vederlag for arbejde i  

 en af forældrenes erhvervsvirksomhed.
Se også lsr. 1973.117.
 Pengebeløb, der ydes til et ikke-hjemmeboende barn over 18 år, er omfattet  

 af gaveafgiftsreglerne.
A.A.5.5 Selvangivelse og skatteansættelse Børn, der ved begyndelsen af et indkomstår ikke er fyldt 15 år, skal kun  

 indsende selvangivelse og medtages ved skatteansættelsen, såfremt de i  

 indkomståret har haft skattepligtig indkomst og/eller formue.
Selvangivelsen  

 fra en umyndig skal underskrives af værgen, jf.
LL § 32 A, stk.3.
