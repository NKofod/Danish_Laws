Bekendtgørelse om ændring af bekendtgørelse om udbetaling af lønrefusion m.v. fra Arbejdsgivernes Elevrefusion § 1 I bekendtgørelse nr. 1130 af 27. september 2007 om udbetaling af lønrefusion m.v. fra Arbejdsgivernes Elevrefusion foretages følgende ændring:
 1. § 8 affattes således:
Stk. 2. Når en elev har afsluttet et skoleophold, foretager skolen en elektronisk indberetning om refusion til Arbejdsgivernes Elevrefusion.
Ved skoleophold ud over 10 ugers effektiv undervisning indberettes der, hver gang der er gået 10 uger af skoleopholdet og sidste gang, når skoleperioden er slut.
Der indberettes dog først, når skolen har dokumentation for, at der foreligger en registreret uddannelsesaftale.
 Stk. 3. En skole kan uanset bestemmelsen i stk. 2 anvende blanketter til indberetning, korrektion og ansøgning efter aftale med Arbejdsgivernes Elevrefusion.
Stk. 4. Arbejdsgivernes Elevrefusion sender brev til arbejdsgiveren med oplysning om det beregnede refusionsbeløb og grundlaget for beregningen.
Hvis arbejdsgiveren konstaterer fejl i beregningen eller beregningsgrundlaget, og hvis arbejdsgiveren skal give yderligere oplysninger, skal arbejdsgiveren senest 10 bankdage efter afsendelse af opgørelsen fra Arbejdsgivernes Elevrefusion korrigere oplysningerne via den i brevet angivne hjemmeside.
Stk. 5. Udbetaling af lønrefusion sker løbende til arbejdsgiverens Nemkonto« § 2 Bekendtgørelsen træder i kraft den 1. november 2009.
