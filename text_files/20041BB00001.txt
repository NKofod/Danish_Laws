Fremsat den 7. oktober 2004 af Jann Sjursen (KD),  

 Bodil Kornbek (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til folketingsbeslutning om  

 obligatorisk tilbud om behandling til ofre for vold i hjemmet og udøvere af  

 vold i hjemmet Folketinget opfordrer regeringen til i indeværende  

 folketingssamling at fremsætte de nødvendige lovforslag og foretage de  

 nødvendige ændringer af administrative forskrifter m.v. med henblik på at  

 sikre:
tilbud om konkret hjælp, rådgivning og beskyttelse til  

 ofre for vold i hjemmet efter bortvisning af en af husstandens personer  

 ifølge  

 lov om bortvisning og beføjelse til at meddele tilhold m.v., tilbud om behandling til personer, der er bortvist  

 ifølge lov om bortvisning og beføjelse til at meddele tilhold m.v., og flere botilbud til personer, der er bortvist ifølge lov  

 om bortvisning og beføjelse til at meddele tilhold m.v.
Bemærkninger til forslaget Beslutningsforslaget skal sikre, at vold i hjemmet ikke kun  

 følges op med straf og bortvisning af udøvere af vold i hjemmet, men også med  

 rådgivning, behandling og andre hjælpemuligheder for offer og voldsmand, så  

 de  

 negative konsekvenser af volden bliver minimeret og årsagerne til volden  

 bliver  

 afhjulpet.
Hensigten med beslutningsforslaget er at gennemføre de anbefalinger,  

 som Justitsministeriets Strafferetsplejeudvalg opstillede under forarbejdet  

 til  

 lov om bortvisning og beføjelse til at meddele tilhold m.v., jf. lov nr. 449  

 af  

 9. juni 2004 og betænkning 1439/2004 om bortvisning af voldelige og truende  

 personer fra hjemmet m.v.
Efter loven er det nu muligt ved bortvisning at  

 forbyde en person over 18 år at opholde sig i sit hjem.
Bortvisningen kan  

 suppleres med et tilhold.
Efter lovens § 6, stk. 2, skal politiet senest  

 samtidig med bortvisningsafgørelsen underrette kommunen og sende alle  

 relevante  

 oplysninger og dokumenter, der er nødvendige for de sociale myndigheders  

 behandling af sagen, til kommunen.
Der blev imidlertid ikke sat penge af til den rådgivning og  

 behandling og de botilbud, som loven helt klart medfører et øget behov for,  

 og  

 som Justitsministeriets Strafferetsplejeudvalg understregede vigtigheden af.  

 Udvalget understregede i dets betænkning, at bortvisning ville komme til at  

 virke stik imod hensigten, hvis der ikke samtidig blev sikret en social  

 opfølgning med henblik på at løse de underliggende problemer.
Udvalget  

 spurgte  

 Socialministeriet, om de nødvendige ressourcer til denne opfølgning var til  

 stede.
Ministeriet svarede, at der ikke umiddelbart ville være ressourcer til  

 stede til rådighed for socialforvaltningerne til den indsats, som  

 Strafferetsplejeudvalget anbefaler.
Folketingets Socialudvalg indkaldte på  

 grund af tvivl om de sociale hjælpeforanstaltninger socialministeren og  

 justitsministeren i samråd for at få en status for regeringens handlingsplan  

 til bekæmpelse af vold mod kvinder, jf.
Socialudvalget alm. del  bilag  

 416 og  

 548. Samrådet blev afholdt den 22. april 2004.
Det Nationale Voldsobservatorium, der er nedsat af Kvinderådet  

 og består af en række eksperter på området, har i en pressemeddelelse fra den  

 17. juni 2004 gjort opmærksom på de seneste negative erfaringer med  

 bortvisning  

 af voldelige personer fra deres hjem.
Erfaringerne stammer fra Østrig, der  

 som  

 det første land vedtog en bortvisningslovgivning.
Ifølge Det Nationale  

 Voldsobservatorium har man i Østrig opdaget, at det mest sårbare tidspunkt  

 for  

 ofret er tiden efter en bortvisning, hvor chancen for vold og drab er ekstra  

 stor.
Det Nationale Voldsobservatorium kritiserer, at den danske lov ikke  

 omfatter et obligatorisk tilbud om professionel hjælp til den voldsramte  

 kvinde, der bliver i sit eget hjem, og at den heller ikke omfatter et  

 obligatorisk tilbud om professionel rådgivning (behandling) til den voldelige  

 mand.
Justitsministeren tilkendegav i forbindelse med behandlingen af  

 lovforslaget om bortvisning, at regeringen ønskede en fortsættelse og  

 udbredelse af metodeudviklingsprojektet »Dialog mod vold«, som er et forsøg  

 med  

 frivillig behandling af voldelige mænd. »Dialog mod vold« er imidlertid  

 finansieret  

 af satspuljemidler, og der er behov for en mere fast forankring at indsatsen  

 end den, der kan ydes via satspuljen fra år til år.
Samtidig har det vist  

 sig,  

 at det ikke er alle mænd, der gennemfører behandlingen, idet den er baseret  

 på  

 frivillighed.
Direktør Per Hensen fra Askovgården, som står for  

 behandlingstilbuddet »Dialog mod vold«, foreslår i Kristeligt Dagblad den 23.  

 april 2004 tvungen behandling af voldelige mænd, f.eks. som vilkår i en  

 betinget dom.
Det fremgår af artiklen »Voldelige mænd kan tvinges i terapi«,  

 hvor Per Hensen udtaler, at der er gode erfaringer med tvungen behandling af  

 voldelige mænd i bl.a.Canada, USA og Israel.
Den voldsramte kan have behov for beskyttelse ud over  

 bortvisning af og tilhold til udøveren af volden.
Det kan f.eks. være en  

 overfaldsalarm.
Der vil også være behov for en aktiv og hurtig henvendelse  

 fra  

 de sociale myndigheder med henblik på at afhjælpe de helt akutte såvel som de  

 langsigtede behov.
Det kan være rådgivning, hvis der er børn i familien,  

 rådgivning og tilbud om psykologhjælp, henvisning til krisecenter, hjælp til  

 betaling af husleje m.m.
Den bortviste har behov for et nyt sted at bo,  

 f.eks.  

 et botilbud af midlertidig karakter.
De individuelle årsager til volden bør  

 findes og problemerne søges løst med f.eks. tilbud om alkoholbehandling,  

 psykologbehandling m.v., som bør gives samtidig med eller straks efter  

 bortvisningen.
En mulighed for at sikre, at kommunerne reelt prioriterer  

 opfølgning i forhold til offer og voldsudøver, er at præcisere kommunernes og  

 andres  

 pligt til at give de voldsramte, deres børn og de voldsudøvende et  

 tilfredsstillende tilbud om hjælp.
Der er ikke taget nye initiativer med henblik på at sikre, at  

 kommunerne følger op på bortvisning hurtigt og effektivt med adækvate tilbud  

 til såvel voldsoffer som voldsudøver med henblik på at afhjælpe årsagerne til  

 volden og de behov, der opstår som følge af en bortvisning.
Der er heller  

 ikke  

 fra centralt hold taget initiativ til en forbedring af koordinationen og  

 samarbejdet mellem myndigheder og organisationer med henblik på at yde en  

 helhedsorienteret, hurtig og professionel indsats over for både offeret og  

 den  

 bortviste, hvilket der efter forslagsstillerne bør rettes op på.
Anbefalingerne i Strafferetsplejeudvalgets  

 betænkning Justitsministeriets Strafferetsplejeudvalg beskriver i den  

 betænkning, der gik forud for lovforslaget, kapitel 4, afsnit 14, de sociale  

 og  

 behandlingsmæssige tiltag m.v., som bortvisning vil kræve for ikke at virke  

 stik imod hensigten:
»De overgreb, som efter udvalgets forslag kan føre til  

 bortvisning, vil i almindelighed være udtryk for alvorlige sociale problemer,  

 samlivsproblemer eller problemer med alkohol- eller stofmisbrug.
I  

 forbindelse  

 med bortvisning vil der derfor hyppigt være behov for at sætte ind med særlig  

 social støtte over for den ene eller begge parter.
Den obligatoriske  

 underretningsordning, som udvalget har foreslået ovenfor i afsnit 11, skal  

 sikre,  

 at de sociale myndigheder er opmærksom på den socialt belastede situation,  

 som  

 en bortvisning afspejler, og at der hos de sociale myndigheder hurtigt dannes  

 et overblik over problemernes karakter og omfang.
Det foreslås, at  

 politimesteren senest samtidig med en afgørelse om bortvisning skal  

 underrette  

 det sociale udvalg om sagen.
De sociale myndigheder  

 bør samtidig med underretningen fra politiet modtage kopi af relevante  

 sagsakter.
Dette bør også gælde elektronisk lagrede data.
Oplysningerne bør  

 meddeles uden krav om samtykke fra de involverede personer.
Der bør både hos  

 politiet og de sociale myndigheder udpeges en kontaktperson for den  

 forurettede,  

 som den pågældende kan kontakte med eventuelle spørgsmål.
Det samme bør gælde  

 for den, der bortvises.
 Det vil være af meget  

 væsentlig betydning, at de sociale myndigheder hurtigt etablerer kontakt til  

 parterne med henblik på en tidlig vurdering af, hvorledes problemerne kan  

 løses, og at der hurtigt skaffes grundlag for, at parterne, navnlig den  

 forurettede, kan træffe deres valg, samt at der herefter iværksættes de  

 nødvendige hjælpeforanstaltninger.
 Disse foranstaltninger  

 bør omfatte en indledende rådgivning om mulighederne for hjælp.
For den forurettede vil  

 der navnlig kunne være behov for økonomisk hjælp, i det omfang forsørgelse  

 fra  

 den bortviste umiddelbart kan ventes at ophøre.
Særlige problemer kan opstå,  

 hvor en lejlighed står i den bortvistes navn og der er tale om samboende,  

 hvis  

 samliv har varet i mindre end 2 år.
 Der vil endvidere kunne  

 være behov for rådgivning og henvisning til rådgivning om separation og  

 skilsmisse, bidrag m.v., jf. også afsnit 15 nedenfor.
For den bortviste vil  

 der navnlig kunne være behov for hjælp til at skaffe en  eventuelt  

 midlertidig  

  bolig.
Hvis andre løsninger ikke er mulige, kan det blive nødvendigt  

 med  

 ophold på forsorgshjem, jf. den sociale servicelovs § 94.
Herudover kan den  

 pågældende navnlig have behov for andre sociale foranstaltninger, f.eks. i  

 form  

 af behandling for et eventuelt alkohol- eller stofmisbrug.
Om støtte til  

 mænd,  

 der har udøvet vold, henvises til bilag 3.
Formålet med  

 hjælpeforanstaltninger må være, at der så hurtigt som muligt iværksættes  

 tiltag  

 med henblik på en varig løsning, hvad enten den sigter mod et varigt brud  

 eller  

 en genoptagelse af samlivsforholdet.
I begge tilfælde handler det om at komme  

 frem til en situation, hvor bortvisningen ikke længere er nødvendig.
Ved det  

 varige brud må ikke mindst boligforholdene afklares.
Ved forsøg på  

 genoptagelse  

 af samlivet må det navnlig gennem behandling for misbrug eller lignende  

 sikres,  

 at der er et forsvarligt grundlag herfor.
De nødvendige tiltag  

 vil kunne involvere flere forskellige aktører, herunder gennem retshjælp og  

 fri  

 proces.
Efter udvalgets opfattelse er det imidlertid væsentligt, at de  

 sociale  

 myndigheder i almindelighed kan fremstå som en aktiv og koordinerende instans  

 i  

 bestræbelserne på at tilvejebringe grundlaget for bortvisningens ophævelse.
Socialministeriet har  

 over for udvalget oplyst, at der ikke umiddelbart er ressourcer til rådighed  

 for socialforvaltningerne til den indsats, som er beskrevet ovenfor.
Det  

 drejer  

 sig bl.a. om personale, der er uddannet til disse særlige opgaver.
Der kan  

 endvidere blive tale om kapacitetsproblemer, f.eks. med hensyn til  

 forsorgshjem.
Hertil kommer f.eks. de problemer, der er omtalt ovenfor med  

 hensyn til at foretage huslejebetaling efter en bortvisning.
En nærmere regulering  

 af disse forhold ligger uden for udvalgets opgave.
Udvalget finder dog  

 anledning til at understrege vigtigheden af, at de sociale problemer i  

 tilknytning til bortvisning løses.
Skabes der ikke det nødvendige grundlag  

 herfor, herunder navnlig for, at de sociale myndigheder kan spille en aktiv  

 rolle i løsning af de underliggende problemer, vil det kunne modvirke  

 formålet  

 med bortvisningsordningen.
Udvalget anbefaler derfor, at der samtidig med  

 gennemførelse af udvalgets forslag iværksættes de nødvendige tiltag på det  

 sociale område«  

 (side 126 ff.).
Tilbud om konkret hjælp, rådgivning og  

 beskyttelse til ofre Kvinder, der bliver udsat for vold i hjemmet, kan tage ophold på  

 et kvindekrisecenter  uanset om manden bliver bortvist fra hjemmet  

 efter de  

 nye regler.
Der kan udstedes et tilhold til den voldelige, og offeret kan få  

 udleveret en overfaldsalarm.  

 Forslagsstillerne mener, at en bortvisning bør følges op med tilbud om  

 en overfaldsalarm.
Forsøgsprojektet »Dialog mod vold« i København yder også  

 behandling til kvindelige ofre for vold i hjemmet.
Hjælpen ydes i tilknytning  

 til behandlingen af den voldelige mand.
Mødrehjælpen har i begyndelsen af 2004 lavet en  

 partnerskabsaftale med politiet i Rødovre/Hvidovre og på Frederiksberg og de  

 tilhørende kommuner for at forbedre tilbuddene for voldsramte kvinder og  

 deres  

 familier.
Aftalen går på, at politiet og kommunen hjælper den voldsramte  

 kvinde  

 med at rette henvendelse til Mødrehjælpens rådgivning.
De tre parter  

 forpligter  

 sig til gensidigt at informere hinanden og bruge hinandens tilbud.
Hanne  

 Lilholt Behrens fra VFC Socialt Udsatte påviser i rapporten »Undersøgelse af  

 kapaciteten på krisecentre« fra 2004, at der bl.a. er behov for lokale  

 modtage-  

 og rådgivningscentre, hvor man akut og ambulant kan henvende sig, evt.  

 anonymt,  

 og få hjælp og støtte som f.eks. psykologsamtaler m.v.
Hun understreger også,  

 at der er behov for andre tiltag for den store gruppe af kvinder, der enten  

 fravælger krisecenteret, eller som skam, skyld og angst forhindrer i at  

 kontakte egen læge eller socialforvaltning. (side 52).
Obligatorisk tilbud om behandling til  

 bortviste voldsudøvere og flere botilbud Hvis bortvisningsloven skal virke efter intentionen, er det  

 afgørende, at den bortviste voldelige person ikke lades i stikken. Årsagerne  

 til volden skal undersøges og behandles, og der skal gives den bortviste et  

 sted at bo i bortvisningsperioden.
Behandling af den bortviste voldelige person bør efter  

 forslagsstillernes opfattelse som udgangspunkt være frivillig, medmindre  

 personen bliver kendt skyldig i en af de overtrædelser, som personen i første  

 omgang blev bortvist for på baggrund af en begrundet mistanke, jf.  

 bortvisningslovens § 2, nr. 1. Tvungen behandling i tilknytning til en  

 bortvisning ville være ensbetydende med, at man idømmer personen en sanktion  

 på  

 baggrund af en begrundet mistanke og i øvrigt uden dom.
De foreløbige  

 erfaringer fra Askovgårdens forsøgsprojekt »Dialog mod vold« tyder på, at et  

 frivilligt tilbud langfra er nok til at løse problemerne.
Hertil kommer  

 internationale erfaringer fra Israel, USA og Canada, som viser, at tvungen  

 behandling virker.
 Justitsministeren oplyste i forbindelse med behandlingen af  

 lovforslaget om bortvisning følgende om mulighederne for behandlingstilbud  

 til  

 mænd, som er bortvist fra hjemmet:
»Justitsministeriet har til brug for besvarelsen indhentet en  

 udtalelse fra Socialministeriet, der har oplyst, at voldsudøvende mænd  

 ligesom  

 resten af familien kan søge (anonym) gratis rådgivning hos kommunen.
Der  

 findes  

 ikke i dag et landsdækkende behandlingstilbud, der specifikt er rettet mod  

 behandling af voldelige mænd.
Regeringen har imidlertid iværksat projektet  

 »Dialog mod vold«, der er et projekt om behandlingstilbud til voldelige mænd  

 og  

 deres familier.
Projektet er en del af regeringens handlingsplan til  

 bekæmpelse  

 af vold mod kvinder og er i 2004 finansieret af satspuljemidler.
Det samlede  

 projekt »Dialog mod vold« har til formål at udvikle en helhedsorienteret  

 indsats  

 mod vold i familien.
I denne sammenhæng dækker begrebet vold i familien over  

 den fysiske, psykiske, seksuelle eller latente vold mellem nuværende eller  

 tidligere partnere samt eftervirkninger af eller vold mod kvindens eventuelle  

 børn.
Metodeudviklingsprojektet »Dialog mod vold« gennemføres i dag  

 som et forsøgsprojekt i Københavnsområdet.
Under forudsætning af fornøden  

 bevilling vil projektet »Dialog mod vold« pr. 1. januar 2005 blive gjort  

 landsdækkende.
Det er hensigten, at der skal oprettes projektorganisationer i  

 Århus og Odense, som skal klare behandlingen uden for Sjælland.
Samtidig skal  

 der etableres netværk med amter og kommuner, som vil kunne henvise til de tre  

 landsdækkende tilbud.
Endelig skal der ske en træning af medarbejdere i amter  

 og kommuner, der skal kunne tage de første akutte og motiverende samtaler  

 samt  

 henvise til de landsdækkende tilbud.
Der sker allerede træning af  

 medarbejdere  

 i 3 amter (Roskilde, Ribe og Århus) som en del af Socialministeriets projekt  

 »Vold i familien«.
Spørgsmålet om at gøre projektet »Dialog mod vold«  

 landsdækkende vil blive rejst i forbindelse med forhandlingerne om satspuljen  

 for 2005. Herudover findes der visse regionale behandlingstilbud til  

 voldelige  

 eller truende mænd.
Hos manderådgivningen i Ålborg kan bortviste mænd således  

 få målrettet hjælp gennem anonyme, personlige samtaler.
Endvidere har  

 Roskilde  

 Amt besluttet at etablere et frivilligt behandlingstilbud til voldsudøvende  

 mænd i Roskilde.
Tilbuddet organiseres som en underafdeling af Roskilde  

 Kvindekrisecenter.
Der lægges i tilbuddet vægt på, at de voldelige mænd selv  

 henvender sig med deres problem.
De forskellige offentlige instanser inden  

 for  

 amtet vil således kunne oplyse om og henvise den enkelte mand til tilbuddet.«  

 (L 218, folketingsåret 2003-2004, bilag 10).
Der er ikke oprettet særlige botilbud til voldelige mænd (eller  

 kvinder) i tilknytning til bortvisningslovgivningen.
Justitsministeriet  

 vurderer i høringsnotatet til lovforslaget om bortvisning, at »lovforslaget  

 skønnes at mindske behovet for, at den enkelte kvinde søger ophold på et  

 kvindekrisecenter.
På den baggrund må der antages at være mulighed for en  

 omfordeling af ressourcerne til fordel for flere pladser til de bortviste  

 personer, herunder voldelige mænd.« (L 218, folketingsåret 2003-2004, bilag  

 1,  

 side 7). Der er dog ikke iværksat tiltag, der kan sikre de bortviste et  

 botilbud i forbindelse med bortvisningen.
Nordiske erfaringer De svenske og de norske regler om bortvisning er beskrevet i  

 bemærkningerne til lovforslaget om bortvisning  

 og beføjelse til at meddele tilhold m.v. (L 218, folketingsåret  

 2003-2004).
I  

  

 Sverige  

  

 har  

 ligestillingsministeren den 20. april i år nedsat en tværministeriel  

 arbejdsgruppe om mænds vold mod kvinder.
Det sker på baggrund af en rapport  

 fra  

 Amnesty  

 , der viser at mange  

 svenske kvinder, der er blevet mishandlet, bliver ladt alene uden støtte fra  

 samfundet.
Den svenske socialstyrelse har i en undersøgelse fra februar 2004  

 fundet ud af, at arbejdet med voldsramte er blevet styrket via en lovændring  

  

  i 2001, der  

 præciserede kommunernes ansvar for voldsofre.
Undersøgelsen viste dog også,  

 at  

 kendskabet til loven trods alt er for lille.
I Norge har regeringen sidst i juni dette år offentliggjort en  

 ny 3-årig handlingsplan om vold i nære relationer  

 . Planen prøver bl.a. at  

 tage højde for det problem, at mange voldsudsatte oplever, at de bliver til  

 kastebolde mellem forskellige hjælpere og tilbud i systemet.
Man vil bl.a.  

 videreudvikle  

 den nuværende ordning med familivoldskoordinatorer i alle landets  

 politikredse,  

 som samarbejder med de sociale myndigheder.
Økonomiske konsekvenser Det er vanskeligt at vurdere de økonomiske konsekvenser af  

 beslutningsforslaget, da der ikke er taget stilling til den konkrete  

 udmøntning  

 af de tre punkter i forslaget.
Der må påregnes en ikke ubetydelig  

 ekstraudgift  

 til kommunernes og amternes indsats for ofre og bortviste.
Det gælder en  

 indsats  

 ud over den eksisterende med hensyn til konkret hjælp, rådgivning,  

 behandlings-  

 og botilbud.
Herudover skal der afsættes midler til forbedret samarbejde og  

 koordinering mellem kommuner, amter, politi, krisecenter m.v.
Der må også  

 påregnes en ekstraudgift til overfaldsalarmer til de ofre, der ellers sidder  

 ubeskyttede tilbage i deres hjem efter en bortvisning af voldsudøveren.
Det  

 er  

 endnu for tidligt at vurdere, hvor mange der vil blive bortvist som følge af  

 den nye lovgivning, og de økonomiske konsekvenser af dette beslutningsforslag  

 vil i høj grad afhænge af antallet af bortvisninger.
Forslagsstillerne  

 skønner,  

 at en gennemførelse af de initiativer, der opstilles i beslutningsforslaget,  

 vil koste ca. 30 mio. kr.
Skriftlig fremsættelse Jann Sjursen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om obligatorisk tilbud om behandling til ofre for vold i  

 hjemmet og udøvere af vold i hjemmet.
(Beslutningsforslag nr.
B 1).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
