Fremsat den 7. december 2006 af  

 Elsebeth Gerner Nielsen (RV), Bente Dahl (RV),  

 Marianne Jelved (RV) og Johs.
Poulsen (RV) Forslag til folketingsbeslutning om  

 nedsættelse af et lovforberedende udvalg om bevaring og fredning af  

 bygninger,  

 natur og kultur samt hele kulturmiljøer Folketinget  

 opfordrer  

 regeringen til at nedsætte et udvalg, der skal forberede en samlet og mere  

 overskuelig lovgivning inden for bevaring og fredning af bygninger samt  

 natur-  

 og kulturarv og samtidig tilvejebringe grundlaget for en lovgivning, der gør  

 det muligt at frede hele kulturmiljøer.
Bemærkninger til  

 forslaget Forslaget er motiveret af  

 to ønsker: for det første et ønske om at få tilvejebragt lovgrundlag for  

 fredning af kulturmiljøer og for det andet at få en samlet og mere  

 overskuelig  

 lovgivning inden for området bevaring og fredning af bygninger samt natur- og  

 kulturarv, således at vi får en samlet lov for fredning af natur- og  

 kulturarv,  

 der samtidig lukker hullerne i den eksisterende lovgivning.
 I dag foregår bevaring og fredning  

 af bygninger, naturområder og fortidsminder med hjemmel i planloven,  

 bygningsfrednings- og bevaringsloven, naturbeskyttelsesloven og museumsloven.
 En samlet lovgivning vil  

 tilvejebringe det lovgivningsmæssige grundlag for, at der i højere grad  

 tænkes  

 i helheder i forbindelse med fredningen af bygninger og fortidsminder, og vil  

 desuden gøre det lettere at frede kulturmiljøer, når fredningen af  

 naturområder  

 og kulturarv tænkes ind i en større sammenhæng.
Bevaring  

 og fredning af kulturmiljøer Man er efterhånden blevet  

 opmærksom på, at det ikke kun er enkelte genstande  bygninger m.m.  

  som er  

 bevaringsværdige, men at også hele miljøer kan udgøre en værdi, vi ønsker at  

 bevare.
Historien om livet på en herregård eller i en by bliver ikke fortalt  

 i  

 alle sine aspekter, hvis man kun har bevaret enkelte bygninger.
Derfor kan  

 det  

 i nogle tilfælde være hensigtsmæssigt at frede hele miljøer, hvilket er svært  

 inden for den nuværende lovgivnings rammer.
I dag er det kun muligt at  

 frede en bygnings omgivelser, hvis disse i sig selv er bevaringsværdige  

 (Bygningsfrednings- og bevaringsloven kap. 2, § 3, stk. 2). Ellers er kun  

 bygningen fredet, ikke omgivelserne.
Men det hjælper ikke meget at frede en  

 given bygning eller erklære den bevaringsværdig, hvis der ligger en grim  

 bygning lige ved siden af, der ødelægger hele miljøet.
Kulturarvsstyrelsen  

 definerer et kulturmiljø som »et geografisk afgrænset område, der ved sin  

 fremtræden  

 afspejler væsentlige træk af den samfundsmæssige udvikling.
Et kulturmiljø  

 kan  

 udgøre en helhed af flere kulturarvselementer, og der kan indgå  

 bevaringsværdige eller fredede bygninger samt beskyttede fortidsminder.
Et  

 kulturmiljø kan f. eks. være et fiskerleje, et herregårdslandskab, et  

 industrimiljø,  

 et forsvarsanlæg, et bykvarter, et skov- eller parkområde.
I et kulturmiljø  

 indgår der ofte  ud over de kulturarvsmæssige værdier  også  

 naturmæssige og  

 landskabelige værdier.« Det er vigtigt, at vi i  

 højere grad er opmærksomme på, hvordan de enkelte bygninger m.m. kan bevares  

 i  

 en meningsfuld sammenhæng, som gør det muligt at formidle vores historie.  

 Samtidig kan det også være sådan, at det ikke nødvendigvis er de enkelte  

 bygninger, der er bevaringsværdige, men snarere miljøet i dets helhed.
Brødremenighedens  

 bygningskompleks I Morgenavisen Jyllands-Posten  

 den 30. marts 2006 er der omtale af en sådan problematik fra Christiansfeld,  

 hvor kommunen ønsker at bygge nyt i udkanten af området med gamle,  

 karakteristiske  

 gulstenshuse opført af en reformistisk frimenighed i 1773. Det vil derfor  

 være  

 en god idé med tiltag, der tager mere hensyn til helheden, som det f.eks.  

 sker  

 i forbindelse med fredningen af fortidsminder, hvor der er etableres en  

 100-meters-beskyttelseszone.
Frankrig,  

 Italien og Holland I Frankrig opererer man  

 eksempelvis med en 500-meters-beskyttelseszone for fredede bygninger, og i  

 Italien og Holland har man tradition for at foretage en selvstændig vurdering  

 af bevaringsværdige eller fredede bygningers omgivelser (ifølge rapporten  

 »Benchmarking  

 Study of European Conservation Policies« fra Bygningskultur Danmark).
Norge I Norge har man siden 1993  

 haft lovhjemmel til at frede hele kulturmiljøer (lov om kulturminner), uden  

 at  

 dette miljøs enkelte dele i sig selv er specielt bevaringsværdige.
Norge har  

 i  

 øvrigt iværksat en række supplerende tiltag med henblik på at sikre landets  

 kulturmiljøer.
Undersøgelser viser, at bevaringsværdige miljøer forsvinder,  

 hvis der ikke gøres en indsats.
Man har beregnet, at det årlige tab af  

 kulturminder  

 er ca. 1 pct., i nogle områder endda større.
Ofte er kulturminder og  

 kulturmiljøer knyttet til områder med ældre industri- og forretningsformer,  

 som  

 er særlig udsatte for moderniseringens pres.
En ny tid vil udnytte bygninger  

 og  

 arealer på en anden måde, hvorfor disse kulturelle minder risikerer at forgå,  

 hvis vi ikke tager vare på dem.
I Norge er seks  

 kulturmiljøer indtil videre fredet, og undersøgelser til yderligere syv  

 fredede  

 miljøer er igangsat.
Som eksempel på fredede miljøer kan nævnes gården Havrå  

 i  

 Hordaland, området omkring Utstein Kloster i Rogaland og Kongsberg Sølvverk i  

 Buskerud.
Samlet  

 lovgivning for bevaring og fredning af bygninger samt natur- og kulturarv I forbindelse med  

 udarbejdelse af en samlet lovgivning for bevaring og fredning af natur- og  

 kulturarv  

 er det nærliggende at få lukket en række huller i den eksisterende  

 lovgivning.  

 Det drejer sig bl.a. om en klarere tilkendegivelse af kommunernes ansvar,  

 pligter og muligheder med hensyn til fredning og bevaring af kulturarv.
Ved  

 strukturreformens ikrafttræden nedlægges de amtskommunale kulturmiljøråd, og  

 området overgår til kommunerne, hvorfor det er nødvendigt klart at få  

 defineret  

 og afgrænset kommunernes opgave og ansvar.
 I forbindelse med en  

 indskærpelse af kommunernes ansvar for bevaring af natur- og kulturarv er det  

 også nødvendigt at sikre, at kulturmiljørådene kan fortsætte i kommunalt  

 regi,  

 eftersom det er afgørende at have en lokal ekspertise at trække på såvel i  

 udarbejdelsen  

 af en helhedsorienteret kulturarvspolitik som i behandlingen af konkrete  

 sager.
Desuden kan det være  

 relevant at overveje, om det statslige henholdsvis kommunale tilsyn inden for  

 området er godt nok.
Rundtom i landet oplever man, at lovgivningen for  

 eksempelvis bygningsfredning udhules af, at overtrædelser ikke har nogen  

 konsekvens.
Samtidig kan det også overvejes, om SAVE-registreringssystemet  

 bør  

 ændres.
Det er blevet påpeget, at det er problematisk, at der gives en samlet  

 vurdering af den arkitektoniske og den kulturhistoriske værdi, eftersom der  

 ofte ikke er sammenfald.
Ikke alt, der er bevaringsværdigt i kulturhistorisk  

 henseende, er af arkitektonisk værdi.
I Københavns Kommune har man derfor  

 udviklet et nyt registreringssystem, som i højere grad lader den  

 kulturhistoriske vurdering komme til sin ret.
Endelig kan det også overvejes,  

 om man i Danmark bør indføre differentieret fredning, som tilfældet er i  

 nogle andre  

 lande.
Hvis det f. eks. bliver muligt alene at frede facaden af en bygning,  

 uden at det implicerer, at hele bygningen fredes, lettes processen omkring  

 forskellige vedligeholdelsesarbejder og restaureringer (eksempelvis  

 forbedring  

 af toiletfaciliteter og lign.).
Kulturarven  

 forfalder Flere frednings- og  

 bevaringsforeninger og amtslige kulturmiljøråd påpeger, at kulturarven  

 forfalder  

 rundtomkring i landet, fordi kommunerne ikke altid er sig deres ansvar  

 bevidste.  

 Derfor er det afgørende, at vi gør os klart, hvad vi egentlig vil med den  

 danske natur- og kulturarv.
Der mangler en overordnet vision for bevaring og  

 fredning i Danmark, og der er ligeledes behov for, at kommunerne forpligtes  

 til  

 at udarbejde en helhedsorienteret kulturarvspolitik.
Den eksisterende  

 lovgivning rummer bestemmelser, der sikrer, at kulturarvsinteresser høres i  

 forbindelse med nybyggerier, nedrivninger, udgravninger, anlæggelse af nye  

 veje  

 og lign., og fra statens side har man udviklet forskellige værktøjer som  

 eksempelvis SAVE-registrering og kulturarvsatlas, der er vigtige redskaber i  

 indsatsen for at værne om dansk natur- og kulturarv.
Men det er ikke nok.  

 Flere  

 amtslige kulturmiljøråd påpeger nødvendigheden af at få præciseret  

 kommunernes ansvar  

 og pligter inden for området.
Som eksempel kan nævnes, at der i Sønderjylland  

 er otte-ni kommuner, der har foretaget SAVE-registrering, men kun i to-tre af  

 kommunerne er de bevaringsværdige bygninger efterfølgende ført ind i  

 kommunalplanen.
I det enestående kulturlandskab på Løjt Land med de mange  

 kaptajnsgårde fra 1700-tallet viser en skønsvis beregning, at omkring 15 pct.  

 af de i SAVE-klasse 2-3 (de højeste værdier på ikkefredede bygninger)  

 registrerede bygninger er forsvundet siden 2000 (ifølge Kulturmiljørådet i  

 Sønderjyllands Amt).
Gradueret  

 bevarings- og fredningskala Flere kulturmiljøråd og  

 foreninger påpeger også behovet for at indføre en gradueret frednings- og  

 bevaringsskala, således at der er tale om flere niveauer inden for bevaring  

 og  

 fredning.
Det er også en måde at komme den affredningspraksis til livs på,  

 som  

 efterhånden har udviklet sig i Danmark.
I de senere år har der fundet flere  

 affredninger end nyfredninger sted i Danmark (ifølge rapporten »Benchmarking  

 Study of European Conservation Policies« fra Bygningskultur Danmark), og  

 Danmark  

 er sammen med Holland undersøgelsens eneste lande, der har tradition for i  

 større omfang at foretage affredninger.
Kulturarven  

 har stor betydning for danskerne og dansk erhvervsliv Kulturarven har stor betydning  

 for danskerne og dansk erhvervsliv, og derfor er det vigtigt, at der  

 tilvejebringes optimale rammebetingelser for, at den danske natur- og  

 kulturarv  

 bevares.
Tal fra Kulturarvsstyrelsen viser (Kulturarvsstyrelsen: »Kulturarv  

 en  

 værdifuld ressource for kommunernes udvikling«, 2005), at 46 pct. af  

 danskerne  

 tillægger kulturarven stor betydning for valget af bopæl, mens 78 pct.  

 angiver,  

 at kulturarven har stor betydning for valg af feriested. 92 pct. svarer, at  

 det  

 er vigtigt, at »bevare, udvikle og synliggøre kulturarven i deres kommune«.  

 Inden  

 for videnserhvervene svarer 50 pct. af de adspurgte, at »kulturarven er med  

 til  

 at tiltrække og fastholde arbejdspladser«.
Det bør vække til eftertanke i et  

 land som Danmark, hvor vi i fremtiden skal leve af viden.
En satsning på  

 kulturarv og en mere aktiv politisk og lovgivningsmæssig indsats kan være et  

 vigtigt bidrag til at tiltrække videnstunge arbejdspladser og derved bidrage  

 til at fastholde og videreudvikle et kreativt Danmark.
Kreative mennesker  

 lægger vægt på et frodigt kulturliv, der også indbefatter kulturhistoriske  

 minder og -miljøer, som fortæller om vores fortid og identitet.
Nedsættelse  

 af et lovforberedende udvalg og oprettelse af en særlig bevilling Det Radikale Venstre  

 foreslår, at der afsættes 10 mio. kr. til at forbedre forholdene for dansk  

 natur-  

 og kulturarv.
Det skal i første omgang ske gennem nedsættelse af et udvalg,  

 der  

 skal arbejde for en samlet lovgivning inden for bevaring og fredning af  

 bygninger samt natur- og kulturarv og samtidig tilvejebringe grundlaget for  

 en  

 lovgivning, der gør det muligt at frede hele kulturmiljøer.
Skriftlig fremsættelse Elsebeth Gerner Nielsen  

  

 (RV):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om nedsættelse af et lovforberedende  

 udvalg om bevaring og fredning af bygninger, natur og kultur samt hele  

 kulturmiljøer.
(Beslutningsforslag nr.
B  

 57).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
