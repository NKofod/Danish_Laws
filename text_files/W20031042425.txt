 Klage  

 over at håndledsbrud blev sat skævt sammen.
Patientklagenævnet fandt ikke grundlag for at kritisere  

 overlægen i forbindelse med hans udarbejdelse af instruks om behandlingen af  

 Collesfrakturer.
Nævnet fandt imidlertid, at det havde været hensigtsmæssigt,  

 om instruksen var trådt i kraft ved kontrolundersøgelsen af patienten.
Nævnet  

 lagde til grund, at den eksisterende instruks ikke var i overens-stemmelse  

 med  

 referenceprogrammet for så vidt angår, hvornår der skal foretages kontrol.  

 Nævnet lagde vægt på, at der var blevet udarbejdet forslag til en ny instruks  

 i  

 overensstemmelse med referenceprogrammet, men at denne endnu ikke var blevet  

 implementeret i afdelingen.
Patientklagenævnet fandt ikke grundlag for at kritisere  

 den læge, som havde lagt gipsen.
Nævnet lagde vægt på, at lægen havde  

 foretaget  

 en grundig og relevant undersøgelse, og at bruddet var blevet sat på plads og  

 fixeret med en gipsskinne og efterfølgende røntgenkontrolleret.  

 Patientklagenævnet  

 fandt desuden ikke grundlag for at kritisere den læge, som havde kontrolleret  

 stillingen 8 dage senere.
Nævnet lagde vægt på, at der blev foretaget  

 røntgenkontrol, som viste tilfredsstillende stilling, og at lægen i  

 overensstemmelse med instruksen ikke aftalte ny tid til kontrol før  

 gipsfjer-nelsen 3 uger senere.
