  

 	  

 at  

 skoletid i Aftale om arbejdstid mv. for lærere er betegnelsen for den tid,  

 som  

 udover lærerens individuelle tid, anvendes til udførelse af arbejdet på  

 skolen  

 som lærer, herunder undervisning, møder, samarbejde og anden virksomhed for  

 skolen,   

 	  

 at  

 aftalen definerer individuel tid som forberedelse og efterbehandling af  

 undervisning og mødevirksomhed,   

 	  

 at  

 det for deltidsansatte lærere i aftalen er foreskrevet, at der for hver  

 mertime  

 tillægges 1/3 time i individuel tid.
   

 	  

 at  

 Overenskomsten for lærere m.fl. i folkeskolen fastsætter, at lønnen for  

 timelønnede også indeholder betaling for individuel forberedelse mv.
 På  

 grundlag af ovenstående fandt nævnet, at det ville være rigtigt at overføre  

 omregningsfaktoren for deltidsansatte lærere til timelønnede lærere, idet der  

 ikke sås at være et åbenbart grundlag for en forskelsbehandling af  

 timelønnede  

 lærere og fastansatte lærere på deltid.  

  

 Nævnet bemærkede herefter, at den individuelle arbejdstid fandtes at være så  

 integreret med arbejdstiden på skolen, at den individuelle arbejdstid, som  

 også  

 timelønnede lærere aflønnedes for, burde tælle med ved beregningen af den  

 timelønnedes samlede arbejdstid for arbejdsgiver.  

  

 Dette førte til, at medlemmets aflønnede arbejdstid på 65 timer skulle  

 omregnes  

 med en faktor på 1,3, hvilket indebar, at hans samlede arbejdstid blev på  

 84,5  

 timer.  

  

 Beskæftigelseskravet var herefter opfyldt, og arbejdsgiver var således  

 forpligtet  

 til at betale g-dage.
Løs  

 ansættelse som timelønnet lærervikar, beskæftigelseskravet beregnet ud fra  

 omregningsfaktor 1,3 da dette fulgte af overenskomst og aftale for  

 deltidsansattes lærere på timelønnet merarbejde X Arbejdsløshedskasse har ved brev af 19. august bedt  

 Arbejdsmarkedets Ankenævn om at træffe afgørelse i sagen om, hvorvidt A  

 Kommune  

 er forpligtet til at betale dagpengegodtgørelse for 1. og 2. ledighedsdag i  

 forbindelse med arbejdsophøret for M, CPR-nr. mmmmmmmmmm.
 Sagen blev behandlet på møde den 17. februar 2005.
Nævnet traf følgende A F G Ø R E L S E Ankenævnet finder, at A Kommune er forpligtet til at  

 betale M dagpengegodtgørelse for 1. og 2. ledighedsdag for dagene efter  

 ansættelsen som lærervikar i forbindelse med arbejdsophøret den 19. marts  

 2004.
 Ankenævnet har ved afgørelsen lagt til grund, at M i perioden 23.  

 februar til 19. marts 2004 arbejdede som tilkaldelærervikar for arbejdsgiver  

 og  

 at han i denne periode blev aflønnet for 65 timers arbejde.
 Herefter har nævnet lagt vægt på følgende:
  

 	  

 at skoletid ifølge  

 § 3 i Aftale om arbejdstid mv. for lærere i den primærkommunale  

 folkeskole  

 og i Københavns Kommune er betegnelsen for den tid, som udover lærerens  

 individuelle tid, anvendes til udførelse af arbejdet på skolen som lærer,  

 herunder undervisning, møder, samarbejde og anden virksomhed for skolen,   

 	  

 at § 4 i  

 førnævnte aftale definerer individuel tid som forberedelse og efterbehandling  

 af undervisning og mødevirksomhed,   

 	  

 at det for  

 deltidsansatte lærere i § 5, stk. 1 i aftalen er foreskrevet, at  

 der  

 for hver mertime tillægges 1/3 time i individuel tid.
Det bemærkes i den  

 forbindelse, at en deltidsansat lærer ved mertimer netop vil være timelønnet,   

 	  

 at Overenskomsten for  

 lærere m.fl. i folkeskolen i dens Kapitel 3 om timelønnede i § 23  

 fastsætter, at lønnen også indeholder betaling for individuel forberedelse  

 mv.
 På grundlag af ovenstående har nævnet fundet, at det vil være  

 rigtigt at overføre omregningsfaktoren for deltidsansatte lærere til  

 timelønnede lærere, idet der ikke ses at være et åbenbart grundlag for en  

 forskelsbehandling af timelønnede lærere og fastansatte lærere på deltid.
 Nævnet bemærker herefter, at den individuelle arbejdstid findes at  

 være så integreret med arbejdstiden på skolen, at den individuelle  

 arbejdstid,  

 som også timelønnede lærere aflønnes for, bør tælle med ved beregningen af  

 den  

 timelønnedes samlede arbejdstid for arbejdsgiver.
 Dette fører til, at Ms aflønnede arbejdstid på 65 timer skal omregnes  

 med en faktor på 1,3, hvilket medfører, at hans samlede arbejdstid bliver på  

 84,5 timer.
 Forpligtelsen for arbejdsgiver til at betale dagpengegodtgørelse  

 er derved indtrådt ved arbejdsophøret, da M inden for de sidste 4 uger forud  

 herfor  

 har været beskæftiget hos  

 arbejdsgiver mindst svarende til fuld overenskomstmæssig arbejdstid i 2 uger.
 Endelig har nævnet lagt vægt på, at der efter de foreliggende  

 oplysninger i sagen ikke ses at foreligge bortfaldsgrunde efter § 6,  

 stk. 1 i bekendtgørelsen om dagpengegodtgørelse for 1. og 2.  

 ledighedsdag.
 Det er oplyst, at X Arbejdsløshedskasse har udbetalt  

 dagpengegodtgørelse for 1. og 2. ledighedsdag til medlemmet.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 708 af 13. august  

 2003 om arbejdsløshedsforsikring m.v. og §§ 1, 6 og 11 i Direktoratet  

 for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag, som ændret ved  

 Arbejdsdirektoratets bekendtgørelse nr. 491 af 12. juni 2003.
 Dagpengegodtgørelsen for den 22. og 23. marts 2004 udgør i alt kr.  

 1282,00, som skal indbetales af A Kommune til Arbejdsdirektoratet inden 4  

 uger  

 efter modtagelsen af afgørelsen.
På ankenævnets vegne XX  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
  

 	  

 A Kommune   

 	  

 M   

 	  

 Arbejdsdirektoratet,  

 kontor Y 1 1. Sagsforløb Det fremgår af sagen, at M fra den 23. februar til den  

 19. marts 2004 var ansat som tilkaldelærervikar hos A Kommune og at han i  

 denne  

 periode blev aflønnet for 65 timers arbejde.
 Efter  

 sin fratræden rettede M henvendelse til X Arbejdsløshedskasse om, at der ikke  

 er udbetalt dagpengegodtgørelse for 1. og 2. ledighedsdag ved arbejdsophøret  

 den 19. marts 2004.
A-kassen har ved breve af 23. juni og 2. juli 2004 anmodet  

 arbejdsgiver om at udbetale 2 hele g-dage til medlemmet.
A-kassen har i disse  

 breve anført, at det fremgår af Overenskomsten for lærere i folkeskolen, at  

 timelønnedes løn indeholder betaling for individuel forberedelsestid, hvorfor  

 de 65 timers arbejde skal omregnes med en faktor på 1,3, hvilket giver et  

 timetal på 84,5.
 Arbejdsgiver har i breve af 29. juni og 9. juli 2004 svaret  

 a-kassen, at beskæftigelseskravet på 74 timer ikke er opfyldt, idet det  

 faktisk  

 udførte arbejde udgjorde 65 timer og idet der i overenskomsten for lærere  

 ikke  

 findes nogen omregningsfaktor.
 Herefter har a-kassen ved brev af 19. august 2004 anmodet  

 Arbejdsmarkedets Ankenævn om at træffe afgørelse om, hvorvidt arbejdsgiver er  

 forpligtet til at betale dagpengegodtgørelse for 1. og 2. ledighedsdag til  

 medlemmet.
 Det fremgår af sagen, at a-kassen har lagt ud for den manglende  

 betaling af dagpengegodtgørelse for 1. og 2. ledighedsdag.
Sekretariatet har hørt parternes vedrørende klagen samt bedt dem  

 udfylde spørgeskema.
Begge har indsendt udfyldte spørgeskemaer, hvoraf  

 ovenanførte  

 argumenter og synspunkter fremgår samt at der ikke forelå bortfaldsgrunde..
2. Regler Lovbekendtgørelse  

 nr. 708 af 13. august 2003 om arbejdsløshedsforsikring m.v.
Bidrag fra arbejdsgivere § 84.  

  

 Til et medlem betaler arbejdsgiveren ved afskedigelse, hjemsendelse, ophør af  

 opgave- og tidsbestemt akkord og lignende dagpengegodtgørelse for 1. og 2.  

 ledighedsdag.
Dagpengegodtgørelsen udgør pr. dag et beløb svarende til 7,4/37  

 af det højeste dagpengebeløb for en uge, jf. § 47, stk. 1, afrundet  

 til nærmeste hele kronebeløb.
Ved ledighed på 4 timer eller derunder betaler  

 arbejdsgiveren en dagpengegodtgørelse svarende til halvdelen af det i 2.  

 punktum omhandlede beløb.
Ved ledighed på over 4 timer betaler arbejdsgiveren  

 fuld dagpengegodtgørelse.
 Stk. 2.  

  

 Arbejdsgiverens  

 forpligtelse indtræder kun, når medlemmet inden for de sidste 4 uger har  

 været  

 beskæftiget hos arbejdsgiveren svarende til fuld overenskomstmæssig  

 arbejdstid  

 i 2 uger.
Stk. 3.  

  

 Arbejdsgiverens forpligtelse til at udbetale dagpengegodtgørelse bortfalder, 1)  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret skyldes  

 strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens forpligtelse til at udbetale dagpengegodtgørelse til samme  

 person kan højst indtræde 16 gange i løbet af et kalenderår.
Stk. 5.  

  

 Dagpengegodtgørelsen udbetales snarest  

 muligt, dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af en  

 erklæring på tro og love om kravet i stk. 3, nr. 1. Arbejdsgiveren kan  

 senest 14 dage efter medlemmets afskedigelse, hjemsendelse m.v., anmode  

 medlemmet  

 om at afgive en erklæring efter 1. pkt.
Medlemmets ret til  

 dagpengegodtgørelse  

 bortfalder, hvis erklæringen på tro og love ikke er afgivet til  

 arbejdsgiveren  

 senest 14 dage efter arbejdsgiverens anmodning.
Stk. 6.  

  

 Hvis  

 dagpengegodtgørelsen ikke betales rettidigt, jf. stk. 5, har  

 arbejdsløshedskassen  

 efter anmodning fra medlemmet pligt til at hjælpe med at få beløbet udbetalt  

 hos arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik herpå en  

 skriftlig begrundet anmodning til arbejdsgiveren om betaling af  

 dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist, og finder kassen  

 fortsat, at kravet er berettiget, lægger kassen godtgørelsen ud til  

 medlemmet.  

 § 86 finder tilsvarende anvendelse på udlagt godtgørelse efter 3. pkt.
 Stk. 7.  

  

 Samtidig  

 med udbetaling efter stk. 6, 3. pkt., fremsender arbejdsløshedskassen  

 sagen med en begrundet indstilling til Arbejdsmarkedets Ankenævn, der træffer  

 afgørelse i sagen, jf. stk. 8. Finder ankenævnet, at medlemmet er  

 berettiget til dagpengegodtgørelse, skal arbejdsgiveren indbetale  

 godtgørelsen  

 til Direktoratet for Arbejdsdirektoratet inden for en nærmere angivet frist,  

 som fastsættes af ankenævnet.
Stk. 8.  

  

 Tvivlsspørgsmål om ret til dagpengegodtgørelse kan indbringes for  

 Arbejdsmarkedets  

 Ankenævn.
Ankenævnets afgørelse kan ikke indbringes for anden administrativ  

 myndighed.
Stk. 9.  

  

 Krav mod  

 arbejdsgiveren om betaling af dagpengegodtgørelse, jf. stk. 7, kan med  

 tillæg af omkostninger inddrives af Finansstyrelsen, hvis kravet ikke betales  

 inden for den fastsatte frist.
Finansstyrelsen kan inddrive det skyldige  

 beløb  

 ved udpantning, når kravet er fastslået af Arbejdsmarkedets Ankenævn.
 Stk. 10.  

  

 Finansstyrelsen kan indhente  

 oplysninger hos skattemyndigheder og andre myndigheder om arbejdsgiveren, som  

 er nødvendige for at varetage inddrivelsen af det skyldige beløb efter  

 stk. 7.
Stk. 11.  

  

 Direktøren for Arbejdsdirektoratet  

 fastsætter efter forhandling med Beskæftigelsesrådet regler om anvendelse af  

 bestemmelserne i stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud over de i  

 stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling af gebyr for Arbejdsmarkedets Ankenævns og Arbejdsdirektoratets  

 behandling af sager efter stk. 7 og 8.
Direktoratet for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag, som ændret ved  

 Arbejdsdirektoratets bekendtgørelse nr. 491 af 12. juni 2003 § 1.  

  

 En  

 arbejdsgiver skal betale et medlem af en a-kasse dagpengegodtgørelse for 1.  

 og  

 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved  

 »G-dage« forstås i denne bekendtgørelse 1. og 2. ledighedsdag. Én »G-dag« er  

 én  

 ledighedsdag.
Stk. 3.  

  

 En arbejdsgiver  

 skal betale for G-dage, hvis medlemmet inden for de sidste 4 uger i alt har  

 været beskæftiget hos arbejdsgiveren i et omfang, der svarer til fuld  

 overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel,  

 beregnes arbejdstiden i ugen efter reglerne herom i bekendtgørelse om  

 supplerende dagpenge.
 Stk. 4.  

  

 Den  

 periode, som beskæftigelsen skal ligge i, jf. stk. 3, forlænges bagud,  

 hvis der i perioden er fravær f.eks. på grund af sygdom, ferie,  

 overenskomstmæssige  

 fridage, søgnehelligdage, konflikt eller deltagelse i kursus som led i  

 ansættelsen.
Stk. 5.  

  

 En  

 arbejdsgiver skal højst betale for en G-dag 16 gange til det samme medlem i  

 et  

 kalenderår.
Heri medregnes betalinger for de gange, hvor arbejdsgiveren kun  

 skal  

 betale for en halv G-dag.
Stk. 6.  

  

 Betaling  

 for en G-dag er A-indkomst.
Der skal ikke beregnes feriegodtgørelse, trækkes  

 arbejdsmarkedsbidrag, ATP eller beløb til Den Særlige Pensionsopsparing af  

 betalingen  

 for en G-dag.
§ 2.  

  

 Et  

 medlems G-dage er de 2 første ordinære arbejdsdage, efter at medlemmet er  

 fratrådt, hvis medlemmet har været i fuld beskæftigelse på dagen for  

 fratrædelsen.
Hvis medlemmet ikke har været i fuld beskæftigelse på denne dag  

 og ikke har haft fuld overenskomstmæssig arbejdstid i kalenderugen, er dagen  

 for fratrædelsen 1. ledighedsdag.
 Bortfaldsgrunde m.v.
§ 6.  

  

 En  

 arbejdsgiver skal ikke betale for G-dage til et medlem, når 1)  

 	  

 medlemmet inden  

 ansættelsens ophør afslår et skriftligt tilbud om fortsat beskæftigelse  

 svarende til overenskomstmæssige løn- og ansættelsesvilkår hos samme  

 arbejdsgiver, 2)  

 	  

 arbejdsgiveren er ude  

 af stand til at betale på grund af konkurs eller betalingsstandsning, 3)  

 	  

 afskedigelsen/arbejdsophøret  

 væsentligst skyldes medlemmet, 4)  

 	  

 arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendigt på grund af strejke eller lockout på en anden virksomhed, 5)  

 	  

 arbejdsophøret  

 skyldes force majeure, 6)  

 	  

 medlemmet er i fuld  

 beskæftigelse hos en anden arbejdsgiver på G-dagene, 7)  

 	  

 medlemmet i tilslutning  

 til ansættelsens ophør får sygedagpenge eller holder ferie på G-dagene, 8)  

 	  

 medlemmet er  

 tjenestemand og overgår til rådighedsløn, 9)  

 	  

 medlemmet har været  

 vikar i en orlovsstilling efter lov om børnepasningsorlov, hvis ansættelsen  

 har  

 varet mindst 3 måneder, eller 10)  

 	  

 medlemmet har været i  

 beskæftigelse med offentligt tilskud til lønnen efter lov om en aktiv  

 beskæftigelsesindsats.
Stk. 2.  

  

{ } Manglende betaling § 11.  

  

 Et  

 medlems a-kasse skal hjælpe medlemmet med at få en arbejdsgiver til at betale  

 for  

 G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen  

 sender herefter en begrundet anmodning til arbejdsgiveren om at betale til  

 medlemmet inden 14 dage efter modtagelsen af anmodningen.
Hvis arbejdsgiveren  

 ikke betaler til tiden, og a-kassen fortsat mener, at kravet er berettiget,  

 lægger a-kassen beløbet ud til medlemmet.
 Stk. 3.  

  

 Samtidig  

 med at a-kassen lægger beløbet ud, sender a-kassen sagen med en begrundet  

 indstilling til Arbejdsmarkedets Ankenævn, der træffer afgørelse i sagen.  

 Ankenævnets afgørelse skal sendes til arbejdsgiveren, medlemmet,  

 Arbejdsdirektoratet og a-kassen.
 Stk. 4.  

  

 Hvis en  

 arbejdsgiver indbringer et tvivlsspørgsmål, jf. § 10, efter at a-kassen  

 har lagt et beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5.  

  

 Finder  

 Arbejdsmarkedets Ankenævn, at medlemmet har ret til betaling for G-dage, skal  

 arbejdsgiveren betale beløbet til Arbejdsdirektoratet inden 4 uger efter  

 modtagelsen af afgørelsen.
Har direktoratet ikke fået beløbet til tiden, kan  

 kravet sendes til Finansstyrelsen, der inddriver beløbet med tillæg af et  

 gebyr  

 til direktoratet og Finansstyrelsens omkostninger ved inddrivelsen.
