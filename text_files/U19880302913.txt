En minimallønsoverenskomst bestemte bl.a., at  

 arbejdsgiverorganisationerne og virksomhederne var berettigede til at  

 begrænse den samlede lønudvikling i den enkelte virksomhed.
Under henvisning  

 bl.a. hertil pålagde arbejdsgiverorganisationen A i et cirkulære sine  

 medlemsvirksomheder ikke at lade lønningerne stige mere end 2,5 % ved nogle  

 forestående lønforhandlinger.
 En medlemsvirksomhed M indgik imidlertid med vedkommende tillidsmand  

 aftale om en lønforhøjelse svarende til 3,7 %. A pålagde M at bringe  

 lønningerne i overensstemmelse med pålægget om en maksimal lønforhøjelse på  

 2,5% og M udbetalte herefter kun en timeløn, der var forhøjet med 2,5%.
 Arbejdsretten fandt, at den mellem M og tillidsmanden indgåede aftale  

 om lønforhøjelse på 3,7% var gyldig, og 0 fandtes ved sit pålæg til M om ikke  

 at overholde aftalen at have gjort sig delagtig i overenskomstbrud.
 Der pålagdes ikke M, der havde handlet efter påbud fra A bod, mens A  

 idømtes en bod på 100.000 kr.
 At lønnen ikke var fastsat ved aftale mellem den enkelte arbejder og  

 virksomheden, men ved aftale mellem virksomheden og tillidsmanden medførte  

 ikke at der fandtes en lokal kutymemæssig aftale, der kunne opsiges efter  

 overenskomstens bestemmelser om opsigelse og lokale kutymemæssige ændringer.
 Under denne sag har Landsorganisationen i Danmark for Dansk El-Forbund  

 indklaget Dansk Arbejdsgiverforening for Elektroinstallatørernes  

 Landsforening ELFO på egne vegne og for El-Compagniet af Odense A/S for  

 Arbejdsretten for overenskomstbrud.
 Parternes overenskomst er en minimallønsoverenskomst, der blandt andet  

 indeholder følgende bestemmelser:
»§ 5 Lokale kutymemæssige ordninger 1.
 Lokale kutymemæssige aftaler og ordninger må ikke stride mod bestående  

 overenskomster.
 2.
 Kutymemæssige aftaler og ordninger kan opsiges fra begge sider med 2  

 måneders varsel til den 1. i en måned - medmindre anden aftale er truffet.
 3.
 I tilfælde af sådan opsigelse er det den opsigende parts pligt at  

 foranledige lokale forhandlinger afholdt, og for så vidt enighed ikke opnås,  

 da at lade sagen behandle ved mæglingsmøde, eventuelt timandsmøde.
Lønforhold Parterne er enige om, at arbejdsgiverorganisationen og virksomhederne er  

 berettiget til at begrænse den samlede lønudvikling i den enkelte virksomhed.
§ 9 Almindelige timelønsbestemmelser 3.
Lønnen for dygtige og mere betroede elektrikere aftales i hvert enkelt  

 tilfælde mellem arbejdsgiveren eller dennes repræsentant og elektrikeren uden  

 indblanding fra organisationernes og deres medlemmers side.
Ved  

 lønfastsættelsen skal der tages hensyn til faglig dygtighed, arbejdets art  

 samt til omfanget af akkordarbejde for den pågældende elektriker.
 Forhandlinger om lønændringer kan højst finde sted een gang i hvert  

 overenskomstår.
 6.
 Parterne er enige om, at i tilfælde, hvor misforhold på dette område som  

 helhed taget skønnes at være til stede, har begge organisationer påtaleret  

 over for hinanden i overensstemmelse med de regler, som til enhver tid måtte  

 være gældende for behandling af faglig strid.
§ 21 Overenskomstens varighed 2.
Så længe denne overenskomst står ved magt, må ingen af de undertegnede  

 organisationer eller disses medlemmer, enten enkeltvis eller flere i  

 forening, forsøge på ved noget som helst middel, åbent eller skjult, at  

 modarbejde dens bestemmelser eller fremtvinge nogen forandring deri.« Om sagens nærmere omstændigheder er oplyst følgende:
 Med henblik på lønaftalerne for 2. overenskomstår udsendtes der den 8.  

 december 1987 en fælleserklæring fra regeringen, Dansk Arbejdsgiverforening,  

 Landsorganisationen i Danmark, Funktionærernes og Tjenestemændenes Fællesråd  

 og Sammenslutningen af Landbrugets Arbejdsgiverforeninger, hvori der blev  

 givet udtryk for enighed om, at konkurrenceevnen måtte forbedres, og at det  

 måtte tillægges afgørende vægt, at omkostningsudviklingen her i landet ikke  

 oversteg udlandets.
Under henvisning til trepartsdrøftelserne og præamblen til § 9 i  

 overenskomsten udsendte ELFO den 3. februar 1988 en meddelelse til sine  

 medlemsvirksomheder med pålæg om at begrænse lønudviklingen efter nærmere  

 angivne retningslinier.
Herom hedder det blandt andet:
»Een lønforhandling pr. overenskomstår I henhold til elektrikeroverenskomsten par. 9.3 gælder, at lokale  

 forhandlinger om lønændringer højst kan finde sted een gang i hvert  

 overenskomstår.
Det vil sige een lønforhandling i perioden fra 1. marts 1988  

 til 28. februar 1989.
 Den lokale lønforhandling skal finde sted under hensyn til følgende  

 bestemmelser om lønramme.
Lønramme ved tidlønsarbejde For så vidt den enkelte virksomhed finder anledning til at foretage  

 lønforhøjelser overhovedet, skal følgende bestemmelser iagttages.
 Den maksimale forhøjelse af timelønnen ved tidlønsarbejde ved lokale  

 forhandlinger må pr. 28. februar 1989 i forhold til 29. februar 1988 ikke  

 overstige 2,5% i gennemsnit for de ansatte elektrikere i den enkelte  

 virksomhed.
ELFO anbefaler, at den enkelte virksomhed nøje overvejer, om beløbsrammen  

 for timelønsforhøjelser bør fordeles under hensyn til den enkelte elektrikers  

 faglige kvalifikationer og arbejdets art, jfr.
Elektrikeroverenskomsten par.  

 9.3.
 Ud over ovennævnte forhøjes timelønnen ved tidlønsarbejde i henhold til  

 Elektrikeroverenskomsten par. 9.2 med kr. 0,93 pr. september d.å. som  

 kompensation for arbejdstidsforkortelse.
Pligt til indberetning til ELFO ELFO's bestyrelse tillægger solidaritet mellem medlemmerne afgørende  

 betydning.
Derfor er medlemmerne forpligtet til at indberette timelønninger  

 og timelønsændringer.
Kollegiale forpligtelser ELFO's bestyrelse er af den opfattelse, at ovenstående restriktive  

 bestemmelser er nødvendige for at sikre en afdæmpet lønudvikling.
Bestyrelsen ser sig derfor nødsaget til at betragte tilsidesættelse af  

 givne pålæg som alvorligt brud på overenskomsten og dermed brud på ELFO's  

 loves bestemmelser om kollegiale forpligtelser.
Overtrædelse må forudses at  

 medføre sanktioner.« ELFO sendte en genpart af meddelelsen til forbundet.
Forbundet fortsatte på sin side over for medlemmerne en  

 informationskampagne, hvori man opfordrede dem til at søge opnået størst  

 mulig lønforhøjelse.
I en meddelelse fra forbundets kreds 5 i Slagelse hedder  

 det blandt andet:
»Vi ved også, at arbejdsgiverne har fået et løndiktat fra  

 arbejdsgiverforeningen.
ELFO har skrevet, at der må gives 2,5 % af firmaets  

 samlede lønsum.
De påstår, at de bliver straffet, hvis de giver mere.
Det kan  

 vi selvfølgelig være ligeglade med.« Den 18. marts 1988 indgik El-Compagniets direktør og de ansatte  

 elektrikeres tillidsmand aftale om en forhøjelse af servicelønnen med 3 kr.  

 svarende til 3,7 % fra den 21. marts.
 Virksomheden indsendte samme dag meddelelse til ELFO om aftalen.
 Dette medførte, at ELFO den 21. marts 1988 skrev således til virksomheden:
 »Ved meddelelse fra ELFO nr. 19.88 F. 02 af 3. februar d.å. er De af  

 ELFOs bestyrelse pålagt at holde lønudviklingen inden for nævnte ramme på 2,5  

 %.
 Det er tvingende nødvendigt, at alle medlemmer efterlever gældende  

 lønramme.
 ELFO skal på denne baggrund anmode Dem om omgående at tage skridt til, at  

 timelønningerne til elektrikere i virksomheden bringes i overensstemmelse med  

 de af ELFOs bestyrelse meddelte pålæg.
 Vi beder Dem bekræfte, at forholdet er bragt i orden ved fornyet  

 indberetning på vedlagte skema inden 8 dage fra d.d.
Vi skal ikke undlade at tilføje, at overtrædelse af gældende lønramme må  

 forudses, foruden pålæg om nedsættelse af timelønningerne, at medføre  

 sanktioner.
I henhold til ELFOs love, par. 22.1 kan ELFOs bestyrelse idømme  

 Dem en bøde på op til 2% af den udbetalte lønsum i foregående  

 regnskabsår.« Som følge af denne skrivelse udbetalte virksomheden herefter kun en  

 timeløn, der var forhøjet med 2,5 % i stedet for de aftalte 3 kr.
 Efter at der var forhandlet herom lokalt den 7. april og på et fællesmøde  

 den 25. april, uden at der opnåedes enighed, indbragte klagerne ved  

 klageskrift af 26. april 1988 sagen for Arbejdsretten med følgende påstande:
»El-Compagniet af Odense A/S tilpligtes at overholde gældende  

 overenskomst herunder den den 18. marts 1988 indgåede aftale om  

 lønregulering.
Spørgsmålet om efterbetaling til forbundets medlemmer  

 henskydes til sædvanlig fagretlig behandling mellem parterne.
 El-Compagniet af Odense A/S betaler til Dansk El-Forbund en efter rettens  

 skøn fastsat bod for overenskomstbrud.
ELFO betaler til Dansk El-Forbund en efter rettens skøn fastsat bod for at  

 have pålagt El-Compagniet af Odense A/S at misligholde ovennævnte  

 lønreguleringsaftale og for brud på overenskomstens § 9, stk. 3, ved at  

 pålægge virksomheden at føre lønforhandlinger mere end en gang hvert  

 overenskomstår.« Indklagede har for så vidt angår El-Compagniet, principalt påstået  

 frifindelse, subsidiært påstået Dansk El-Forbund tilpligtet at anerkende, at  

 virksomheden kunne have opsagt den den 18. marts 1988 indgåede aftale med  

 overenskomstmæssigt varsel.
 For så vidt angår ELFO, har indklagede nedlagt påstand om frifindelse.
 Klagerne har nedlagt påstand om frifindelse over for indklagedes  

 subsidiære påstand.
Under den mundtlige forhandling har direktør Niels J.
Nielsen fra ELFO  

 forklaret, at beslutningen om at fastsætte en lønramme på 2,5 % var påvirket  

 af trepartsforhandlingerne.
Hjemmel for at udsende cirkulæret fandtes i  

 præamblen til overenskomstens § 9, og man sendte en genpart til forbundet,  

 fordi dette også var bundet af denne bestemmelse.
Da det fremgik af  

 virksomhedens indberetning, at lønrammen var brudt, reagerede man omgående,  

 og inden lønstigningen var trådt i kraft.
Man har alene anmodet virksomheden  

 om at bringe den samlede lønsum i overensstemmelse med lønrammen og ikke  

 blandet sig i lønnen til den enkelte elektriker.
Forbundets kampagne havde  

 lagt pres på lønforhandlingerne i virksomhederne, og der havde mange steder  

 været arbejdsnedlæggelser.
Der var på virksomheden ført lønforhandlinger  

 mellem direktøren og tillidsmanden, men ikke med de enkelte lønmodtagere,  

 hvilket er sædvanligt inden for dette overenskomstområde.
Klagerne har til støtte for deres påstande anført, at udgangspunktet  

 oprindelig har været, at organisationerne slet ikke måtte blande sig i  

 forhandlingerne om fastsættelse af løn til den enkelte lønmodtager i henhold  

 til en minimallønsoverenskomst.
Dette princip blev modificeret ved reglen i  

 præamblen til overenskomstens § 9, og det er nu i praksis fastslået, at  

 organisationerne kan fastsætte en generel lønramme.
En sådan lønforskrift har  

 imidlertid kun betydning i forholdet mellem en organisation og de  

 virksomheder, der er medlemmer af den, men berører ikke den enkelte  

 virksomheds ret til under en minimallønsoverenskomst at aftale løn med den  

 enkelte ansatte og giver ikke adgang til at tilsidesætte en sådan aftale.  

 Virksomhedens aftale af 18. marts 1988 må anses for lønaftaler indgået med de  

 enkelte ansatte, selv om de er indgået samlet.
Det er i dag almindeligt, at  

 sådanne aftaler indgås samlet med de ansattes tillidsmand.
Elfo's skrivelse  

 af 21. marts 1988 er et pålæg om at ændre disse aftaler, hvilket er et  

 overenskomstbrud.
Organisationerne kan kun gribe ind i sådanne aftaler på den  

 i § 9, stk. 6 angivne måde.
Med hensyn til indklagedes subsidiære påstand har klagerne anført, at en  

 minimallønsoverenskomst forudsætter, at der med den enkelte arbejdstager  

 aftales en løn, der ligger over minimallønnen.
Sådanne aftaler kan ikke  

 nedsættes kollektivt, og overenskomstens § 5 kan derfor ikke anvendes.
I  

 øvrigt ville en opsigelse medføre, at den aftalte lønforhøjelse faldt helt  

 bort, idet der efter § 9, stk. 3 kun kan forhandles lønændringer en gang i  

 hvert overenskomstår.
Hvad bodsspørgsmålet angår, har klagerne anført, at virksomheden har  

 pådraget sig bod ved ikke at udbetale løn i overensstemmelse med den indgåede  

 aftale.
Forbundet har ført en informationskampagne, men ikke givet de ansatte  

 noget pålæg, og der har ikke på virksomheden været arbejdsnedlæggelser eller  

 trussel herom forud for aftalens indgåelse.
Der foreligger derfor ikke  

 omstændigheder, der kan føre til bortfald eller nedsættelse af bod.
ELFO har  

 gjort sig delagtig i virksomhedens overenskomstbrud ved at pålægge denne at  

 ændre den indgåede aftale og ved at opfordre den til at føre lønforhandlinger  

 mere end en gang i et overenskomstår i strid med overenskomstens § 9, stk. 3.
Indklagede har til støtte for sin frifindelsespåstand anført, at præamblen  

 til § 9 er overordnet denne bestemmelses øvrige regler.
Præamblen er udtryk  

 for, at de enkelte virksomheder har bemyndiget foreningen til at begrænse  

 virksomhedens ret til at indgå lønaftaler.
Dette må forstås som et krav om  

 godkendelse af den enkelte virksomheds samlede lønaftale, hvilket ikke er i  

 strid med, at organisationerne ikke kan blande sig i aftalen med den enkelte  

 ansatte.
Virksomheden har ikke begået overenskomstbrud ved at følge den af  

 ELFO fastsatte lønramme og har været berettiget og forpligtet til at følge  

 ELFOs påbud om at bringe lønaftalerne i overensstemmelse hermed.  

 Bestemmelserne i præamblen er også bindende for forbundet.
ELFO har derfor  

 underrettet forbundet om lønrammen og dermed tilkendegivet, under hvilke  

 forudsætninger en aftale kunne blive gyldig.
Aftalen af 18. marts er indgået  

 med samtlige arbejdere ved tillidsmanden, og en sådan lokalaftale kan  

 tilsidesættes som stridende mod overenskomsten.
Dette kan ikke anses for et  

 indgreb i den enkelte ansattes lønning.
ELFO har kun opfordret virksomheden  

 til at bringe den samlede lønsum i overensstemmelse med den fastsatte  

 lønramme, men virksomheden var fortsat frit stillet, når man skulle forhandle  

 med den enkelte ansatte.
ELFO har heller ikke handlet i strid med forbudet i  

 § 9, stk. 3 mod at forhandle om lønændringer mere end en gang i hvert  

 overenskomstår.
Den afholdte lønforhandling har ikke været ført med de  

 enkelte medlemmer, og i hvert fald må det følge af hele situationen, at der  

 kan forhandles på ny.
 Til støtte for den subsidiære påstand har indklagede anført, at den  

 indgåede aftale, der ikke er indgået med de enkelte arbejdstagere, i hvert  

 fald må kunne opsiges med 2 måneders varsel i henhold til § 5.
Med hensyn til eventuel bod har indklagede anført, at klagerne efter § 21,  

 stk. 2 har været forpligtet til ikke at modarbejde overenskomstens  

 bestemmelser.
Selv om det ikke gøres gældende, at klagernes  

 informationskampagne har været overenskomststridig, har den været egnet til  

 at øve pression til at indgå aftaler i strid med den af ELFO fastsatte  

 lønramme.
Der er derfor grundlag for at lade bod bortfalde eller i hvert fald  

 at give en mild bod.
 Arbejdsretten skal udtale:
Efter præamblen til overenskomstens § 9 har ELFO været berettiget til at  

 begrænse den samlede lønudvikling i den enkelte virksomhed.
Der var derfor  

 intet til hinder for, at ELFO inden for sit område fastsatte en lønramme på  

 2,5 % og pålagde sine medlemmer at overholde denne.
Dette medførte, at  

 virksomheden i forhold til ELFO var forpligtet til at overholde lønrammen,  

 medens der ikke påhvilede arbejdstagersiden en tilsvarende pligt.  

 Trepartsforhandlingerne har ikke fastsat nogen grænse for lønstigningerne, og  

 forbundet er ikke blevet forpligtet ved at modtage underretning om den af  

 ELFO ensidigt fastsatte lønramme.
Aftalen af 18. marts 1988 er indgået mellem virksomheden og tillidsmanden  

 på samtlige elektrikeres vegne.
Det må imidlertid lægges til grund, at der i  

 ikke ringe omfang indgås lønaftaler, der ikke som oprindelig forudsat i  

 minimallønsystemet er af ren individuel karakter, men omfatter grupper af  

 arbejdstagere eller alle arbejdstagere i en bestemt virksomhed.
Dette gør  

 imidlertid ikke aftalen ugyldig og giver ikke organisationerne en øget adgang  

 til at gribe ind i aftalen.
Der kan heller ikke i præamblen indfortolkes et krav om, at aftalen først  

 bliver gyldig, når den er godkendt af ELFO.
Den indgåede aftale har således  

 været gyldig, og det har derfor været overenskomststridigt, at virksomheden  

 ikke har udbetalt løn i overensstemmelse med den.
ELFO har ved sin skrivelse af 21. marts 1988, der kun kan forstås som et  

 pålæg om at ændre den indgåede aftale, gjort sig delagtig i det begåede  

 overenskomstbrud.
Det kan ikke fritage ELFO for ansvar, at skrivelsen alene  

 pålægger virksomheden at bringe den samlede lønsum i overensstemmelse med den  

 fastsatte lønramme, da det må have stået ELFO klart, at dette kun kunne ske  

 ved at ændre den enkelte lønmodtagers lønning.
Derimod findes det ikke at  

 kunne anses for et selvstændigt brud på overenskomsten, at ELFO har pålagt  

 virksomheden at genforhandle aftalen, således som det skulle ske, hvis  

 aftalen var blevet lovligt opsagt i henhold til § 5.
Med hensyn til indklagedes subsidiære påstand, bemærkes, at det følger af  

 princippet i en minimallønsoverenskomst, at lønnen til den enkelte arbejder  

 skal aftales med virksomheden.
Selv om dette er sket ved aftale mellem  

 virksomheden og tillidsmanden for samtlige arbejdere, medfører dette ikke, at  

 der foreligger en lokal kutymemæssig aftale, der kan opsiges efter § 5. Dansk  

 El-Forbund frifindes derfor.
 Hvad bodsspørgsmålet angår, finder retten, at der ikke bør pålægges  

 virksomheden, der har fulgt et påbud fra sin organisation, bod.
 Boden til ELFO, der har pålagt virksomheden at handle i strid med en  

 gyldigt indgået aftale, findes efter omstændighederne at burde fastsættes til  

 100.000 kr.
 Indklagede findes at burde betale sagens omkostninger, 2.000 kr.
 T h i k e n d e s f o r r e t :
 El-Compagniet af Odense A/S skal overholde gældende overenskomst, herunder  

 den den 18. marts 1988 indgåede aftale om lønregulering.
 Der pålægges ikke El-Compagniet bod.
 ELFO Elektroinstallatørernes Landsforening skal betale en bod på 100.000  

 kr. til Dansk El-Forbund.
 Klagerne frifindes for den af indklagede nedlagte subsidiære påstand.
 De indklagede betaler 2.000 kr. i sagsomkostninger til Arbejdsretten.
 (* 1) Henvisninger: Per Jacobsen s.487, K 10.924 (A1986 s.103).
