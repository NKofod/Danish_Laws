 Prøver af sædekorn til udsåning i Statsfrøkontrollens kontrolmark  

 bedes indsendt senest den 7. april 1989. En opgørelse over, hvilke nye sorter  

 der forventes indsendt prøver af, bedes indsendt senest den 20. marts  

 1989.
 Af hensyn til planlægningen af Statsfrøkontrollens kontrolmarker med korn  

 bedes prøver af sædekorn, som skal undersøges i henhold til  

 sædekornsreglerne, indsendt senest den 7. april 1989. For prøver modtaget  

 efter denne dato, vil der blive beregnet et forsinkelsesgebyr på 100.00 kr.  

 pr. prøve.
For at vi kan få fremskaffet en standardprøve før såning, anmoder vi  

 endvidere firmaerne om at indsende en opgørelse over de sorter, der ikke er  

 på dansk sortsliste, og hvor der forventes indsendt prøver til  

 kontroldyrkning.
Denne opgørelse bedes indsendt senest den 20. marts 1989.
For sorter, der endnu ikke er på sortsliste, og som er i 2. års afprøvning  

 i Danmark, vil Statsfrøkontrollen kunne fremskaffe standardprøve fra  

 Tystofte.
På kontroldyrkningsbeviset vil blive anført, om der ved  

 kontroldyrkningen er blevet anvendt en uofficiel standardprøve.
 Hvor det drejer sig om udenlandske sorter eller sorter i 1. års afprøvning  

 i Danmark, vil Statsfrøkontrollen kontakte indsenderen og bede vedkommende om  

 selv at fremskaffe en officiel standardprøve.
 Kontroldyrkningebevis kan kun udstedes for prøver af en sort, hvortil der  

 foreligger en standardprøve, og avlen på partier af nye sorter vil kun kunne  

 godkendes til certificering, såfremt der har været udsået en officiel  

 standardprøve ved kontroldyrkningen af udlægspartiet.
