Cirkulære om aftale om fradrag i tjenestemænds løn for naturalydelser (Til samtlige ministerier) 1. Finansministeriet og tjenestemændenes centralorganisationer har den 26. november 2001 indgået aftale om fradrag i tjenestemænds løn for naturalydelser.
Aftalen er vedlagt som bilag.
2. I aftalen er som § 4 indsat regler om betaling for vand.
Disse regler træder i kraft fra 1. januar 2002.
3. I aftalen er indarbejdet de satser for fradrag i tjenestemænds løn, der er gældende fra 1. april 2001, jf.
Finansministeriets cirkulære nr. 56 af 6. april 2001 (Perst. nr. 011-01). Der vil blive udsendt cirkulære om regulering af satserne pr. 1. april 2002.
 4. Dette cirkulære træder i kraft fra 1. januar 2002. Samtidig ophæves Finansministeriets cirkulære nr. 71 af 22. maj 1995 (Fmst. nr. 20/95) og Finansministeriets cirkulære nr. 56 af 6. april 2001 (Perst. nr. 011-01).
Finansministeriet, Personalestyrelsen, den 26. november 2001 Torben Møller Bilag Aftale om fradrag i tjenestemænds løn for naturalydelser - I henhold til § 45, stk. 1, i lov om tjenestemænd aftales følgende:
 Stk. 2. Hvis der ikke indgår vask i den fulde forplejning, reduceres ovenstående betalingssatser med 1.689 kr. årligt.
 Stk. 3. For hver dag en tjenestemand, der har ophold med fuld forplejning med tilladelse eller på grund af sygdom er borte, tilbagebetales der den pågældende et beløb på 50,00 kr.
 Stk. 4. Hvis der ikke indgår kost i forplejningen reduceres ovenstående betalingssatser med 18.250 kr. årligt.
§ 2. Boligopvarmning Normalt overlades det til tjenestemanden selv at sørge for boligens opvarmning.
 Stk. 2. Hvis boligen opvarmes ved centralvarme, der er led i et større anlæg, eller det af anden grund er særligt påkrævet, at materiale til opvarmning leveres af staten, betales for boligens opvarmning samt for levering af varmt vand 137 kr. årligt for hver nettokvadratmeter, boligen omfatter.
 Stk. 3. Det arealmæssige grundlag for varmebetalingen er boligens nettoetageareal af værelser og kamre samt opvarmede badeværelser og spise- eller opholdskøkkener.
 Stk. 4. Af den årlige betaling, jf. stk. 2, anses 65 pct. at medgå til boligens opvarmning og 35 pct. til forsyningen med varmt vand.
§ 3. Elektricitet og gas I alle tilfælde, hvor det er teknisk muligt, opsættes målere for elektricitet og gas.
 Stk. 2. I tilfælde, hvor det ikke er muligt at opsætte el-målere, betaler tjenestemanden for følgende kvanta (bortset fra opvarmning):
 Stk. 3. Betaling for elektricitet sker på grundlag af egentlige beboelsesværelser, herunder sove- og børneværelser, spise- og opholdskøkkener, men ikke entréer, badeværelser og køkken.
 Stk. 4. I tilfælde, hvor det ikke er muligt at opsætte gasmålere, betaler tjenestemanden for følgende kvanta (bortset fra opvarmning):
 Stk. 5. Hvis der i boligen er installeret kombineret el- og gaskomfur betales efter stk. 2, el-komfur.
 Stk. 6. Prisen er vedkommende leverandørs salgspris eller den af institutionen betalte pris.
§ 4. Vand Hvor vandmåler er opsat, sker betaling efter det målte forbrug.
I betalingen kan indgå faste bidrag.
 Stk. 2. I andre tilfælde fastsættes betalingen efter det skønnede forbrug eller andet betalingsgrundlag, hvorefter institutionen betaler for forsyning af vand til vedkommende boligenhed.
 Stk. 3. Betaling efter stk. 1 og 2 omfatter lovhjemlede bidrag og afgifter i forbindelse med levering af vand og afledning af spildevand.
§ 5. Betaling og regulering Årlige bidrag indeholdes i tjenestemandens løn med 1/12 pr. måned.
Stk. 2. Foranstående satser reguleres en gang årligt pr. 1. april.
Prisen på varme reguleres på grundlag af udviklingen i fjernvarmeindekset fra december til december.
De resterende satser reguleres på grundlag af det foregående kalenderårs udvikling i priser og takster.
 Stk. 3. Aftalen har virkning fra 1. januar 2002.
 Stk. 4. Samtidig ophæves aftale af 22. maj 1995 om fradrag i tjenestemænds løn for naturalydelser.
