Ansøgerens 18-årige datter kunne ikke anses omfattet af husstanden  

 under hendes etårige studieophold i USA.
Ikke husstandsmedlem.
Amtsankenævnet har den 6. juli 1988 behandlet Deres klage over, at  

 kommunes sociale udvalg pr. 1. august 1987 ikke medtager Deres datter ved  

 beregningen af boligsikring.
Nævnet traf følgende A F G Ø R E L S E:
 Amtsankenævet stadfæster kommunes sociale udvalgs afgørelse, hvorefter  

 Deres datter med virkning fra 1. august 1987 ikke er medregnet ved  

 beregningen af Deres boligsikring, idet nævnet finder, at Deres datter ikke  

 under udvekslingsopholdet i USA kan siges i boligstøttelovens forstand at  

 have fast ophold hos Dem.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Lov om individuel boligstøtte, § 6, og Boligstyrelsens vejledning  

 af 22. oktober 1987, pkt. 3.2.
Oplæg til møde i amtsankenævnet den 6. juli 1988 Klagen :
 Der klages over, at klagers datter, N.N., med virkning fra 1. august 1987  

 ikke er medtaget ved beregningen af klagers boligsikring.
 Kommunens begrundelse :
 Udvalget henviser til, at klagers 18-årige datter er udvekslingsstudent i  

 USA, og at det af boligstøttelovens § 6 og boligstyrelsens vejledning af 22.  

 oktober 1987, pkt. 3.2, fremgår, at for at et barn skal medregnes ved  

 beregning af boligstøtte, skal det være under 23 år og bo i lejligheden.
 Udvalget tilføjer at kortere ophold - normalt ikke over 6 måneder - uden  

 for hjemmet ikke ville være nogen hindring for at medtage barnet i  

 beregningen, men at der ved længere tids fravær fra hjemmet bør anlægges en  

 strengere fortolkning.
 Da uddannelsen ikke foregår i nærheden af familiens bopæl, og der ikke var  

 tale om midlertidig ophold i hjemmet under f.eks. ferie, fridage og sygdom,  

 finder udvalget, at klagers datter ikke kan betragtes som husstandsmedlem.
 Faktiske oplysninger :
Klager oplyser den 2. juni 1988 på forespørgsel over for sekretariatet, at  

 datterens ophold i USA er formidlet gennem Rotary.
Datteren havde umiddelbart  

 inden afrejsen afsluttet EFG-basisår på X Handelsskole og går ligeledes i  

 skole, mens hun er i USA.
 Klagers datter flytter ved hjemkomsten ultimo juli 1988 på ny ind i sit  

 værelse hos moderen og skal til august starte på HH på X Handelsskole.
 Klager oplyser videre, at udvalget over for hende har givet udtryk for, at  

 det var usikkert om hendes datter flyttede hjem igen eller f.eks. blev i USA.  

 Hertil anfører klager, at det hele tiden har været meningen, at datteren  

 skulle flytte hjem og begynde på HH som oven for beskrevet, og at datteren i  

 øvrigt kun har opholdstilladelse frem til 1. august 1988 og i øvrigt ikke vil  

 kunne opnå arbejdstilladelse.
 Klageren oplyser endelig, at hun har betalt datterens rejseudgift samt det  

 depositum, der kræves til sikkerhed for evt. uforudsete udgifter.
 Datterens far er pålagt at betale uddannelsesbidrag med 299 kr. månedlig.  

 Betaling/inddrivelsen af dette bidrag går imidlertid trægt.
 Rotary yder et månedligt lommepengebeløb på 40 dollars mens selve opholdet  

 er gratis.
 Efterfølgende bemærkninger:
 Sekretariatet har efter aftale med klager modtaget vedlagte kopi af det  

 materiale, klager gennem Rotary har modtaget vedrørende datterens  

 udvekslingsophold.
