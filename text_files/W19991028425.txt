Kendelse fra Pressenævnet i sag nr.  

 80/1999 Advokat [J] har ved advokat Hans Helmer Jensen klaget til  

 Pressenævnet over en tv-udsendelse bragt i Danmarks Radio den 13. april  

 1999 og den efterfølgende omtale i TV-avisen den 15. april 1999, idet  

 hun mener, at god presseskik er tilsidesat.
Tv-udsendelsen den 13. april 1999 var en  

 dokumentarudsendelse med titlen "Farvel Far", der handlede om 3 fædres  

 kampe for at få samvær med deres børn.
Klageren er advokat  

 for moderen til et af disse børn.
Klageren og hendes klient medvirkede  

 ikke i udsendelsen, men der blev i udsendelsen afspillet uddrag af et  

 bånd fra klientens telefonsvarer, hvorpå klageren havde indtalt  

 en besked.
I udsendelsen blev båndet tekstet.
Ifølge  

 teksten blev der sagt:
"Ja, hej (navn udeladt), det var jo herligt, det jeg  

 hørte.   Det er [J].
Nu skal du høre   jeg tror det er bedst  

 jeg går derud sammen med lægeerklæringen, fordi jeg kan jo  

 ikke tage bestemmelser om noget som helst og hvis du vil vente med at anmelde  

 ham, bliver han anholdt på fredag så ville det jo være helt  

 fint.
(Interview med advokat  Anders  Lindholt) Vi kan jo også prøve at få den aflyst  

 med den begrundelse at du er syg, men den vil de ikke rigtig .. øh,  

 tror jeg .. den lugter lidt langt væk, men det måske nemmere bare  

 gå derud som jeg startede med.
(Interview med advokat  Anders  Lindholt) Det er fantastisk flot det der med  Lene    Lene  Jakobsen  

   har kunnet gøre det.
(speak vedrørende en erklæring fra  Lene  

  Jakobsen) Og .. jeg tænkte på jeg skal jo beskikkes for  

 den lille .. så jeg kan følge sagen .. og du skal nok have et  

 brev med fra mig eller også skal jeg sende et brev derud som ligger der  

 lige efter at du har været oppe og anmelde det .. eller også kan  

 du samtidig sige du jo gerne vil have mig, men vi skal lige snakkes sammen -  

   så kan du svare på  , til læge for at få en  

 lægeattest.
Vi snakkes ved.
Speak: Vi ville gerne have interviewet advokat [J]  

 om denne fremgangsmåde er normal i de samværssager, hun er  

 involveret i , men [J] har ikke ønsket at medvirke i dette  

 program." I indslaget i TV-avisen den 15. april 1999 hed det  

 bl.a.:
Studiespeak: En af landets mest kendte  

 skilsmisseadvokater bliver nu angrebet af sine egne advokatkollegaer.
Et  

 dokumentarprogram har nemlig afsløret, at hun brugte tvivlsomme  

 metoder i forbindelse med i sag om forældremyndighed.
(Telefonsvarerbånd) Vi kan også prøve at få den aflyst, med  

 den begrundelse at du er syg ..
Speak: Advokat [J] opfordrer en klient til at  

 lægge sig syg for at undgå at møde i retten i en  

 samværssag.
Opfordringen blev vist i DR-dokumentarprogrammet "Farvel  

 Far" i tirsdags, og i dag reagerede advokatrådet.
Kirsten  Reimers-Lund, advokat, medl.,  

 Advokatrådet: Advokatrådet har i dag drøftet  

 udtalelserne, der fremkom i tv-udsendelsen og har bestemt sig til, at sagen  

 skal indbringes for Advokatnævnet.
Vi giver dog naturligvis  

 først advokaten mulighed for at udtale sig.
(Billeder fra dokumentarprogrammet "Farvel Far") Speak: Da [F] blev skilt, slog retten fast, at han  

 havde ret til samvær med sin datter.
Men moren ville ikke udlevere  

 barnet, selv om fogedretten gav hende stribevis af bøder. [J] var  

 morens advokat, og pludselig blev [F], der her ses med sin nye familie,  

 anklaget for incest mod datteren.
En børnesagkyndig  

 undersøgelse frikendte ham for anklagerne, men alligevel meldte moren  

 sin ex-mand til politiet.
 [J]: Hun havde jævnligt haft mavesår,  

 og hun ringer og siger, at jeg kan ikke klare det.
 Speak: Men du opfordrer hende jo på det her  

 bånd til, hvis du lægger dig syg, så møder jeg op i  

 stedet for dig, og så sker der ikke noget i fogedretten.
[J]: Altså jeg siger til hende, så  

 må du komme ned og få en lægeerklæring, og jeg kan  

 møde op.
Og det er jo klart, jeg kan ikke tage stilling, når hun  

 ikke er der.
 Speak: På båndet lyder der som om, at  

 du faktisk opfordrer hende til at melde sig syg.
[J]: Jamen, det er jo ikke meningen.
Meningen er,  

 at hun kan ikke klare at komme i retten, og så må hun melde sig  

 syg og få en lægeerklæring.
Fordi ..
Speak: Men du opfordrer hende til det! [J]: Nej, det mener jeg altså ikke.
 (Telefonsvarerbesked):
Vi kan også prøve at få den aflyst med  

 den begrundelse at du er syg.
Men den vil de jo ikke rigtig  tror jeg   den  

 lugter lidt langt væk.
 Speak: Advokatrådet kritiserer også  

 forsøg på at blive barnets advokat samtidig med, at hun  

 repræsenterer moren.
K.R.-L.: Advokat vil begære sig beskikket for  

 barnet i straffesagen med henblik på at følge med i sagen.
Og  

 der mener vi, at der får man for mange kasketter på, og det er  

 uetisk at sætte sig i en sådan dobbeltrolle.
[J] (telefonsvarerbesked): Jeg  

 tænkte på, at jeg skal jo beskikkes for den lille, så jeg  

 kan følge sagen.
Og du skal nok have et brev med   fra mig, eller  

 også skal jeg sende et derud.
 [J]: Det er en samtale vi har, fortrolig mellem  

 hende og mig, og sagen er meget opkogt, og selvfølgelig ved  

 nærmere eftertanke vil jeg da også klart sige, at det skal jeg  

 ikke.
" Klageren har vedrørende udsendelsen den 13. april  

 1999 anført, at udsendelsens tekstning af båndet fra  

 telefonsvareren ikke er helt korrekt, idet visse passager er udeladt og andre  

 passager er ændret.
 Klageren har videre anført, at det er klart  

 urigtigt, når det i udsendelsen blev oplyst, at det fremgår af  

 båndet, at klageren mener det alvorligt, når hun anklager barnets  

 far for incest.
 Klageren har i den forbindelse anført, at hun  

 aldrig har anklaget barnets far for incest, at der ikke findes noget sted  

 på båndet, hvor hun anklager barnets far for noget som helst, og  

 at ordet incest ikke indgår noget sted på båndet.
 Klageren har herudover anført, at udtalelserne  

 på båndet alene er hendes forklaring på konsekvenserne,  

 hvis hendes klient anmelder barnets fra til politiet   "begejstringen"  

 skyldes alene, at det pres, barnets mor har haft siden barnet fortalte om  

 diverse besynderlige tiltag fra faderens side nu måske kan finde en  

 afslutning.
 Klageren har derfor i relation til denne udsendelse gjort  

 gældende, at Danmarks Radio ikke har kontrolleret, om de  

 oplysninger, der er givet, er korrekte, at Danmarks Radio ikke har  

 gjort noget forsøg på at finde frem til, om båndet er en  

 del af en helhed eller kan stå alene, således som den blev  

 benyttet i udsendelsen, at Danmarks Radio ikke har udvist kritik over  

 for nyhedskilden, selv om udsagnet kan være farvet af personlig  

 interesse og i skadevoldende hensigt, at Danmarks Radio ikke har  

 efterprøvet oplysningerne, der klart var skadelige, krænkende og  

 agtelsesforringende for klageren, at Danmarks Radio ikke gjorde det  

 klart, hvad der var faktiske oplysninger, og hvad der var kommentarer,  

at Danmarks Radio burde have kunnet gennemskue, at barnets far ikke  

 kunne have fået politiets tilladelse til at kopiere andet end  

 truslerne, hvorfor Danmarks Radio må have været i ond tro,  

at det er i strid med god presseskik at anvende et bånd, der  

 indeholder en helt privat samtale mellem an advokat og en klient, og  

at Danmarks Radio måtte have kunnet forudse, at en udsendelse af  

 pågældende karakter ville give anledning til yderligere negativ  

 presseomtale for klageren.
Klageren har yderligere anført, at Danmarks Radio  

 ikke har forsøgt at få hendes kommentarer til det omtalte  

 bånd.
Danmarks Radio rettede i december 1998 henvendelse til klageren  

 med opfordring til at medvirke i en tv-udsendelse.
Klageren afviste at  

 deltage, da der var tale om en verserende specifik sag.
I marts 1999 oplyste  

 Danmarks Radio over for klageren, at man havde dokumentation for, at hun  

 havde opfordret sin klient til at melde sin "ex-mand" for incest.
Dette  

 gentog Danmarks Radio over for klageren ved en skrivelse af 23. marts 1999,  

 hvoraf tillige fremgik, at klageren havde afvist beskyldningerne.
 Klageren har vedrørende indslaget den 15. april  

 1999 anført, at det er direkte vildledende kun at afspille et lille  

 stykke af båndoptagelsen, og at det klart fremgår, når hele  

 båndoptagelsen aflyttes, at klageren ikke opfordrer sin klient til at  

 lægge sig syg.
 Klageren har i tillæg hertil anført, at  

 barnets far aldrig har været gift med barnets mor, hvorfor han ikke kan  

 være blevet skilt, og at der ikke er noget i det foreliggende  

 materiale, der berettige til at give så klart vildledende og usande  

 oplysninger i en TV-avis.
 Klageren har desuden anført, at Advokatrådet  

 har udsendt en pressemeddelelse, hvoraf det fremgår, at klageren ikke  

 er indbragt for Advokatnævnet.
Klageren har endelig anført, at det ikke kan  

 være god presseskik ukritisk at anvende et telefonbånd, der er  

 indtalt af en advokat til en klient   oven i købet i en sag, der  

 føres for lukkede døre.
Et sådant bånd må  

 anses for at være af meget privat art, og burde have givet den  

 ansvarlige grund til at overveje, hvorledes båndet var kommet i barnets  

 fars besiddelse, inden det blev benyttet over for offentligheden.
Danmarks Radio har i en udtalelse anført, at  

 udsendelsen "Farvel Far" omhandlede proceduren i incestsager med henblik  

 på fædres retssikkerhed og ikke klageren som person eller  

 substansen i samværssagen mellem klagerens klient og klientens barns  

 far.
Danmarks Radio har som en del af public-service forpligtelsen til opgave  

 at holde øje med, at advokater som klageren overholder en vis moralsk  

 og etisk standard, og såfremt dette ikke er tilfældet at  

 gøre offentligheden opmærksom herpå.
Enhver advokat og  

 især en kendt skilsmisseadvokat som klageren må tåle  

 pressens kritiske søgelys, mens en privat person som klagerens klient  

 naturlivis sikres fuld anonymitet i udsendelsen.
 Danmarks Radio har videre anført, at man er  

 uforstående over for klagerens påstand om, at Danmarks Radio ikke  

 har søgt at efterprøve indholdet af det omtalte bånd hos  

 klageren, da klageren samtidig anfører, at klageren er blevet  

 kontaktet af Danmarks Radio flere gange.
Danmarks Radio har fremlagt et bilag, der sammenligner  

 tekstningen af telefonsvarerbåndet i udsendelsen med de  

 udlægninger, der er fremkommet fra henholdsvis klageren og dennes  

 advokat.
Danmarks Radio har i den forbindelse over for klageren  

 anført, at selv om klageren havde haft ret i påstanden om de  

 mindre, sproglige ændringer samt indholdet af de uforståelige  

 passager på båndet, ville det ikke på afgørende vis  

 ændre klagerens rolle i sagen.
Danmarks Radio har vedrørende udsendelsen den 15.  

 april 1999 fastholdt, at klagerens klient har anmeldt sit barns far for  

 incest.
Danmarks Radio har videre fastholdt, at Lyngby Politi over for  

 journalisten har oplyst, at de overvejede at rejse sigtelse mod klageren for  

 falsk anmeldelse.
 Danmarks Radio har yderligere anført, at man finder  

 det fuldt ud forsvarligt i en nyhedsreportage kun at bringe et mindre uddrag,  

 specielt når der samtidig henvises til den egentlige udsendelse, og at  

 det i et indslag i en nyhedsudsendelse aldrig vil være muligt at  

 fremstille alle aspekter eller bringe enhver dokumentation i fuld  

 udstrækning.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen, Erling Fugl.
 Pressenævnet udtaler:
Pressenævnet kan ikke foretage en  

 bevisførelse, og nævnet kan derfor ikke tage nærmere  

 stilling til karakteren af den henvendelse, klageren har foretaget til Lyngby  

 politi.
Nævnet kan heller ikke tage stilling til om Danmarks Radio  

 havde grundlag for bemærkningen om, at Lyngby politi overvejede at  

 sigte klageren og dennes klient for falsk anmeldelse.
 Pressenævnet tager ikke stilling til, hvilken  

 udlægning af beskeden på telefonsvareren, der er korrekt.  

 Nævnet finder, at indholdet af telefonsvarerbåndet af Danmarks  

 Radio kan opfattes som en opfordring til klagerens klient om at anmelde  

 barnets far for misbrug og som en opfordring til urigtig sygemelding.
 Pressenævnet finder således, at Danmarks Radio  

 har haft fornødent grundlag for at betegne klagerens klients  

 henvendelse til politiet om en mulig krænkelse af hendes datter som en  

 anmeldelse for incest.
Pressenævnet lægger efter de foreliggende  

 oplysninger til grund, at Danmarks Radio har anmodet klageren om at medvirke  

 i dokumentarudsendelsen   endda med udtrykkelig angivelse af, at Danmarks  

 Radio ønskede klagerens kommentar til det pågældende  

 bånd fra telefonsvareren.
Klageren ønskede ikke at medvirke, og  

 ønskede ikke at blive citeret for bestemte udtalelser, og  

 Pressenævnet finder herefter, at Danmarks Radio har foretaget  

 fornødent med henblik på at overholde  

 forelæggelsesforpligtelsen.
 Pressenævnet finder endvidere ikke grundlag for  

 kritik af indslaget i TV-avisen den 15. april 1999, idet Danmarks Radio  

 søgte   og fik   en udtalelse fra klageren i relation til de  

 oplysninger, der blev bragt i dette indslag.
 Pressenævnet finder endelig ikke grundlag for at  

 udtale kritik af, at Danmarks Radio har anvendt det pågældende  

 bånd fra klagerens klients telefonsvarer.
 Afsagt den 10. august 1999.
