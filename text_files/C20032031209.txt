Cirkulære om  

 forhøjelse af pensionsbidraget for tjenestemandslignende ansatte i  

 staten m.v. inden for StK's forhandlingsområde og nettoficering af den  

 pensionsgivende løn 1. Forhøjelse af pensionsbidrag Det indgik i resultatet af aftaleforhandlingerne 2002  

 mellem Finansministeren og CFU, at pensionsbidraget for tjenestemandslignende  

 ansatte i staten og ved tilskudsberettigede institutioner inden for StK's  

 forhandlingsområde forhøjes fra 15 pct. til 18 pct. af de pensionsgivende  

 løndele.
 Egetbidraget udgør 1/3 og arbejdsgiverbidraget 2/3 af det  

 samlede pensionsbidrag.
2. Nettoficering Det er samtidig aftalt, at pensionsbidraget beregnes  

 direkte på grundlag af den pensionsgivende løn, d.v.s. at den pensionsgivende  

 løn ikke længere skal opregnes før beregningen af pensionsbidraget.
 3. Personkreds m.v.
 De pågældende ansatte er omfattet af den med virkning fra  

 1. april 1988 etablerede forsikringsmæssige pensionsordning i PFA Pension for  

 tjenestemandslignende ansatte i staten inden for StKs  

 forhandlingsområde og tjenestemandslignende  

 ansatte ved tilskudsberettigede institutioner med mere end 50 pct.  

 statstilskud, ligeledes inden for StK's forhandlingsområde.
 De ansatte er omfattet af PKAT 206. Tjenestemandslignende  

 ved erhvervsskoler eller 211. Tjenestemandslignende (generel PKAT) samt af  

 lønkode-KREDKO 1157.
 De enkelte  

 institutioner vil fra Økonomistyrelsen modtage meddelelse om selv at skulle  

 indberette forhøjelsen af pensionsbidraget til lønsystemet i tilfælde, hvor  

 den  

 ansatte figurerer med anden PKAT end de nævnte eller med anden lønkode-KREDKO  

 end den nævnte.
4. Ikrafttræden Cirkulæret har virkning fra 1. april 2003.
 Bestemmelserne i pkt. 1. Forhøjelse af pensionsbidrag og  

 pkt. 2. Nettoficering erstatter de hidtidige, tilsvarende bestemmelser i  

 Finansministeriets cirkulære nr. 181 af 8. november 1993 om pensionsordning  

 for  

 tjenestemandslignende ansatte og visse overenskomstansatte i staten m.v.,  

 pkt.  

 4.1. (APD nr. 89/93).
