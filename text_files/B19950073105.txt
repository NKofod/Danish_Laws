 I medfør af § 4, stk. 2 og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisningen og praktikuddannelse opnår kompetence som grafiker inden  

 for det valgte speciale.
 Stk. 2.  Uddannelsen afsluttes inden for et af følgende  

 specialer:
 Stk. 3.  Virksomhed og elev vælger inden påbegyndelsen  

 af 6. skoleperiode, jf. § 5, speciale inden for et af de specialer,  

 virksomheden er godkendt til.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 § 3.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt Udvalg.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode.
 § 5.  Skoleundervisningen varer 45 uger.  

 Skoleundervisning veksler med praktikuddannelse som anført nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 28, stk. 1.
Fritagelse for dele af uddannelsen § 6.  Personer, der er fyldt 25 år og gennem  

 beskæftigelse eller uddannelse har opnået en relevant grafisk baggrund, kan  

 gennemføre uddannelsen på 3 år.
Følgende beskæftigelse eller uddannelse kan  

 berettige til den 3-årige uddannelse som grafiker:
Stk. 2.  Skoleuddannelsen omfatter maksimalt 25  

 skoleuger.
Tilrettelæggelsen heraf sker på skolen i samarbejde med det lokale  

 uddannelsesudvalg.
 Stk. 3.  Skolen kan dispensere fra alders- og  

 beskæftigelseskravet i stk. 1, hvis den ud fraen samlet vurdering og efter  

 samråd med det faglige udvalg, eleven og praktikvirksomheden skønner, at  

 eleven har de fornødne forudsætninger for at gennemføre uddannelsesforløbet.
 Stk. 4.  Det er en forudsætning for anvendelse af  

 reglerne i stk. 1 til 3, at eleven efter skolens vurdering vil kunne  

 gennemføre skoleundervisningen efter § 5, stk. 1, inden for den fastsatte  

 uddannelsestid, eventuelt efter fritagelse for dele af undervisningen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2., fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen med  

 vægt på følgende kvalifikationer: Dansk, engelsk, matematik, frihåndstegning,  

 kreativ sans, dataforståelse, akkuratesse og normalt farvesyn.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 8.  Den uddannede grafiker skal selvstændigt og  

 kreativt kunne medvirke i fremstilling af prepress-materialer til  

 tryksagsproduktion og have kendskab til behandling af de materialer, som  

 anvendes i de forskellige funktioner og processer.
Den uddannede grafiker  

 skal opnå en sådan faglig bredde og erhvervsmæssig indsigt, at det kan danne  

 grundlag for senere specialisering og for videregående uddannelse eller  

 etablering af selvstændig virksomhed.
 Stk. 2.  Den uddannede grafiker med specialet  

ombrydning og databehandling skal under hensyntagen til typografisk  

 æstetik selvstændigt kunne udføre tekstbehandlingsopgaver og almindeligt  

 forekommende opgaver på elektroniske arbejdsstationer samt kunne udføre  

 specialopgaver som datatransmission og datakonvertering mellem forskellige  

 medier og programmer.
 Stk. 3.  Den uddannede grafiker med specialet  

billedfremstilling og retouche skal selvstændigt kunne betjene 4-farve  

 scanner eller anden form for 4-farveseparation, elektronisk  

 billedbehandlings- og retoucheanlæg, kunne udføre billedmontage i sort og  

 farver elektronisk eller manuelt samt kunne overføre billeddata mellem  

 forskellige systemer.
 Stk. 4.  Den uddannede grafiker med specialet  

layout/montage skal selvstændigt kunne udføre rentegning/montage  

 elektronisk eller manuelt, 4-farve montage af tekst og billeder, 4-farve  

 arkmontage, fremstilling af layout og arbejdsskitser, foretage  

 omfangsberegning af sats og repro og vælge typografi og billedudsnit til  

 almindeligt forekommende opgaver.
 Stk. 5.  Den uddannede grafiker skal have indsigt i og  

 forståelse for beskæftigelsesområdets miljømæssige forhold, herunder  

 håndteringen af miljømæssige problemstillinger i forbindelse med grafisk  

 materialeanvendelse.
Skoleundervisningen § 9.  Undervisningen, der på en helhedsorienteret måde  

 skal omfatte både teoretisk og praktisk indlæring, har som mål at give eleven  

 såvel generelle som specielle kvalifikationer.
Undervisningen skal give  

 eleven teoretisk og praktisk forståelse af hele prepress-området, og eleven  

 skal opnå kendskab til de krav, som forskellige trykmetoder, papirkvaliteter,  

 farver og lignende stiller til produktionen.
Eleven skal selvstændigt kunne  

 arbejde med grafisk æstetik, layout og billed- og tekstbehandling.
Eleven  

 skal ud fra kendskabet til arbejdsprocesserne kunne formulere kriterierne for  

 kvalitetskrav til en given opgave, og skal selvstændigt kunne vurdere  

 kvaliteten af eget arbejde.
 Stk. 2.  Undervisningen skal tilrettelægges med et  

 differentieret indhold under hensyntagen til den praktikundervisning, eleven  

 har modtaget i praktikvirksomheden.
Stk. 3.  For elever, der optages efter § 6,  

 tilrettelægges undervisningen efter elevens forudsætninger og behov, idet den  

 vejledende uddannelsestid kan fraviges i fornødent omfang og under respekt  

 for de angivne mål for undervisningen.
Uddannelsestiden for det enkelte  

 specialefag kan dog ikke fraviges.
Undervisningen skal omfatte valgfag.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag, der har et omfang  

 svarende til en vejledende uddannelsestid på 15 uger, har følgende mål:
 Eleven skal kunne udføre film-, papir- og arkmontage samt elektronisk  

 montage af tekst og billedelementer i sort og farver.
 Eleven skal kunne betjene reprokamera, kopikasse og fremkaldermaskine.
 Eleven skal kunne fremstille offsetplader.
 Eleven skal kunne fremstille fotografisk prøvetryk.
 Eleven skal kunne udføre elementær tekstbehandling under iagttagelse af de  

 typografiske grundregler.
 Eleven skal kunne foretage elementær sort/hvid billedbehandling under  

 iagttagelse af fotografiske grundprincipper.
 Eleven skal opnå begyndende færdigheder i blindskrivning.
 Eleven skal kunne udføre elektronisk layout, opnå kendskab til almindeligt  

 forekommende layoutværktøj og selvstændigt kunne udføre layouts og reproklare  

 rentegninger.
 Eleven skal opnå kendskab til skriftanvendelse, formgivning og  

 billedvurdering.
 Eleven skal opnå kendskab til tilrettelæggelse af enkle tryksager og kunne  

 udføre tilrettelæggelse af forskellige typer tryksager.
 Eleven skal opnå fortrolighed med det grafiske fags terminologi.
 Eleven skal opnå kendskab til datatransmission og konvertering.
 Eleven skal kunne anvende kreative programmer og Desk Top Publishing  

 systemer.
 Eleven skal kunne udføre billedretouche.
Specialefag § 12.  Undervisningen i specialefag inden for  

 specialet ombrydning og databehandling, der har et omfang svarende til  

 en vejledende uddannelsestid på 7,9 uger, har følgende mål:
 Eleven skal under hensyntagen til typografisk æstetik kunne udføre  

 avanceret tekstbehandling på elektroniske arbejdsstationer.
 Eleven skal kunne udføre avanceret elektronisk ombrydning af tekst og  

 billeder samt korrektur i såvel sort som farve.
 Eleven skal kunne udføre datatransmission samt datakonvertering mellem  

 forskellige medier og programmer.
 Eleven skal kunne anvende kreative programmer.
 § 13.  Undervisningen i specialefag inden for  

 specialet billedfremstilling og retouche, der har et omfang svarende  

 til en vejledende uddannelsestid på 7,9 uger, har følgende mål:
 Eleven skal kunne betjene 4-farve scanner og andre former for elektronisk  

 udstyr til 4-farveseparation.
 Eleven skal selvstændigt kunne udføre avanceret billedbehandling, herunder  

 farvekorrigering, elektronisk retouche og montage i sort og farve samt være  

 fortrolig med elektronisk air-brushteknik.
 Eleven skal kunne udføre billedmanipulation, herunder kompliceret  

 sammenkopi og montage såvel elektronisk som manuelt.
 Eleven skal kunne overføre billeddata til og fra andre systemer.
 Eleven skal opnå kendskab til digitalt og fotografisk prøvetryk.
 Eleven skal opnå kendskab til sammenhæng mellem trykkurver og reprokurver.
 § 14.  Undervisningen i specialefag inden for  

 specialet layout/montage, der har et omfang svarende til en vejledende  

 uddannelsestid på 7,9 uger, har følgende mål:
 Eleven skal på grundlag af layout selvstændigt kunne udføre sidemontage og  

 arkmontage i 4 farver, såvel elektronisk som manuelt.
 Eleven skal på grundlag af layout og leveret sats og repro kunne  

 fremstille reproklare rentegninger. (Sort + staffagefarver).
 Eleven skal ud fra grafiske grundregler kunne vurdere og vælge typografi  

 og illustrationer til forskellige grafiske produkter.
 Eleven skal kunne fremstille arbejdsskitser og layout samt kunne bestille  

 sats og repro.
 Eleven skal opnå bredt kendskab til grafiske processer og til  

 tilrettelæggelse og fremstilling af alle trykopgaver, herunder kartonnage.
Valgfag § 15.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 7,5 uger.
Undervisningsplan § 16.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 17.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 18.  Praktikuddannelsens mål er, at eleven opnår  

 færdigheder i de arbejdsdiscipliner, der findes i virksomheden.
 Stk. 2.  Praktikuddannelsen i specialet ombrydning og  

 databehandling skal indeholde mindst to af følgende arbejdsområder og  

 funktioner:
 Stk. 3.  Praktikuddannelsen i specialet  

billedfremstilling og retouche skal indeholde følgende arbejdsområder  

 og funktioner:
 Stk. 4.  Praktikuddannelsen i specialet  

layout/montage skal indeholde mindst to af følgende arbejdsområder og  

 funktioner:
§ 19.  Beskæftigelsen i virksomheden skal foregå under  

 kyndig vejledning og tilsyn og sigter mod at give eleven rutine inden for de  

 områder, uddannelsen dækker, tilpasset virksomhedens udstyr.
Der lægges vægt  

 på hygiejne, orden, nøjagtighed, miljø og sikkerhed.
§ 20.  Ved afslutningen af hver praktikperiode  

 meddeler virksomheden i en praktikoplysning til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen ved praktiktidens  

 afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 1, stk. 2.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2, og når den eksamen, som er beskrevet i §§ 28-31 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 30, stk. 2.
 Stk. 4.  Uddannelsesbeviset suppleres med følgende  

 udtryk for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 23.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, at give grundlag for udstedelse af skolevejledning  

 samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 22, stk. 2, nr. 1.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 22, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode,  

 uden at skoleperioden er omfattet af en uddannelsesaftale, udstedes  

 skolevejledningen kun til eleven.
Karakterskala § 26.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 27.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 28-31.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
Stk. 4.  I område- og specialefag giver skolen ved  

 afslutningen af den sidste skoleperiode en standpunktskarakter i hver af  

 bedømmelsesområderne: Ombrydning og databehandling, billedfremstilling og  

 retouche samt layout/montage.
Standpunktskaraktererne gives på grundlag af en  

 helhedsvurdering i henhold til slutmålene for undervisningen.
 Stk. 5.  For valgfag foretages bedømmelse efter reglerne  

 om disse fag.
§ 28.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en praktisk  

 prøve, jf. § 29.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 30 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 Stk. 7.  Censorerne kan være til stede under  

 prøveforløbet.
 § 29.  Den praktiske prøve indeholder opgaver inden  

 for emnerne i uddannelsens 3 specialer, jf. §§ 12-14, således at eleven  

 udover at gennemføre en opgave inden for det pågældende speciale tillige  

 gennemfører opgaver inden for uddannelsens to øvrige specialer.
Stk. 2.  Varigheden af opgaverne fastsættes, når  

 opgaverne stilles.
Samtidig fastsættes det, hvilke eventuelle hjælpemidler  

 der kan benyttes.
§ 30.  Ved bedømmelsen af opgaveløsningerne ved den  

 praktiske prøve, jf. § 29, giver læreren og de to censorer hver en karakter  

 for hver enkelt opgave.
Karakteren for opgaven fremkommer som et gennemsnit  

 af de tre afgivne karakterer.
 Stk. 2.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af samtlige afgivne  

 karakterer i opgaverne, idet den karakter, der gives inden for det speciale,  

 som eleven gennemfører, vægtes med faktor 3. For at bestå eksamen kræves, at  

 karakteren er mindst 6.
Stk. 3.  Ved beregning af karakterer foretages ikke  

 afrunding.
Forinden fastsættelse af karakter efter stk. 4 foretages afrunding  

 af det endelige resultat til et helt tal efter almindelige regneregler.
Stk. 4.  De beregninger, som er nævnt i stk. 1 og 2,  

 foretages af det faglige udvalg.
Skolen indsender oplysninger om de enkelte  

 karakterer til det faglige udvalg.
Det faglige udvalg kan udarbejde et skema  

 til dette formål.
§ 31.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelse § 32.  Bekendtgørelsen træder i kraft den 15.  

 september 1995, og har virkning fra 1. august 1995.
 Stk. 2.  Bekendtgørelse af 13. marts 19911) om  

 uddannelse til grafiker ophæves.
 Stk. 3.  Elever, der har påbegyndt deres uddannelse  

 efter bekendtgørelsen i stk. 2, færdiggør deres uddannelse efter reglerne i  

 denne bekendtgørelse.
Undervisningsministeriet, den 5.  

 september 1995 Ole Vig Jensen / Finn Møller Larsen (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
