 I medfør af § 2, stk. 3, og § 3, stk. 1, i lov nr. 227 af 8. april 1992 om  

 fisketegn m.v. fastsættes:
 § 1.  Fisketegn erhverves ved indbetaling af følgende  

 beløb til Fiskeriministeriets girokonto nr. 0 70 60 00.
Stk. 2.  Fisketegnsafgiften kan endvidere erlægges ved  

 køb af særlige af Fiskeriministeriet udfærdigede fisketegn, der bl.a er  

 påtrykt ordet »Fisketegn«, et kortnummer og navnet på et  

 autoriseret salgssted.
Indbetalingen for disse fisketegn foretages på  

 girokonto nr. 3 64 62 62.
§ 2.  Gyldigt fisketegn, erhvervet ved  

 giroindbetaling, er et eller flere giroindbetalingskort for et af de i § 1,  

 stk. 1, nævnte beløb, hvor der er påført/påhæftet postvæsenets eller et  

 pengeinstituts kvittering for, at afgiften er betalt.
Kvitteringen skal  

 indeholde fisketegnets indehavers for- og efternavn, adresse og evt.  

 personnummer.
Stk. 2.  En kvittering for betalt fisketegn efter § 1,  

 stk. 2, er gyldigt fisketegn, hvis kvitteringen er påført for- og efternavn,  

 adresse, evt.
CPR-nr. hvis der er tale om et 12-måneders fisketegn, og hvis  

 kvitteringen er stemplet med betalingsdato og salgsstedets navn el. lign.  

 identifikation.
§ 3.  Hvis en person har indbetalt et beløb, der er  

 forskelligt fra de i § 1, stk. 1, anførte, har pågældende erhvervet fisketegn  

 for den periode, der svarer til det nærmeste lavere beløb.
Indebetalte beløb,  

 der er mindre end 25 kr. gælder ikke som fisketegn.
Stk. 2.  Indbetalte beløb, der er højere end de  

 fastsatte beløb for fisketegn, tilbagebetales kun til indbetaleren, efter  

 påkrav og dokumentation fra indbetaler for fejlindbetalingen.
Hvis indbetaler  

 inden fem år kræver et for meget indbetalt beløb tilbage, refunderes  

 forskelsbeløbet mellem det indbetalte beløb, og det nærmeste lavere  

 afgiftsbeløb.
 § 4.  Mistede fisketegn erstattes ikke.
 § 5.  Personer, der har betalt fiskeplejebidrag, i  

 henhold til saltvandsfiskerilovens regler, for det pågældende kalenderår kan  

 fiske uden at have erhvervet fisketegn i kalenderåret.
 § 6.  Gyldigt fisketegn, henholdsvis fiskeplejebidrag,  

 skal sammen med gyldig legitimation, som f.eks. kørekort eller  

 sygesikringsbevis, altid medbringes under fiskeri, hvor fisketegn kræves.
 Stk. 2.  Fisketegnet er personligt, hvorfor det ikke må  

 overdrages til andre, og der må kun være påført en persons navn på hver  

 kvittering.
§ 7.  Personer, der efter lovens § 7, stk. 1, er  

 pålagt at indbetale et beløb, der svarer til det dobbelte af  

 fisketegnslicensen for 12 måneder eller halvt bidrag for 12 måneder,  

 indbetaler beløbet til fiskerikontrollen ved brug af et særligt  

 giroindbetalingskort, der udleveres af fiskerikontrollen eller de af  

 fiskeriministeren godkendte fiskeriopsynsmænd.
Giroindbetalingskortet er  

 påført indbetalerens for- og efternavn, adresse og evt.
CPR-nr.
 Stk. 2.  Kvittering for betalt dobbelt licensbeløb efter  

 stk. 1 gælder som fisketegn for 12 måneder fra betalingsdatoen.
 § 7.  Bekendtgørelsen træder i kraft den 1. januar  

 1993.
