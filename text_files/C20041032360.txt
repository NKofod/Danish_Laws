Vejledning  

 om markedsdisciplin og anmeldelse af regler for egenkapitalens andel af det  

 realiserede resultat i livsforsikringsselskaber og tværgående pensionskasser I henhold til lov om finansiel virksomhed § 20, stk. 1, nr. 3,  

 skal livsforsikringsselskaber og tværgående pensionskasser anmelde regler for  

 beregning og fordeling af det realiserede resultat til forsikringstagerne og  

 andre berettigede efter forsikringsaftalerne.
Efter lovens § 21, stk. 1, skal  

 de anmeldte regler være betryggende og rimelige, og af stk. 2 følger, at de  

 anmeldte regler for beregning og fordeling af det realiserede resultat skal  

 være præcise og klare og føre til en rimelig fordeling.
Det realiserede resultat for forsikringer med ret til bonus  

 efter kontributionsprincippet fordeles blandt de berettigede parter i forhold  

 til, hvorledes de berettigede parter har bidraget til resultatet.  

 Kontributionsprincippet opdeles i det beregningsmæssige kontributionsprincip,  

 der vedrører fordelingen af resultatet mellem ejerne og forsikringstagerne,  

 og  

 det fordelingsmæssige kontributionsprincip, der vedrører fordelingen mellem  

 forsikringstagerne indbyrdes.
Kontributionsprincippet er udmøntet i  

 bekendtgørelse om kontributionsprincippet (kontributionsbekendtgørelsen).
Det følger af kontributionsbekendtgørelsens § 4, stk. 2, at  

 virksomhederne skal anmelde regler for beregning af den del af det  

 realiserede  

 resultat, der tilfalder egenkapitalen.
Afkastet af særlige bonushensættelser  

 af  

 type B behandles lige som egenkapital.
Det fremgår af bekendtgørelsens § 4,  

 stk. 3, at virksomhederne ved anmeldelse efter stk. 2 skal opdele  

 egenkapitalens andel af det realiserede resultat i en andel relateret til  

 forrentning (investeringsafkast) af egenkapitalen, og en andel, som afspejler  

 omfanget af den risiko, som påhviler egenkapitalen (risikoforrentning). Det  

 skal i anmeldelsen begrundes, hvorledes den anmeldte risikoforrentning er  

 rimelig i forhold til den risiko, der påhviler egenkapitalen.
Hvis anmeldelsen af egenkapitalens andel af det realiserede  

 resultat følger denne vejledning, vil  

 Finanstilsynet  

 som udgangspunkt ikke anmode om yderligere begrundelser og uddybninger.
Hvis  

 anmeldelsen ikke følger denne vejledning, vil tilsynet foretage en sædvanlig  

 gennemgang af, om de anmeldte regler er betryggende og rimelige overfor  

 forsikringstagerne og andre berettigede efter forsikringsaftalerne.
Hvis egenkapitalen og særlige bonushensættelser type B på grund  

 af et utilstrækkeligt realiseret resultat har fået mindre tilskrevet end  

 principperne tilsiger, er virksomheden berettiget til at rette op herpå i  

 kommende års fordeling.
Det beløb, der forventes at kunne tilføres  

 egenkapitalen og særlige bonushensættelser type B, ud over hvad principperne  

 ellers ville give anledning til, betegnes i nærværende vejledning  

 skyggekontoen,  

 jf. § 111 i bekendtgørelse om finansielle rapporter for forsikringsselskaber  

 og  

 tværgående pensionskasser.
1. Egenkapitalens andel af det realiserede resultat Anmeldelsen af egenkapitalens andel af det realiserede resultat  

 skal opdeles i et investeringsafkast i form af afkastet af de  

 investeringsaktiver, der er knyttet til egenkapitalen, og en  

 risikoforrentning,  

 der svarer til den ekstra forrentning, der kan tilfalde egenkapitalen som  

 følge  

 af den risiko, som påhviler egenkapitalen.
2. Investeringsafkast af de investeringsaktiver, der er knyttet  

 til egenkapitalen Investeringsafkastet af de investeringsaktiver, der er knyttet  

 til egenkapitalen, beregnes som afkastet før pensionsafkastskat (nøgletal N1)  

 ved investeringsfællesskab med forsikringstagerne.
Hvis egenkapitalen  

 tildeles  

 afkastet af aktiver, der ikke indgår i et investeringsfællesskab med  

 forsikringstagerne, skal dette angives.
3. Risikoforrentning I.
Markedsdisciplin For at en virksomhed kan  

 være omfattet af tilstrækkelig markedsdisciplin i henhold til denne  

 vejledning  

 skal virksomheden inden årets begyndelse anmelde en sammenlignelig  

 risikoforrentning af egenkapitalen henholdsvis særlige bonushensættelser type  

 B.
II.
Anmeldelse af risikoforrentning Risikoforrentningen for egenkapitalen henholdsvis særlige  

 bonushensættelser type B skal i anmeldelsen angives som den årlige ekstra  

 forretning som forsikringstagerne kunne få, hvis egenkapitalen henholdsvis  

 særlige bonushensættelser type B ikke skulle have kompensation for den  

 risiko,  

 der påhviler dem.
Forrentningen beregnes i forhold til den i året forventede  

 størrelse af livsforsikringshensættelserne og kollektivt bonuspotentiale for  

 forsikringer omfattet af kontributionsbekendtgørelsen.  

 Livsforsikringshensættelserne skal opgøres før en eventuel reduktion af  

 bonuspotentiale på  

 fripoliceydelser.
 Virksomheden skal i beregningerne anvende en tidshorisont, der  

 er relevant i forhold til forsikringsbestandens karakteristika.
Virksomheden skal i anmeldelsen redegøre for de  

 beregningsmæssige forudsætninger, som ligger til grund for størrelsen af den  

 anmeldte ekstra forrentning.
Forudsætningerne kan som udgangspunkt opdeles i  

 to  

 overordnede grupperinger:
  

 	  

 For virksomheden givne  

 risici   

 	  

 Virksomhedens  

 politikker og strategier De for virksomheden givne risici skal som minimum omfatte den  

 finansielle, biometriske og omkostningsmæssige risiko.
Hvis virksomheden  

 finder, at andre for virksomheden givne forhold har betydning for  

 risikoforrentningen skal omfanget heraf og en begrundelse for effekten på  

 risikoforrentningens størrelse angives i anmeldelsen.
Virksomhedens politikker og strategier omfatter eksempelvis  

 virksomhedens investerings- og genforsikringsstrategi.
Desuden vil  

 virksomhedens bonuspolitik og øvrige anmeldte regler have betydning for  

 størrelsen af den anmeldte forrentning.
Virksomheden skal i beregningerne  

 ligeledes inddrage principper for anvendelse af skyggekonto, jf. punkt 4.  

 Virksomheden skal inddrage andre strategier og politikker, som vil have  

 betydning for størrelsen af den anmeldte forrentning.
 Anmeldelsen skal desuden indeholde følgende kvantitative  

 størrelser:
a) det beløb, der forventes overført til skyggekontoen ved  

 årets udgang, og b) den del af beløbet i (a), der ikke kan forventes tilført i  

 senere år.
 Beløbene i (a) og (b) skal opdeles i de beløb, der vedrører  

 egenkapitalen og de beløb, der vedrører særlige bonushensættelser type B.
III. Ændring af risikoforrentning En virksomhed har ikke mulighed for i løbet af året at anmelde  

 ændringer af egenkapitalens risiko, hvis virksomheden skal være omfattet af  

 tilstrækkelig markedsdisciplin i henhold til denne vejledning.
Begrundelsen  

 for  

 risikoforrentningen skal fornyes hvert år.
Kravet indebærer alene, at der  

 skal  

 tages stilling til, om en tidligere begrundelse fortsat er rimelig at gøre  

 gældende.
IV.
Efter årets udløb Senest otte dage efter bestyrelsens godkendelse af  

 resultatfordeling og regnskab skal virksomheden anmelde den realiserede  

 risikoforrentning for egenkapitalen henholdsvis særlige bonushensættelser  

 type  

 B.
4. Anvendelse af skyggekonto Virksomheden skal i anmeldelsen angive hvordan skyggekontoen  

 løbende behandles, herunder forrentes, samt hvornår egenkapitalen henholdsvis  

 særlige bonushensættelser type B bliver tilskrevet beløb fra skyggekontoen.
5. Egenkapitalens andel af det realiserede resultat Virksomhedens anmeldte  

 regler for egenkapitalens andel af det realiserede resultat skal entydigt  

 fastlægge størrelsen af denne andel.
Dette udelukker ikke, at virksomheden i  

 en  

 konkret situation kan beslutte at afstå helt eller delvist fra sin beregnede  

 andel af det realiserede resultat i henhold til de anmeldte regler.  

 Forskellen  

 mellem egenkapitalens beregnede andel af det realiserede resultat og den  

 andel,  

 der således tildeles egenkapitalen, vil ikke senere kunne tilføres  

 egenkapitalen.
Tilsvarende kan virksomheden i en konkret situation beslutte  

 at  

 afstå helt eller delvist fra beløb, der i henhold til de anmeldte regler er  

 placeret på en skyggekonto.
Et sådant afstået beløb vil ikke senere kunne  

 indhentes af egenkapitalen.
