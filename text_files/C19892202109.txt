(Til rektorerne for samtlige  

 studenterkursus) I bekendtgørelsen nr. 52 af 17. januar 1989  

 (studenterkursusbekendtgørelsen) § 5 er der fastsat betingelser for optagelse  

 på kursus.
 I henhold til studenterkursusbekendtgørelsens § 5, stk. 6 fastsættes  

 hermed, at følgende prøver eller kombinationer af prøver kan træde i stedet  

 for de i stk. 2-3 nævnte prøver:
a.
Gennemgang af 1. gymnasieklasse, hvis gennemsnittet af elevens  

 årskarakterer er mindst 6,0.
b.
Bestået højere forberedelseseksamen i enkelte fag kan erstatte  

 folkeskolens afgangsprøve eller folkeskolens udvidede afgangsprøve i  

 vedkommende fag.
c.
Folkeskolens afgangsprøve i dansk og folkeskolens udvidede afgangsprøve  

 i dansk kan erstattes af aflagt prøve i dansk inden for efg-uddannelserne,  

 handels- og kontorområdet.
d.
Folkeskolens udvidede afgangsprøve i engelsk kan erstattes af aflagt  

 prøve i engelsk på niveau III med et tilfredsstillende resultat indenfor  

 efg-basisuddannelserne, handels- og kontorområdet.
e.
Folkeskolens afgangsprøve i engelsk, tysk eller tilsvarende prøve i  

 fransk kan erstattes af aflagt prøve i samme fag på niveau III eller på  

 niveau II med tilfredsstillende resultat indenfor efg-basisuddannelserne,  

 handels- og kontorområdet.
f.
Elever, som har gennemgået 2. gymnasieklasse og som har mindst 8 i  

 årskarakter i fransk som begyndersprog, kan optages på et hold med  

 forsætterfransk.
 Ansøgere, som optages i I. kursusklasse efter ovenstående punkt a, kan  

 ikke få overført karakterer, de har erhvervet i gymnasiet, til  

 eksamensbeviset fra studenterkursus.
For kursister, der opnår rektors tilladelse til at gå I. kursusklasse om,  

 bortfalder tidligere erhvervede karakterer.
B.
Optagelse i II. kursusklasse I henhold til bekendtgørelsens § 53 fastsættes følgende:
Ansøgere, som enten a. har aflagt prøve i studentereksamensfag efter 1. og 2. g samt b. for hvem lærerforsamlingen på gymnasiet ikke har næret betænkelighed  

 med hensyn til oprykning i 3. g kan, hvis særlige forhold taler herfor, optages i II. kursusklasse.
 Hvis optagelsen sker direkte i tilslutning til I. kursusklasse eller  

 2.gymnasieklasse, skal optagelsen endvidere ske i overensstemmelse med rektor  

 for det kursus/den skole, som ansøgeren tidligere har været optaget på.
 Optagelsen sker på den betingelse, at ansøgeren vælger samme sprogfag og  

 valgfag, som vedkommende har fulgt på det tidligere kursus i I. kursusklasse  

 eller gymnasium i 1.-2. gymnasieklasse.
 De således optagne kursister kan få overført de års- og  

 eksamenskarakterer, der er erhvervet efter I. kursusklasse henholdsvis 2.  

 gymnasieklasse, til eksamensbeviset fra kursus, medmindre de er erhvervet  

 mere end tre år og tilsvarende karakterer efter 1. gymnasieklasse mere end  

 fire år før afslutningen af II. kursusklasse.
 Det er en betingelse for overførsel af tidligere erhvervede karakterer, at  

 alle tidligere erhvervede afsluttende karakterer på kursus eller i gymnasiet  

 overføres.
Det er endelig en forudsætning for optagelse efter punkt 1) og 2), at der  

 foreligger en dokumentation af tidligere erhvervede karakterer og eventuelle  

 forsømmelser.
C.
Generelle bestemmelser Rektor kan optage ansøgere, som ikke har haft mulighed for at opfylde  

 optagelseskravene, f.eks. på grund af ophold i udlandet eller udenlandsk  

 baggrund, hvis kan skønner, at vedkommende har den tilstrækkelige faglige og  

 sproglige baggrund for at gennemføre uddannelsen på den normerede tid.
Det er  

 en forudsætning for optagelse efter denne bestemmelse, at kursisten efter  

 bestået eksamen har et niveau i tysk eller fransk som svarer til mindst  

 folkeskolens afgangsprøve i faget.
 Optagelse, bortset fra direkte overflytning fra et andet studenterkursus,  

 på andre tidspunkter end ved kursusårets start kan normalt ikke finde sted.
 Opmærksomheden henledes på, at det i alle tilfælde er en betingelse for  

 optagelse, at rektor skønner, at ansøgeren kan gennemføre uddannelsen på den  

 normerede tid.
Kursus indberetter hvert år pr. 25. august antallet at optagne kursister  

 med angivelse af optagelsesgrundlaget.
Indberetningen sker på et skema, der  

 udarbejdes af direktoratet.
 Cirkulærskrivelse af den 7. september 1984, RS 03-05, ophæves, men er  

 fortsat gældende for så vidt angår punkt B. og C. for skoleråret 1989/90.
 P.m.v.
 e.b.
