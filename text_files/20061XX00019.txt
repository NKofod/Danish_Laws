Skriftlig fremsættelse (4. oktober 2006) Udenrigsministeren  

  

 (Per Stig Møller) :
 Herved tillader jeg mig for Folketinget at fremsætte:
Forslag til lov  

 om Den Europæiske Unions udvidelse med Bulgarien og  

 Rumænien (Lovforslag nr.
L 26).
Det fremsatte lovforslag vil gøre det muligt for Danmark at  

 ratificere traktatkomplekset vedrørende Bulgariens og Rumæniens tiltrædelse  

 til  

 EU.
Der er tale om en genfremsættelse af tidligere forslag til lov om Den  

 Europæiske Unions udvidelse med Bulgarien og Rumænien, lovforslag nr.
L 103,  

 som blev fremsat den 8. december 2005 og førstebehandlet af Folketinget den  

 19.  

 januar 2006. Lovforslagets tekst er uforandret i forhold til det tidligere  

 fremlagte forslag.
Dog er der til lovforslagets bemærkninger tilføjet  

 oplysninger om Kommissionens vurderinger og anbefalinger samt foretaget  

 tekniske ændringer i lyset af den tid der er gået siden fremsættelsen af den  

 oprindelige lovforslag.
Bulgariens og Rumæniens tiltrædelse til EU skal ses i  

 naturlig forlængelse af udvidelsen med ti lande, som blev besluttet på Det  

 Europæiske Råds møde i København den 12.-13. december 2002, efter at det var  

 lykkedes det danske EU-formandskab at afslutte optagelsesforhandlingerne.
Ved  

 denne lejlighed satte Det Europæiske Råd som mål at optage Bulgarien og  

 Rumænien som medlemmer i 2007 og vedtog Kommissionens køreplaner for landenes  

 tiltrædelse samt en forøgelse af førtiltrædelsesbistanden.
Den 14. december  

 2004 blev optagelsesforhandlingerne med Bulgarien og Rumænien endeligt  

 afsluttet, og på mødet i Det Europæiske Råd den 16-.17 december 2004  

 besluttede  

 EU's stats- og regeringschefer at byde de to lande velkomne som medlemmer fra  

 1. januar 2007, såfremt de på det tidspunkt vurderedes klar til medlemskab.
Det retlige grundlag for Bulgariens og Rumæniens tiltrædelse  

 bygger på samme principper som ved tidligere udvidelser, nemlig øjeblikkelig  

 og  

 fuld indpasning i institutionerne og  bortset fra de fastsatte  

 tidsbegrænsede  

 overgangsforanstaltninger  fuld accept af de grundlæggende traktater og  

 institutionernes retsakter, hvori der kun foretages de tilpasninger, der er  

 nødvendiggjort af tiltrædelsen.
Som det var tilfældet i forbindelse med de ti  

 landes tiltrædelse i 2004, er der i tiltrædelseskomplekset for Bulgarien og  

 Rumænien på konkrete områder indbygget beskyttelsesklausuler, der kan bringes  

 i  

 anvendelse, såfremt visse betingelser er opfyldt.
Med udgangspunkt i Det Europæiske Råds beslutning fra  

 december 2004 indledtes en såkaldt tilsyns- eller monitoreringsproces, hvor  

 Kommissionen løbende vurderede de to landes parathed til medlemskab.
Det blev  

 indføjet i tiltrædelseskomplekset, at Rådet på anbefaling af Kommissionen  

 ville  

 kunne beslutte at udskyde medlemskabet med ét år frem til 1. januar 2008. Den  

 26. september 2006 vurderede Kommissionen, at både Bulgarien og Rumænien  

 ville  

 være klar til medlemskab den 1. januar 2007, og vi kan således se frem til at  

 byde to nye medlemslande velkomne i EU fra nytår.
Kommissionen vurderede, at  

 begge lande har gjort betydelige fremskridt på de områder, der tidligere har  

 vakt dens bekymring.
Det gælder især retsvæsen, landbrug og  

 fødevaresikkerhed.  

 Kommissionen foreslår særlige foranstaltninger for at sikre, at den positive  

 udvikling på disse områder fortsætter fremover.
Tiltrædelsen nødvendiggør traktattilpasninger med henblik på  

 at indpasse de nye medlemslande i institutionerne.
Udgangspunktet herfor er  

 Nice-traktaten.
Tiltrædelsesakten fastsætter på basis af de nugældende  

 principper, hvor mange repræsentanter til Europa-Parlamentet, der skal vælges  

 i  

 hver ny medlemsstat, og hvilken stemmevægt de nye medlemslande tildeles i  

 Rådet.
For så vidt angår Kommissionen, vil de to landes tiltrædelse betyde,  

 at  

 bestemmelserne i protokol nr. 1 til Nice-traktaten træder i kraft, hvorefter  

 den første Kommission efter optagelsen af det 27. medlemsland skal have færre  

 medlemmer, end der er medlemslande, og at disse vælges på grundlag af en  

 ordning med ligelig rotation mellem medlemsstaterne.
Tiltrædelseskomplekset  

 tager  gennem en særlig tiltrædelsesprotokol  højde for, at  

 Bulgariens og  

 Rumæniens tiltrædelse også vil kunne ske på baggrund af forfatningstraktaten,  

 såfremt denne på et tidspunkt måtte træde i kraft.
Foruden Folketingets samtykke til ratifikation af  

 tiltrædelsestraktatkomplekset indeholder lovforslaget en bestemmelse, som  

 betyder, at traktatkompleksets enkelte bestemmelser får gyldighed i Danmark,  

 når og således som de træder i kraft efter EU-retten.
Tiltrædelsestraktaten  

 omfatter alene de tiltrædende staters accept af de gældende EU-regler og de  

 af  

 tiltrædelsen nødvendiggjorte tilpasninger og overgangsforanstaltninger.  

 Tiltrædelsestraktaten medfører således ikke nogen ændring i omfanget af de  

 beføjelser, som Danmark har overdraget til EUs institutioner.
Det er en forudsætning for Bulgariens og Rumæniens  

 tiltrædelse af EU, at såvel de nuværende medlemslande som de to  

 tiltrædelseslande forinden har tilendebragt deres respektive  

 ratifikationsprocedurer  

 og rettidigt deponeret ratifikationsinstrumenterne.
Pr. 22. september 2006  

 har  

 21  

 af EU's 25 medlemslande, foruden Bulgarien og Rumænien, selv ratificeret  

 tiltrædelsestraktaten.
 Idet jeg i øvrigt henviser til de bemærkninger, der ledsager  

 forslaget, samt til den bilagte redegørelse for indholdet af  

 tiltrædelseskomplekset, skal jeg tillade mig at anbefale det høje Tings  

 velvillige  

 behandling.
