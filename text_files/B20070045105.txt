Bekendtgørelse  

 om rapportering af utilsigtede hændelser i sygehusvæsenet I medfør af Lov nr. 546 af 4. juni 2005 Sundhedslovens  

 § 199, stk. 2, og § 202, stk. 2, fastsættes:
Definitioner og anvendelsesområde § 1.  

  

 Ved  

 en utilsigtet hændelse forstås i denne bekendtgørelse en begivenhed, der er  

 en  

 følge af behandling eller ophold på sygehus, og som ikke skyldes patientens  

 sygdom, og som samtidig enten er skadevoldende eller kunne have været  

 skadevoldende, men forinden blev afværget eller på grund af andre  

 omstændigheder  

 ikke indtraf.
Utilsigtede hændelser omfatter både på forhånd kendte og  

 ukendte  

 hændelser og fejl.
 Stk. 2.  

  

 Ved  

 sundhedspersoner forstås i denne bekendtgørelse personer, der er autoriseret  

 i  

 henhold til lov nr. 451 af 22. maj 2006 om autorisation af sundhedspersoner  

 og  

 sundhedsfaglig virksomhed til at varetage sundhedsfaglige opgaver og  

 personer,  

 der handler på disses ansvar.
 Stk. 3.  

  

 Ved  

 behandling forstås i denne bekendtgørelse undersøgelse, diagnosticering,  

 sygdomsbehandling, genoptræning, sundhedsfaglig pleje og sundhedsfaglige  

 forebyggelsestiltag over for den enkelte patient.
 Stk. 4.  

  

 Ved sygehus  

 forstås i denne bekendtgørelse behandlingsinstitutioner, hvor behandling, jf.  

 stk. 3, kan finde sted under indlæggelse, hvor der minimum er 5  

 sengepladser,  

 og hvor der er døgnbemanding med sundhedspersonale samt fast tilknyttet  

 læger.
 § 2.  

  

 Reglerne  

 i denne bekendtgørelse gælder regionerne og private sygehuse.
Sundhedspersoners rapportering til regionerne § 3.  

  

 En  

 sundhedspersons forpligtelse til at rapportere utilsigtede hændelser, som  

 forekommer i forbindelse med en patients behandling eller ophold på sygehus,  

 jf. § 198, stk. 2, i sundhedsloven, omfatter hændelser, som  

 sundhedspersonen direkte observerer i forbindelse med, at hændelsen finder  

 sted, herunder såvel hændelser som sundhedspersonen selv er impliceret i, som  

 hændelser den pågældende observerer hos andre.
Endvidere omfatter  

 rapporteringsforpligtelsen hændelser, som en sundhedsperson efterfølgende  

 bliver opmærksom på i forbindelse med udøvelsen af sin faglige virksomhed.
Stk. 2.  

  

 Rapporteringen  

 skal ske snarest muligt og senest 7 dage efter, at sundhedspersonen er blevet  

 opmærksom på hændelsen § 4.  

  

 Rapporteringen skal ske til den region, jf. § 2, der driver sygehuset,  

 på  

 den af regionen angivne adresse.
Er hændelsen indtruffet på et privat  

 sygehus,  

 skal rapporteringen ske til det pågældende sygehus.
 Stk. 2.  

  

 Rapporteringen til regionen skal ske enten elektronisk via  

 rapporteringssystemets hjemmeside www.dpsd.dk eller ved udfyldelse og  

 indsendelse af en af Sundhedsstyrelsen udarbejdet blanket.
Regionernes rapportering til Sundhedsstyrelsen § 5.  

  

 Regionerne,  

 herunder private sygehuse, jf. § 2, skal videresende de i § 3  

 nævnte  

 rapporteringer til Sundhedsstyrelsen, jf. § 199, stk. 1, i  

 sundhedsloven.
Videresendelse skal ske umiddelbart efter, at regionen har  

 færdiggjort sagsbehandlingen i anledning af den enkelte hændelse, dog senest  

 90  

 dage efter, at regionen har modtaget rapporteringen fra sundhedspersonen.
§ 6.  

  

 Regionens  

 rapportering til Sundhedsstyrelsen skal ske elektronisk ved brug af en af  

 Sundhedsstyrelsen  

 udarbejdet skabelon.
Rapporteringen skal indeholde de af sundhedspersonen  

 rapporterede oplysninger, eventuelt yderligere modtagne eller indhentede  

 oplysninger til belysning af hændelsen samt oplysninger om regionens  

 vurderinger og konklusioner.
 § 7.  

  

 Rapporteringen til Sundhedsstyrelsen skal ske i anonymiseret form.  

 Rapporteringen må ikke indeholde navne, adresser, personnumre eller lignende  

 oplysninger, som umiddelbart giver mulighed for at identificere de  

 involverede  

 sundhedspersoner og patienter.
Ikrafttrædelsesbestemmelse § 8.  

  

 Bekendtgørelsen  

 træder i kraft den 1. juni 2007.
 Stk. 2.  

  

 Samtidig ophæves bekendtgørelse  

 nr.1018 af. 10. december 2003 om rapportering af utilsigtede hændelser i  

 sygehusvæsenet.
