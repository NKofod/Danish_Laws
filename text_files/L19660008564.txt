 Ved kgl. resolution af 21. september 1966 har Danmark  

 ratificeret den i Jerusalem den 27. juni 1966 undertegnede overenskomst  

 mellem Danmark og Israel til undgåelse af dobbeltbeskatning og forhindring af  

 beskatningsunddragelse, for så vidt angår indkomstskat og formueskat.  

 Overenskomsten har følgende ordlyd:
 Oversættelse.
REGERINGEN I KONGERIGET DANMARK OG REGERINGEN I STATEN ISRAEL der ønsker at afslutte en overenskomst til undgåelse af dobbeltbeskatning  

 og forhindring af beskatningsunddragelse, for så vidt angår indkomstskat og  

 formueskat, har i dette øjemed til deres befuldmægtigede udnævnt REGERINGEN I KONGERIGET DANMARK:
hr.
Sigvald Alexander Kristensen, overordentlig og befuldmægtiget  

 ambassadør REGERINGEN I STATEN ISRAEL:
hr.
Abba Eban, udenrigsminister, som, efter at have meddelt hinanden deres fuldmagter, der blev befundet i  

 god og behørig form, er blevet enige om følgende bestemmelser:
OVERENSKOMST MELLEM KONGERIGET DANMARK OG STATEN ISRAEL TIL UNDGÅELSE AF DOBBELTBESKATNING OG FORHINDRING AF  

 BESKATNINGSUNDDRAGELSE, FOR SÅ VIDT ANGÅR INDKOMSTSKAT OG FORMUESKAT INDHOLDSFORTEGNELSE Overenskomstens anvendelsesområde Artikel 1 De af overenskomsten omfattede skattepligtige Denne overenskomst skal finde anvendelse på personer, som er bosiddende i  

 den ene eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres politiske underafdelingers eller lokale myndigheders vegne  

 uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom, såvel som skatter på formueforøgelse.
 3. De gældende skatter, på hvilke denne overenskomst  

 finder anvendelse, er især:
4. Overenskomsten skal også finde anvendelse på alle  

 skatter af samme eller væsentlig samme art, der fremtidig måtte blive pålagt  

 som tillæg til eller i stedet for de gældende skatter.
Ved slutningen af  

 hvert år skal de kompetente myndigheder i de kontraherende stater give  

 hinanden underretning om ændringer, som er blevet foretaget i deres  

 respektive skattelove.
Definitioner Artikel 3 Almindelige definitioner 1. I denne overenskomst skal nedenstående udtryk, hvis  

 ikke andet fremgår af sammenhængen, have følgende betydning:
 2. Ved anvendelsen af denne overenskomst i en af de  

 kontraherende stater skal ethvert udtryk, som ikke på anden måde er  

 defineret, og medmindre andet følger af sammenhængen, tillægges den  

 betydning, som det har i henhold til de i denne kontraherende stat gældende  

 love om de skatter, som omfattes af overenskomsten.
Artikel 4 Skattemæssig bopæl 1. I denne overenskomst betyder udtrykket  

 "bosiddende i en af de kontraherende stater" enhver person, som i  

 henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende forhold.
 2. I tilfælde, hvor en fysisk person efter  

 bestemmelserne i stykke 1 er bosiddende i begge de kontraherende stater, skal  

 følgende regler gælde:
 3. I tilfælde, hvor en ikke-fysisk person efter  

 bestemmelserne i stykke 1 er bosiddende i begge de kontraherende stater, skal  

 den anses for at være bosiddende i den kontraherende stat, i hvilken dens  

 virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
2. Udtrykket "fast driftssted" skal navnlig  

 indbefatte 3. Udtrykket "fast driftssted" skal ikke  

 indbefatte:
 4. En person, som udfører virksomhed i en af de  

 kontraherende stater for et foretagende i den anden kontraherende stat - med  

 undtagelse af en sådan uafhængig repræsentant, som omhandles i stykke 5 -  

 skal anses for fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 alene fordi det driver forretning i denne stat gennem en mægler, kommissionær  

 eller anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, bosiddende i en af  

 de kontraherende stater, behersker eller beherskes af et selskab, bosiddende  

 i den anden kontraherende stat, eller (enten gennem et fast driftssted eller  

 på anden måde) udøver forretningsvirksomhed i den anden stat, skal ikke i sig  

 selv bevirke, at noget af de to selskaber anses for et fast driftssted for  

 det andet selskab.
Beskatning af indkomst Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder, på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre natur forekomster; skibe,  

 både og luftfartøjer anses ikke for fast ejendom.
 3. Bestemmelserne i stykke 1 finder anvendelse på  

 indkomst, der erhverves ved direkte brug, udlejning eller ved enhver anden  

 form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver forretning i den anden kontraherende stat gennem et der beliggende  

 fast driftssted.
Såfremt foretagendet driver sådan forretning, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. I tilfælde, hvor et foretagende i en af de  

 kontraherende stater driver forretning i den anden kontraherende stat gennem  

 et der beliggende fast driftssted, skal der i hver af de kontraherende stater  

 til dette faste driftssted henføres den fortjeneste som det kunne forventes  

 at have opnået, hvis det havde været et uafhængigt foretagende, der udøvede  

 den samme eller lignende virksomhed på samme eller lignende betingelser, og  

 som under fuldstændig frie forhold afsluttede forretninger med det  

 foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 bedste for det faste driftssted, herunder bestyrelses- og øvrige  

 administrationsudgifter, hvad enten de afholdes i den stat, hvor det  

 pågældende faste driftssted er beliggende, eller andre steder.
4. I det omfang det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 hindre den  

 pågældende kontraherende stat i at beregne den skattepligtige fortjeneste på  

 basis af en sådan sædvanemæssig fordeling.
Den anvendte fordelingsmetode skal  

 imidlertid være af en sådan art, at den fører til resultater, der er i  

 overensstemmelse med de principper, som er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for  

 det modsatte.
 7. Hvor fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, i hvilken  

 foretagendets virkelige ledelse har sit sæde.
 2. Bestemmelserne i stykke 1 skal også gælde i  

 tilfælde, hvor israelske og danske luftfartsforetagender er deltagere i  

 poolaftaler af en hvilken som helst art.
Artikel 9 Associerede foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår der ville være blevet aftalt mellem uafhængige  

 foretagender, kan enhver fortjeneste som, hvis disse vilkår ikke havde  

 foreligget ville være tilfaldet et af disse foretagender medregnes til dette  

 foretagendes fortjeneste og beskattes i overensstemmelse hermed.
Artikel 10 Udbytter 1. Med forbehold af bestemmelserne i stykke 2 kan  

 udbytte, som udbetales af et selskab, der er bosiddende i en af de  

 kontraherende stater, til en person, som er bosiddende i den anden  

 kontraherende stat, beskattes i denne anden stat.
 2. Sådant udbytte kan imidlertid i overensstemmelse  

 med bestemmelserne under (a) og (b) beskattes i den kontraherende stat, i  

 hvilken det selskab, der udbetaler udbyttet, er bosiddende, og i  

 overensstemmelse med lovgivningen i denne stat.
 3. Udtrykket "udbytte" betyder i denne  

 artikel indkomst af aktier, stifterandele eller - bortset fra gældsfordringer  

 - andre rettigheder til andel i fortjeneste, såvel som indkomst fra andre  

 selskabsrettigheder, der er sidestillet med indkomst fra aktier ved  

 skattelovgivningen i den skat, i hvilken det selskab, der foretager  

 udlodningen, er bosiddende.
4. Bestemmelserne i stykke 1 og 2 finder ikke  

 anvendelse i tilfælde, hvor udbyttet oppebæres af en person, der er  

 bosiddende i en af de kontraherende stater, og som har et fast driftssted i  

 den anden kontraherende stat, i hvilken det selskab, der udbetaler udbyttet,  

 er bosiddende, såfremt de rettigheder, der ligger til grund for udlodningen,  

 har direkte forbindelse med det faste driftssted.
I så fald skal  

 bestemmelserne i artikel 7 finde anvendelse.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat bosiddende person,  

 kan beskattes i denne anden stat.
2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men den skat, der pålægges, må ikke overstige 25%  

 af rentebeløbet.
De kompetente myndigheder i de kontraherende stater skal ved  

 gensidig aftale fastsætte de nærmere regler for anvendelsen af denne  

 begrænsning.
 3. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der ved skattelovgivningen i den stat, fra hvilken  

 indkomsten hidrører, betragtes som indkomst af pengelån.
4. Bestemmelserne i stykke 1 og 2 finder ikke  

 anvendelse i tilfælde, hvor renten oppebæres af en person, der er bosiddende  

 i en af de kontraherende stater, og som har et fast driftssted i den anden  

 kontraherende stat, hvorfra renten hidrører, såfremt den fordring, der ligger  

 til grund for den udbetalte rente, har direkte forbindelse med det faste  

 driftssted.
I så fald skal bestemmelserne i artikel 7 finde anvendelse.
5. Renter skal anses for at hidrøre fra en af de  

 kontraherende stater, såfremt de udbetales af den pågældende stat selv eller  

 en politisk underafdeling deraf, en lokal myndighed deri eller en i den  

 pågældende stat bosiddende person.
Såfremt den person, der betaler renten,  

 hvad enten den pågældende er bosiddende i en af de kontraherende stater eller  

 ikke, imidlertid i en af disse stater har et fast driftssted, i forbindelse  

 med hvilket den gæld, hvoraf renten betales, blev stiftet, og renteudgiften  

 afholdes af det pågældende faste driftssted, skal en sådan rente anses for at  

 hidrøre fra den kontraherende stat, i hvilken det faste driftssted er  

 beliggende.
6. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, for hvilken den er betalt, overstiger det beløb, som ville  

 være blevet aftalt, såfremt den nævnte forbindelse ikke havde foreligget,  

 skal bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en af de kontraherende  

 stater og betales til en i den anden kontraherende stat bosiddende person,  

 kan beskattes i denne anden stat; den kontraherende stat, hvorfra royaltien  

 hidrører, kan imidlertid beskatte royaltien i overensstemmelse med dens egen  

 lovgivning, men den skat, der pålægges, må ikke overstige 10% af royaltien.  

 De kompetente myndigheder i de to stater skal ved gensidig aftale fastsætte  

 de nærmere regler for anvendelsen af denne begrænsning.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver forfatterret, enhver ret til  

 kunstnerisk eller videnskabeligt arbejde, herunder spillefilm og film eller  

 bånd til brug i forbindelse med fjernsyn, ethvert patent, varemærke, mønster  

 eller enhver model, tegning, hemmelig formel eller fremstillingsmetode, eller  

 for anvendelsen af eller retten til at benytte industrielt, kommercielt eller  

 videnskabeligt udstyr eller for oplysninger om industrielle, kommercielle  

 eller videnskabelige erfaringer.
3. Bestemmelserne i stykke 1 finder ikke anvendelse i  

 tilfælde, hvor den i en af de kontraherende stater bosiddende modtager af  

 royaltien har et fast driftssted i den anden kontraherende stat, fra hvilken  

 royaltien hidrører, såfremt den rettighed eller ejendom, som ligger til grund  

 for royaltien, har direkte forbindelse med det faste driftssted.
I så fald  

 skal bestemmelserne i artikel 7 finde anvendelse.
4. I tilfælde, hvor en særlig forbindelse mellem den,  

 der erlægger, og den, der modtager royaltien, eller mellem disse og en tredje  

 person, har bevirket, at den erlagte royalty i betragtning af den anvendelse,  

 rettighed eller oplysning, for hvilken royaltien erlægges, overstiger det  

 beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af det erlagte  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afhændelse af formuegenstande 1. Fortjeneste, der opnås ved afhændelse af fast  

 ejendom - som defineret i artikel 6, stykke 2 - kan beskattes i den  

 kontraherende stat, i hvilken sådan ejendom er beliggende.
2. Fortjeneste, der opnås ved afhændelse af aktiver,  

 som ikke består i fast ejendom, og som udgør en del af erhvervsformuen i et  

 fast driftssted, som et foretagende i en af de kontraherende stater har i den  

 anden kontraherende stat, herunder også fortjeneste ved afhændelse af selve  

 det faste driftssted (særskilt eller sammen med hele foretagendet), kan  

 beskattes i den anden stat.
Fortjeneste ved afhændelse af aktiver af den i  

 artikel 22, stykke 3, omhandlede art kan dog kun beskattes i den  

 kontraherende stat, der i henhold til den nævnte artikel har  

 beskatningsretten til de omhandlede aktiver.
 3. Fortjeneste, der opnås ved afhændelse af andre  

 aktiver end de i stykke 1 og 2 omhandlede, kan kun beskattes i den  

 kontraherende stat, hvor afhænderen er bosiddende.
Artikel 14 Personlige tjenesteydelser 1. Med undtagelse af bestemmelserne i artiklerne 15,  

 17, 18, 19 og 20 kan vederlag for personlige tjenesteydelser, oppebåret af en  

 person, som er bosiddende i en af de kontraherende stater, kun beskattes i  

 denne stat, medmindre arbejdet er udført i den anden kontraherende stat.
Udtrykket "vederlag for personlig tjenesteydelser" betyder 2. Uanset bestemmelserne i stykke 1 kan vederlag, som  

 en person, der er bosiddende i en af de kontraherende stater, oppebærer for  

 tjenesteydelser, udført i den anden kontraherende stat, kun beskattes i den  

 førstnævnte stat i tilfælde, hvor modtageren opholder sig i den anden stat i  

 en eller flere perioder, der tilsammen ikke overstiger 183 dage inden for  

 skatteåret, og 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, beskattes i den kontraherende stat, i  

 hvilken foretagendets virkelige ledelse har sit sæde.
Artikel 15 Bestyrelseshonorarer Bestyrelseshonorarer og lignende vederlag, som oppebæres af en person, der  

 er bosiddende i en af de kontraherende stater, i hans egenskab af medlem af  

 bestyrelsen for et selskab, der er bosiddende i den anden kontraherende stat,  

 kan beskattes i denne anden stat.
Artikel 16 Kunstnere og sportsfolk Uanset bestemmelserne i artikel 14 kan indkomst, som erhverves af  

 professionelle kunstnere, således f.eks. af teater-, film-, radio- eller  

 fjernsynskunstnere og musikere samt af sportsfolk, for deres i denne egenskab  

 udøvede virksomhed, beskattes i den kontraherende stat, i hvilken denne  

 virksomhed er udøvet.
Artikel 17 Pensioner og livrenter 1. Med undtagelse af bestemmelserne i artikel 18,  

 stykke 1, kan pensioner og andre lignende vederlag, der udbetales til en i en  

 af de kontraherende stater bosiddende person, kun beskattes i denne stat.
Den  

 samme regel finder anvendelse på livrenter, der hidrører fra kilder i en af  

 de kontraherende stater og udbetales til en i den anden stat bosiddende  

 person.
 2. I denne artikel betyder:
Artikel 18 Offentlige hverv 1. Vederlag, herunder pensioner, der udbetales direkte  

 af, eller af fonds oprettet af en af de kontraherende stater eller af en  

 politisk underafdeling eller af en lokal myndighed, til en fysisk person, som  

 ikke er statsborger i den anden kontraherende stat for varetagelsen af hverv  

 i den førstnævnte stats eller underafdelings eller lokale myndigheds  

 tjeneste, kan beskattes i denne stat.
 2. Bestemmelserne i artiklerne 14, 15 og 17 skal finde  

 anvendelse på vederlag eller pensioner, der udbetales for tjenesteydelser i  

 forbindelse med næring eller forretning, der drives af en af de kontraherende  

 stater eller af en politisk underafdeling eller af en lokal myndighed.
Artikel 19 Studerende En person, som er eller tidligere var bosiddende i en af de kontraherende  

 stater, og som midlertidigt opholder sig i den anden kontraherende stat  

 udelukkende skal ikke beskattes i denne anden stat af understøttelser, som han  

 modtager til sit ophold, undervisning eller uddannelse, eller af legater.  

 Tilsvarende gælder beløb, der udbetales som vederlag for tjenesteydelser,  

 udført i denne anden stat, forudsat at disse tjenesteydelser har forbindelse  

 med hans studier eller uddannelse eller er nødvendige for hans ophold.
Denne  

 bestemmelse skal dog ikke finde anvendelse i tilfælde, hvor studierne eller  

 uddannelsen er af underordnet betydning i forhold til de tjenesteydelser, for  

 hvilke det omhandlede vederlag er ydet.
Artikel 20 Professorer, lærere og videnskabsmænd En person, som er eller tidligere var bosiddende i en af de kontraherende  

 stater, og som efter indbydelse af et universitet, et gymnasium eller en  

 anden institution for højere uddannelse eller videnskabelig forskning i den  

 anden kontraherende stat besøger denne anden stat udelukkende for i et  

 tidsrum af ikke over to år at undervise eller drive videnskabelig forskning  

 ved en sådan institution, må ikke beskattes i denne anden stat af sit  

 vederlag for sådan undervisning eller forskning.
Artikel 21 Indkomst, der ikke udtrykkeligt er omtalt Indkomster, der oppebæres af en i en af de kontraherende stater bosiddende  

 person, og som ikke udtrykkeligt er omtalt i de forudgående artikler i denne  

 overenskomst, kan kun beskattes i denne stat.
Beskatning af formue Artikel 22 Formue 1. Formue, bestående i fast ejendom - som defineret i  

 artikel 6, stykke 2 - kan beskattes i den kontraherende stat, i hvilken  

 ejendommen er beliggende.
 2. Formue, bestående i aktiver, der udgør en del af  

 erhvervsformuen i et foretagendes faste driftssted, kan beskattes i den af de  

 kontraherende stater, i hvilken det faste driftssted er beliggende.
 3. Skibe og luftfartøjer i international trafik og  

 aktiver, der ikke består i fast ejendom, og som anvendes i sådan skibs- og  

 luftfartsvirksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue, tilhørende en person,  

 som er bosiddende i en af de kontraherende stater, kan kun beskattes i denne  

 stat.
Metoder til ophævelse af dobbeltbeskatning Artikel 23 Exemption-metoden 1. I tilfælde, hvor en person, der er bosiddende i  

 Danmark, oppebærer indkomst eller ejer formue, som i overensstemmelse med  

 bestemmelserne i denne overenskomst kan beskattes i Israel, skal Danmark, med  

 forbehold af bestemmelserne i stykke 2, i indkomst- eller formueskatten  

 tillade fradraget den del af henholdsvis indkomst eller formueskatten, der  

 forholdsmæssigt falder på den indkomst, som er oppebåret fra, eller den  

 formue, der ejes i Israel.
2. I tilfælde, hvor en person, der er bosiddende i  

 Danmark, oppebærer indkomst som i overensstemmelse med bestemmelserne i  

 artiklerne 10, 11 og 12 kan beskattes i Israel, skal Danmark tillade  

 fradraget i den pågældende persons indkomstskat et beløb lig med den i Israel  

 erlagte skat.
Fradraget skal imidlertid ikke kunne overstige den del af  

 skatten - således som denne er beregnet inden indrømmelsen af fradraget - der  

 forholdsmæssigt falder på den indkomst, som er oppebåret fra Israel.
 Bestemmelserne i dette stykke skal også finde anvendelse, når den  

 israelske indkomstskat på udbytter og renter er blevet helt frafaldet eller  

 nedsat for en begrænset tidsperiode, som om ingen sådan fritagelse eller  

 nedsættelse var blevet indrømmet.
Artikel 24 Credit-metoden I tilfælde, hvor en person, der er bosiddende i Israel, oppebærer  

 indkomst, som i overensstemmelse med bestemmelserne i denne overenskomst kan  

 beskattes i Danmark, skal Israel, i overensstemmelse med bestemmelserne i  

 israelsk lovgivning, tillade fradraget i den pågældende persons indkomstskat  

 et beløb lig med den i Danmark erlagte indkomstskat.
Fradraget skal  

 imidlertid ikke kunne overstige den del af indkomstskatten - således som  

 denne er beregnet inden indrømmelsen af fradraget - der forholdsmæssigt  

 falder på den indkomst, som kan beskattes i Danmark.
I tilfælde, hvor sådan indkomst består i almindeligt aktieudbytte, der  

 udbetales af et selskab bosiddende i Danmark, skal der ved ovennævnte fradrag  

 tages hensyn til den danske skat, som selskabet skal svare af dets  

 fortjeneste (som tillæg til enhver dansk skat af udbyttet), dog at fradraget  

 ikke må overstige 25% af det omhandlede udbytte.
I tilfælde, hvor indkomsten  

 består i udbytte af participerende præferenceaktier og omfatter såvel et fast  

 udbyttebeløb, hvortil aktierne berettiger,som en yderligere deltagelse i  

 selskabets fortjeneste, skal den danske skat, der i sådant tilfælde pålignes  

 selskabet, ligeledes tages i betragtning i det omfang den vedrører den del af  

 udbyttet, der overstiger det faste udbyttebeløb.
Særlige bestemmelser Artikel 25 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen skat eller dermed  

 forbundne krav, som er anderledes eller mere byrdefulde end den skat og  

 dermed forbundne krav, som statsborgere i den anden stat under samme forhold  

 er eller måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
 Bestemmelserne skal ikke kunne fortolkes som forpligtende en af de  

 kontraherende stater til at tilstå personer, som er bosiddende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område som følge af personlig stilling eller forsørgerpligt over for familie.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat bosiddende personer, skal ikke  

 i den førstnævnte kontraherende stat kunne underkastes nogen skat eller  

 dermed forbundne krav, som er anderledes eller mere byrdefulde end den skat  

 og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
 5. Udtrykket "skat" betyder i denne artikel  

 skatter af enhver art og betegnelse.
Artikel 26 Fremgangsmåden ved indgåelse af gensidige aftaler 1. Såfremt en i en af de kontraherende stater  

 bosiddende person mener, at foranstaltninger trufne af en eller af begge de  

 kontraherende stater for ham medfører eller vil medføre beskatning, som ikke  

 er i overensstemmelse med denne overenskomst, kan han - uanset hvilke  

 fremgangsmåder der måtte være fastsat i disse staters interne lovgivning -  

 indbringe sin sag for den kompetente myndighed i den kontraherende stat, i  

 hvilken han er bosiddende.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved en gensidig aftale med den kompetente myndighed i den  

 anden stat med den hensigt at undgå en beskatning, der ikke er i  

 overensstemmelse med overenskomsten.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til forståelsen eller anvendelsen af  

 overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på at indgå aftaler i  

 overensstemmelse med de foregående stykker.
Såfremt det for at nå til enighed  

 findes ønskeligt at have mundtlige forhandlinger, kan sådanne forhandlinger  

 finde sted i en komite bestående af repræsentanter for de kompetente  

 myndigheder i de kontraherende stater.
Artikel 27 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst og den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning er i overensstemmelse med denne overenskomst.
Alle  

 oplysninger, der således udveksles, skal behandles som hemmelige og må ikke  

 meddeles til andre personer eller myndigheder end de, der er beskæftigede med  

 påligningen eller opkrævningen af de skatter, som omfattes af denne  

 overenskomst.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 28 Bistand med hensyn til opkrævningen af skatter Om, og i bekræftende fald i hvilket omfang de kontraherende stater skal  

 påtage sig at yde hinanden hjælp og bistand med hensyn til opkrævningen af  

 skatter, som omfattes af denne overenskomst, kan aftales mellem de  

 kontraherende stater ved en senere noteveksling ad diplomatisk vej, når dette  

 lader sig gennemføre.
Artikel 29 Territorial udvidelse 1. Denne overenskomst kan enten i sin helhed eller med  

 nødvendige ændringer udvides til ethvert område af Danmark, som særligt er  

 holdt uden for overenskomsten, for så vidt der i et sådant område pålægges  

 skatter af i alt væsentligt samme karakter som de i denne overenskomst  

 omhandlede.
Enhver sådan udvidelse skal have virkning fra den dag og med de  

 ændringer og under de betingelser, herunder sådanne, som vedrører opsigelse,  

 der fastsættes i noter udvekslet ad diplomatisk vej mellem de kontraherende  

 stater.
 2. Medmindre andet udtrykkeligt er aftalt mellem de  

 kontraherende stater, skal opsigelse af overenskomsten i henhold til artikel  

 32 fra en af staternes side medføre ophør - på den i nævnte artikel fastsatte  

 måde - af overenskomstens anvendelse på ethvert område, hvortil den i henhold  

 til denne artikel er blevet udvidet.
Artikel 30 Diplomatiske og konsulære tjenestemænd Denne overenskomst berører ikke de skattefritagelser, som i kraft af  

 folkerettens almindelige regler eller bestemmelser i særlige overenskomster  

 tilkommer diplomatiske eller konsulære tjenestemænd.
 I det omfang beskatning af indkomst og formue på grund af de  

 skattefritagelser, som i kraft af folkerettens almindelige regler eller  

 bestemmelser i særlige internationale overenskomster tilkommer diplomatiske  

 eller konsulære tjenestemænd, ikke finder sted i modtagerstaten, forbeholdes  

 beskatningsretten udsendelsesstaten uden hensyn til bestemmelserne i denne  

 overenskomst.
Slutbestemmelser Artikel 31 Ikrafttræden 1. Denne overenskomst skal ratificeres, og  

 ratifikationsinstrumenterne skal snarest muligt udveksles i Jerusalem.
2. Denne overenskomst skal træde i kraft fra  

 udvekslingen af ratifikationsinstrumenterne, og dens bestemmelser skal have  

 virkning for så vidt angår israelske skatter for skatteår, der begynder den 1.  

 april 1965 eller senere eller for ethvert særligt skatteår, der slutter efter  

 nævnte dato.
 for så vidt angår danske skatter for skatteår, der begynder den 1. april  

 1966 eller senere.
 3. Overenskomsten af 4. april 1955 mellem Israel og  

 Danmark om gensidig fritagelse for indkomstskat og al anden beskatning af  

 indkomst hidrørende fra skibsfartsvirksomhed og drift af luftruter skal ikke  

 gælde for nogen periode, for hvilken denne overenskomst gælder.
Artikel 32 Opsigelse Overenskomsten skal forblive i kraft, indtil den opsiges af en af de  

 kontraherende stater.
Enhver af de kontraherende stater kan opsige  

 overenskomsten ad diplomatisk vej ved at give meddelelse om opsigelse mindst  

 seks måneder før udgangen af et kalenderår efter året 1970. I så fald skal  

 overenskomsten ophøre at have gyldighed for ethvert skatteår, der begynder den 1. april eller senere i det  

 kalenderår, der følger nærmest efter det år, i hvilket opsigelsen har fundet  

 sted.
 for ethvert skatteår, der begynder den 1. april eller senere i det andet  

 kalenderår, der følger efter det år, i hvilket opsigelsen har fundet sted.
 TIL BEKRÆFTELSE HERAF har de befuldmægtigede for de to stater underskrevet  

 overenskomsten og forsynet den med deres segl.
 Udfærdiget i Jerusalem den 27. juni 1966 svarende til 9 Tammuz 5726, i to  

 eksemplarer på engelsk.
 FOR KONGERIGET DANMARK:
Sigvald Kristensen FOR STATEN ISRAEL:
Abba Eban Ratifikationsinstrumenterne er udvekslet i Jerusalem den 31. oktober 1966,  

 og overenskomsten er i medfør af artikel 31 trådt i kraft på den nævnte dato.
 Udenrigsministeriet, den 10. november  

 1966.
 Per Hækkerup.
