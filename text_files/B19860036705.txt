I medfør af § 60 og § 60 a, stk. 2, jfr. § 66, stk. 2 og 6 i lov om naturfredning, jfr. lovbekendtgørelse nr. 530 af 10. oktober 1984 fastsættes:
Afgrænsning § 1.  Denne bekendtgørelse omfatter  

 ikke-erhvervsmæssig sejlads på Gudenåen med sidevandløb og søer fra Tørring til Randers, beliggende i Vejle, Århus og Viborg amtskommuner som vist på bekendtgørelsens kortbilag(* 1). For Nørreåen gælder bekendtgørelsen kun fra Fladbro til udløbet i Gudenåen.
Sejladsreguleringer § 2.  Sejlads er ikke tilladt i siv- og rørbevoksede  

 vandområder samt på følgende vandområder:
- Gudenåen fra Tørring til Mossø i perioden 1. januar til 15. juni - begge dage incl.
- en 100 meter zone omkring Emborg Odde i Mossø - Salten å fra udspringet til Salten Langsø samt Salten Langsø. På Salten Langsø er sejlads i hidtidigt omfang dog tilladt for bredejerne.
- Andebugten i det nordøstlige hjørne af Gudensø ud for Fiskerhusvejen - Skærs å - Andebugten i Birksø - en 50 meter zone omkring Horskær Spids i Knud sø - Knud å - Den inderste del af Rosvig - En 50 meter zone omkring Alø ud for Dynæs - En 50 meter zone omkring Bregnø nordvest for Møgelø - Bugten på nordsiden af Stigballe Hoved - Skibsted-vigen i Paradiset - En 50 meter zone omkring øen (kaldet Kongsholm) mellem Kongsholm og Assinghoved i Brassø. Passage i sejldybet mellem øen og nordbredden er dog tilladt.
- Gjern å - Alling å (Hinge å) - Gjel å - Borre å - Tange å - Hadsten Lilleå - Granslev å Zonerne regnes fra land eller fra yderkanten af eventuel rørbevoksning.
Stk. 2.  Sejlads med motordrevet fartøj er ikke tilladt  

 på følgende vandområder:
- Gudenåen fra Tørring til Mossø - Tåning å fra Skanderborg sø til Mossø - Salten å fra Salten Langsø til Gudenåen - Vessø - Ry Mølle kanal - Ravnsø og Veng sø - Avnsø og Kluevers kanal - Vejlsø - Almind sø - Kalgårdsvig i Silkeborg Langsø - Ørnsø - Sminge sø - Alling sø - Allinggård sø - Gudenåen fra Ringvejsbroen øst for Silkeborg til en linie på tværs af Tange sø ca. 1300 m fra Ansbroen, som vist på kortbilaget.
For fartøjer, der pr. den 1. oktober 1984 var hjemmehørende i dette område, gælder forbudet dog først fra den 1. januar 1995.
Stk. 3.  Sejlads med motordrevet fartøj med en hastighed  

 på over 3 knob er ikke tilladt på Hinge sø.
Stk. 4.  Sejlads med motordrevet fartøj med en hastighed  

 på over 5 knob mod strømmen og 3 knob med strømmen er ikke tilladt på Gudenåen fra Tangeværket til jernbanebroen i Langå.
Stk. 5.  Sejlads med tømmerflåder må kun finde sted med  

 tilladelse fra det pågældende amtsråd.
Stk. 6.  Windsurfing må kun finde sted på vandområder,  

 der er udpeget dertil af det pågældende amtsråd.
§ 3.  Amtsrådene indfører en fælles  

 registreringsordning for alle motor- og sejldrevne fartøjer.
Stk. 2.  Sejlads med motor og sejl må kun finde sted med  

 fartøjer og både, der er registreret af amtsrådene.
Stk. 3.  Registreringsordningens nærmere udformning  

 fastsættes af amtsrådene.
Stk. 4.  Motor- og sejldrevne fartøjer, der ikke er  

 hjemmehørende på de af bekendtgørelsen omfattede vandområder, skal føre en gæstenummerplade ved sejlads.
Gæstenummerpladerne udleveres ved det pågældende amtsråds foranstaltning.
§ 4.  Amtsrådene kan fastsætte nærmere regler om  

 registrering af kanoer, kajakker og robåde.
§ 5.  Amtsrådene kan efter forhandling med  

 fredningsstyrelsen fastsætte det maksimale antal af fartøjer, eventuelt for delområder, fartøjsstørrelser og typer.
Anlæg § 6.  Havne, fælles bådebroer, søsætningssteder  

 o.lign. må kun etableres med tilladelse fra de pågældende amtsråd, der som vilkår kan stille krav om udformning, anvendelse, formål m.v.
Stk. 2.  Kaproningsbaner, vandskibaner og  

 kapsejladsbaner må kun etableres med tilladelse fra det pågældende amtsråd.
Stk. 3.  Amtsrådene kan fastsætte nærmere regler om  

 søsætning af fartøjer og både til sejlads.
Udlejningsvirksomhed § 7.  Udlejningsvirksomhed af fartøjer til sejlads må  

 kun drives med tilladelse fra amtsrådet i den amtskommune, hvor sejladsen finder sted.
Stk. 2.  Amtsrådene kan efter forhandling med  

 fredningsstyrelsen fastsætte nærmere regler om udlejningsvirksomhed af fartøjer til sejlads, herunder bestemme at udlejning af fartøjer ikke må ske til grupper.
 Undtagelser m.v.
§ 8.  Amtsrådene kan uanset bestemmelserne i § 2  

 meddele tilladelse til sejlads med videnskabelige formål, samt i andre særlige tilfælde.
Stk. 2.  Tilladelse til sejlads kan uanset  

 bestemmelserne i § 2 meddeles til bredejere og lokale bådejere på strækninger eller områder, som jævnligt har været besejlet før denne bekendtgørelses ikrafttræden.
§ 9.  Offentlige myndigheder kan frit færdes på de af  

 bekendtgørelsen omfattede vandløbsstrækninger og søer i forbindelse med disses administration.
Tilsyn § 10.  Amtsrådene fører tilsyn med bekendtgørelsens  

 overholdelse.
Stk. 2.  Amtsrådene gennemfører den fornødne information  

 om bekendtgørelsen.
 § 11.  Amtsrådenes afgørelser efter denne  

 bekendtgørelse er endelige.
Stk. 2.  Uanset bestemmelsen i stk. 1 kan afgørelser  

 efter § 2, stk. 6 og § 6,stk. 2 påklages til fredningsstyrelsen af ansøgeren, kommunalbestyrelsen og Danmarks Naturfredningsforening.
Endvidere kan disse afgørelser påklages af Friluftsrådet samt af enhver, der må antages at have en væsentlig, individuel interesse i afgørelsen.
Stk. 3.  Naturfredningslovens § 45, stk. 2 om  

 underretning og offentliggørelse samt naturfredningslovens § 58, stk. 3-6 om klagefrist og klagevejledning m.v. finder tilsvarende anvendelse.
Straf og ikrafttræden § 12.  Overtrædelse af §§ 2 og 3, stk. 2 og 4, 1. pkt.  

 og §§ 6 og 7 samt forskrifter udstedt af amtsrådene i medfør af denne bekendtgørelse, straffes med bøde, jfr. naturfredningslovens § 66, stk. 2  og 6.
§ 13.  Bekendtgørelsen træder i kraft den 20. juni  

 1986. Samtidig ophæves miljøministeriets bekendtgørelser nr. 601 af 14. december 1983 om ikke-erhvervsmæssig sejlads på Gudenåen med sidevandløb og søer fra Skanderborg sø til Kongensbro og fra Langå til Randers, nr.
602 af 14. december 1983 om udøvelse af ikke-erhvervsmæssig sejlads på Gudenåen på strækningen fra Tørring til Mossø samt nr. 603 af 11.
december 1984 om ikke-erhvervsmæssig sejlads på Gudenåen med sidevandløb og søer fra Kongensbro til Langå samt på Alling å (Hinge Miljøministeriet, den 12. juni 1986 Christian Christensen /Peter Skov Noter:
