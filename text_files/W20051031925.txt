Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2004 II (N.j.nr. 11-01373-2004) To skadevoldere var tiltalt for at have sparket, slået samt smidt en ølkasse i hovedet på ansøgeren, hvorved der opstod skade, herunder ben¬brud.
Retten lagde til grund, at ansøgeren blev slået af den ene skadevolder.
De tumlede rundt.
Ansøgeren blev liggende med et brækket ben.
Det var ikke bevist, at skadevolderen sparkede ansøgeren.
Det kunne ikke fastslås, hvorfor benet var bræk¬ket, muligvis var det sket, fordi det var kommet i klemme mellem gaden og fortovs¬kanten.
Det blev videre lagt til grund, at den anden skadevolder smed en ølkasse ned mod ansøgeren, da denne lå på jorden, hvorved ansøgeren blev ramt i hovedet.
Begge skadevolderne havde efter det anførte øvet vold mod ansøgeren.
Det var ikke bevist, at ansøgerens ben var brækket som følge af et spark eller som følge af kastet med ølkassen.
Selv om retten således ikke kunne fastslå, hvordan ansøgerens ben brækkede, fandt nævnet, at ansøgeren var berettiget til erstatning for de skader, der fulgte af det brækkede ben.
Nævnet lagde vægt på, at ansøgeren kom til skade med benbrud i forbindelse med de tiltaltes vold.
Nævnet fandt derfor, at disse skader i hvert fald måtte anses som uagtsomme erstatningspådragende følger af skadevolder¬nes voldsudøvelse.
