 Fra Den danske Ambassade i Singapore har man modtaget underretning om, at  

 kravet om den særlige attestation om mund- og klovesyge som følge af  

 udbruddet den 13. januar 1983 nu er ophævet.
 Herefter gælder for eksport til Singapore:
1. Forsendelser af fersk kød og kødprodukter uden  

 indhold af fjerkrækød skal ved eksport til Singapore være ledsaget af  

 oprindelses- og sundhedsattest, form.
K.K. 1700-1973, med følgende tilføjelse  

 på attestens bagside: »I furthermore certify that Denmark was free from  

 Foot-and-Mouth Disease, Rinderpest, Swine Fever, Swine Vesicular Disease, and  

 Trichinosis during the last six months«.
 2. For kødprodukter med indhold af fjerkrækød skal  

 yderligere tilføjes: »that the district supplying the establishments  

 from which the birds were obtained for processing is free from Fowl Pest and  

 Fowl Cholera«.
3. For fersk fjerkrækød skal alene sidstnævnte  

 tillægsattestation afgives.
Attestationen skal forsynes med embedsstempel,  

 dato og den kontrollerende dyrlæges underskrift.
Herudover skal henvises til  

 bestemmelserne i veterinærdirektoratets cirkulæreskrivelse af 16. marts 1982,  

 K.K. 691-1982, om transport og mærkning ved eksport til Singapore.
 4. Reglerne for eksport af kødkonserves til Singapore  

 fremgår af veterinærdirektoratets cirkulæreskrivelse af 19. maj 1982, K.K.  

 1398-1982. Cirkulæreskrivelse af 1. juli 1982, K.K. 1846-1982, som ændret den  

 22. februar 1983, tilbagekaldes.
 P.V.V.
