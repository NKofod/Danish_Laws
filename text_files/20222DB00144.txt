Betænkning afgivet af Beskæftigelsesudvalget den 24. februar 2023 Betænkning over Forslag til folketingsbeslutning om at bevare store bededag og give politikerne 10 pct. mindre i løn (borgerforslag) [af Leif Lahn Jensen (S), Lars Christian Lilleholt (V), Henrik Frandsen (M), Karina Lorentzen Dehnhardt (SF), Peter Skaarup (DD), Ole Birk Olesen (LA), Mai Mercado (KF), Peder Hvelplund (EL), Martin Lidegaard (RV), Peter Kofod (DF), Helene Liliendahl Brydensholt (ALT), Peter Seier Christensen (NB) og Aaja Chemnitz (IA)]:
1. Indstillinger Et flertal i udvalget (S, V, M, DD, LA, KF og RV) indstiller beslutningsforslaget til forkastelse ved 2. (sidste) behandling.
 Et mindretal i udvalget (SF, EL, DF og NB) indstiller beslutningsforslaget til vedtagelse uændret.
 Et andet mindretal i udvalget (ALT) vil ved 2. (sidste) behandling redegøre for sin stilling til beslutningsforslaget.
 Siumut, Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialistisk Folkeparti Socialistisk Folkepartis medlemmer af udvalget bemærker, at vi i Danmark med rette er stolte af vores danske model, der sikrer ordentlige vilkår for lønmodtagere og et veluddannet, motiveret arbejdsmarked for arbejdsgiverne at rekruttere fra.
Derfor er fjernelsen af store bededag også et angreb på den model.
Det er et centralt element i den danske aftalemodel, at Folketinget og den til enhver tid siddende regering overlader den løbende regulering af løn- og ansættelsesvilkår til arbejdsmarkedets parter.
Derfor støtter Socialistisk Folkeparti borgerforslaget.
Principielt støtter Socialistisk Folkeparti den del af forslaget om at beskære folketingspolitikernes løn med 10 pct.
Politikernes løn fortolker vi som den samlede lønindkomst for folketingspolitikere, der også dækker over folketingspolitikeres pensionsordning, det skattefri omkostningstillæg og eftervederlagsordningen.
Socialistisk Folkeparti ser derfor positivt på at beskære den samlede lønpakke for folketingspolitikere.
3. Udvalgsarbejdet Beslutningsforslaget blev fremsat den 7. februar 2023 og var til 1. behandling den 9. februar 2023. Beslutningsforslaget blev efter 1. behandling henvist til behandling i Beskæftigelsesudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 4 bilag på beslutningsforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om beslutningsforslaget.
Spørgsmål Udvalget har under udvalgsarbejdet stillet 2 spørgsmål til beskæftigelsesministeren til skriftlig besvarelse, som ministeren har besvaret, og 1 spørgsmål til Folketingets formand, som formanden har besvaret.
Bjarne Laustsen (S) fmd.
Bjørn Brandenborg (S) Henrik Møller (S) Jens Joel (S) Kasper Roug (S) Leif Lahn Jensen (S) Rasmus Stoklund (S) Thomas Monberg (S) Thomas Skriver Jensen (S) Christoffer Aagaard Melson (V) nfmd.
Morten Dahlin (V) Hans Andersen (V) Anni Matthiesen (V) Jeppe Søe (M) Nanna W.
Gotfredsen (M) Charlotte Munch (DD) Dennis Flydtkjær (DD) Sólbjørg Jakobsen (LA) Steffen Larsen (LA) Helle Bonnesen (KF) Niels Flemming Hansen (KF) Kim Edberg Andersen (NB) Nick Zimmermann (DF) Karsten Hønge (SF) Pelle Dragsted (EL) Kirsten Normann Andersen (SF) Victoria Velasquez (EL) Katrine Robsøe (RV) Torsten Gejl (ALT) Siumut, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
