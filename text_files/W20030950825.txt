Landsskatteretskendelse af 12. december 2002 vedr.
Vindmølle  

 i vindmøllepark  fradrag for underskud A klager for indkomståret 1997 over, at skatteankenævnet ikke  

 har godkendt fradrag for underskud ved vindmølledrift, 359.541 kr.
Det fremgår af sagen, at klageren ved købsaftaler dateret  

 henholdsvis den 18/12 1997 og den 21/12 1997 erhvervede en 95 kW vindmølle,  

 beliggende på en lejet grund.
Købsprisen udgjorde ifølge købsaftalen  

 1.128.890  

 kr., der blev berigtiget ved optagelse af et udlandslån i X bank på et  

 tilsvarende beløb.
Leveringen skete ifølge aftalen den 30/12 1997, og  

 risikoen  

 overgik til køber fra og med leveringsdatoen.
Samtidig indtrådte klageren i  

 de  

 serviceaftaler, forsikringer, m.v., som den tidligere ejer havde indgået,  

 ligesom der er indtrådt i leveringsaftalen med I/S B.
Købet er tinglyst den  

 17.  

 februar 1998.
Af forsikringspolicen fremgår, at vindmøllen indgår i en  

 vindmølleforsikring med forsikringsselskabet C, og at forsikringen dækker 12  

 stk. 95 kW møller i området.
Forsikringstageren er D A/S.
Serviceaftalen er  

 indgået mellem D A/S og E A/S og omfatter 13 vindmøller placeret i området.
 Af aftale om driftsledelse og distribuering af strøm i  

 vindmølleparken, der trådte i kraft den 1/1 1994, fremgår bl.a.:
at aftalen gælder for alle 23 vindmøller a 95 kW i  

 vindmølleparken.
Aftalen omfatter distribuering af strøm, driftsledelse samt  

 principper for regnskab for indtægter og udgifter i vindmølleparken.
Det  

 forudsættes at alle vindmøller omfattes af aftalen.
 at driftsledelse og distributør er D A/S.
 Driftsledelsen omfatter følgende ydelser:
daglig overvågning og nødvendigt tilsyn træffe alle nødvendige foranstaltninger for at holde anlægget i  

 optimal drift modtage indtægter for strøm samt anvise betaling for  

 driftsudgifterne udarbejde månedlige opgørelser på driftsindtægter og  

 driftsudgifter og afregne med X bank udarbejde årsregnskab og beretning for hvert regnskabsår D A/S er ansvarlig i henhold til stærkstrømsreglementets  

 bestemmelser for drift af produktionsanlæg, for at holde anlægget i  

 driftsmæssig forsvarlig stand, for at holde anlægget forsikret mod enhver  

 pludselig skade, herunder lyn, brand og storm, for at holde anlægget  

 ansvarsforsikret overfor tredjepart, for at distribuere strøm samt for, at  

 der  

 udføres nødvendig service og vedligeholdelsesarbejder på møllerne.
Afregningen finder ifølge aftalen sted således, at det samlede  

 overskud fordeles pr. vindmølle uafhængigt af den enkelte vindmølles  

 indtjening/udgift, og i overensstemmelse med de principper der hidtil har  

 været  

 anvendt for regnskabsaflæggelse og som vindmølleejerne erklærer at være  

 bekendt  

 med.
For driftsledelse og distribuering betaler hver vindmølle 35.000 kr.  

 ekskl. moms p.a.
Beløbet pristalsreguleres hvert år 1. januar.
D A/S er  

 berettiget til at modregne betalingen i den enkelte mølles indtægter.
D A/S  

 ejer selv tilslutnings-/højspændingsanlægget i vindmølleparken og bærer alle  

 omkostninger til forsikring, drift og vedligeholdelse heraf.
Leveringsaftalen er indgået mellem D A/S og I/S B.
Af aftalens §  

 4 fremgår, at aftalen vedrører 13 stk. vindmøller a 90 kW.
Ved tillæg til  

 aftalen i januar/februar 1986 omfatter aftalen fremtidig indtil 25 stk.  

 vindmøller med hver 95 kW.
Der opsættes fælles kapelafgang fra mølleparken  

 (dvs. ved D A/S´s tilslutnings-/højspændingsanlæg) til 60/10 kV station F.  

 Afregning sker udelukkende mellem leveringsaftalens 2 parter.
Af bestillingen af udlandslånet fremgår, at lånet andrager  

 1.128.000 kr., at det skal optages i CHF, at det skal have en løbetid på max  

 10  

 år, samt at lånebeløbet skal anvendes til finansiering af vindmøllekøb.
Lånet  

 skal afvikles med kvartårlige afdrag på 28.200 kr.
 Af lånetilbuddet fremgår, at banken kræver følgende sikkerhed  

 for lånet:
 Skadesløsbrev med 1. prioritets panteret i den købte vindmølle  

 på lejet grund.
 Håndpant i indestående på driftskontoen.
 Gruppelivsforsikring (liv og ulykke) pantsat til fordel for  

 banken.
Af lånetilbuddet fremgår endvidere, at låntager foruden  

 el-afregninger månedligt skal indbetale et beløb, således at der er dækning  

 for  

 betalingerne på driftskontoen i X bank.
Behovet for indbetaling anslås på  

 tilbudstidspunktet til ca. 11.400 kr. pr. måned.
Til sikkerhed for banklånet har klageren udstedt et  

 skadesløsbrev til X bank med panteret i bygning(er) på den lejede grund, hvor  

 vindmøllen er placeret.
Pantet omfatter den faste ejendom med tilbehør efter  

 tinglysningslovens §§ 37 og 38, indtægter, herunder leje- og  

 forpagtningsindtægter, samt erstatnings- og forsikringssummer.
 Den eneste kontante del af købesummen andrager 1.200 kr. til  

 retsafgift på skadesløsbrevet og 3.500 kr. for ekspeditionsgebyr til banken.
Skatteforvaltningen har ikke fundet, at klageren er berettiget  

 til fradrag for underskuddet ved vindmølledriften på 369.541 kr.
Som  

 begrundelse har skatteforvaltningen bl.a. anført, at klageren på grundlag af  

 de  

 foreliggende aftaler m.v. er omfattet af personskattelovens § 4, stk. 1, nr.  

 10, hvilket indebærer at virksomhedens resultat er kapitalindkomst der  

 opgøres  

 isoleret for denne virksomhed, samt at underskud efter renter og  

 afskrivninger  

 kun kan fratrækkes i overskud vedrørende samme virksomhed, jf.  

 personskattelovens § 13, stk. 6. Skatteforvaltningen har herved særligt  

 henvist  

 til, at den købte vindmølle er en del af en vindmøllepark på min. 12  

 vindmøller, at samtlige vindmøller i vindmølleparken er (indbyrdes?)  

 forbundet  

 til et fælles tilslutningsanlæg som leverer strømmen samlet til I/S B, at  

 tilslutningsanlægget ejes og drives af D A/S, samt at D A/S ifølge de  

 indgåede  

 aftaler varetager den samlede ledelse, både driftsmæssigt, ansvarsmæssigt og  

 økonomisk, af samtlige vindmøller i vindmølleparken, hvoraf samtlige  

 vindmølleejere er omfattet af aftalen.
Vindmøllerne fungerer således ikke  

 enkeltvis, hvorfor der er tale om en virksomhed med mere end 10 ejere, hvor  

 klageren ikke deltager aktivt i driften.
Ved udtalelsen til skatteankenævnet har skatteforvaltningen  

 endvidere anført, at driftsrisikoen og ejerforholdet er individualiseret, men  

 afregningen finder sted således, at det samlede overskud fordeles pr.  

 vindmølle, uafhængigt af den enkelte vindmølles indtjening/udgift og i  

 overensstemmelse med de principper, der hidtil har været anvendt for  

 regnskabsaflæggelse.
Alle indtægter og udgifter vedrørende den enkelte mølle  

 tilgår henholdsvis afholdes således ikke af den konkrete mølles ejere,  

 hvorfor  

 det omhandlede forhold ikke kan sidestilles med TfS 2000.199. Af afgørelserne  

 TfS 1997.525 og TfS 1990.103 fremgår ligeledes, at der skal indgås  

 individuelle  

 og direkte aftaler mellem mølleejeren og kontraktparterne.
Klagerens repræsentant har nedlagt påstand om, at der er fradrag  

 for underskuddet på 359.541 kr.
Hertil har repræsentanten bl.a. anført, at  

 der  

 er tale om en forretningsmæssigt drevet virksomhed med sædvanlig driftsrisiko  

 som i al anden virksomhed.
Virksomheden består af en 1 vindmølle, der er  

 opstillet i vindmølleparken.
Hele virksomheden ejes alene af klageren,  

 ligesom  

 risikoen for de økonomiske resultater af driften af vindmøllen alene påhviler  

 klageren.
Der er ikke tale om en virksomhed med mere end 10 deltagere,  

 hvorfor  

 et eventuelt underskud fra virksomheden vil kunne fratrækkes i anden  

 indkomst.
 Det forhold, at ejerne af vindmøllerne i en vindmøllepark indgår  

 aftaler om fælles driftsledelse, om fælles forsikringsordning eller om  

 service  

 på møllerne og distribution af den producerede elkraft, gør ikke i sig selv,  

 at  

 ejerne bliver omfattet af personskattelovens § 4, stk. l, nr. 10. Dette  

 gælder,  

 når der i øvrigt er foretaget en klar adskillelse ved finansieringen af de  

 enkelte møller i en vindmøllepark, og der ikke er tale om et sameje om en  

 enkelt mølle.
 For at der er tale om et anpartsprojekt, der er omfattet af  

 personskattelovens § 4, stk. 1, nr. 10, skal alle disse betingelser være  

 opfyldt:
·  

  

 der  

 skal være tale om selvstændig erhvervsvirksomhed ·  

  

 antallet  

 af ejere skal i hele eller dele af indkomståret have været flere end 10 og ·  

  

 ejernes  

 deltagelse i virksomhedens drift skal ikke have været af væsentligt omfang.
Kun hvis alle betingelserne er opfyldt, vil indkomsten fra  

 virksomheden være omfattet at bestemmelsen.
Af cirkulæret til  

 personskatteloven fremgår det af afsnit 20.1 blandt andet, hvordan antallet  

 af  

 ejere skal gøres op.
Her står der at ...ved afgørelsen af, hvor mange  

 ejere en  

 virksomhed har, indgår alle ejere, herunder også selskaber, institutioner,  

 fonde o. lign.... og senere at ...reglerne [i personskattelovens  

 § 4, stk.  

 1, nr. 10] finder herefter anvendelse, hvis virksomheden i hele indkomståret  

 eller i en del af dette har haft flere end 10 ejere. Klageren er  

 eneejer af  

 vindmøllen, der er en selvstændig virksomhed.
Der er desuden i praksis lagt vægt på at ·  

  

 når  

 virksomheden er en økonomisk og forretningsmæssig realitet, ·  

  

 når  

 der er en klar adskillelse både økonomisk og driftsmæssig mellem flere ejere,  

 og ·  

  

 ejerne  

 bærer hver sin driftsrisiko, så vil virksomheden ikke blive omfattet af PSL § 4, stk. 1, nr.  

 10. Det fremgår af LV afsnit E.F.1.3.l. og af TfS 1998.174.
Klagerens virksomhed med vindmølledrift har både en økonomisk og  

 forretningsmæssig realitet.
Der er klar økonomisk adskillelse mellem  

 klageren,  

 som er ejer af en mølle, og de øvrige ejere af de andre vindmøller i parken.  

 Endelig er klageren alene om at hæfte for sin mølle.
 Der skal desuden lægges vægt på følgende grunde:
Ejendomsret Den 21. december 1997 underskrev klageren aftale om køb af en 95  

 kW vindmølle, beliggende på lejet grund.
Vindmøllen er således købt den 21.  

 december 1997 med 31. december 1997 som leveringsdato.
Risikoen for  

 vindmøllen  

 overgik således til klageren i 1997. Fra og med leveringsdatoen blev alle  

 driftsudgifter betalt af klageren og alle driftsindtægter tilfaldt ham.  

 Købsaftalen er tinglyst ved retten den 17. februar 1998. Af  

 tinglysningskontorets anmærkninger på købsaftalen ses, at det drejer sig om  

 den lejede grund.
Møllen er altså klart individualiseret.
Klageren har ved  

 betaling af købesummen købt en hel vindmølle, som han har fået tinglyst  

 endelig  

 adkomst til.
Den tinglyste købesum er 1.128.890 kr.
Det er altså ikke en  

 andel  

 af vindmøllen, som klageren køber, og han ejer ikke møllen i sameje med andre  

 hverken fysiske eller juridiske personer.
Vindmøllen er endvidere frit  

 omsættelig i forhold til de øvrige møller i parken, og der er ingen bindinger  

 på klagerens dispositioner i forhold til f. eks. at sælge møllen videre.
Finansiering Det er de enkelte mølleejere, der selv forestår finansieringen  

 af deres mølle eller mølleandel.
Klageren har finansieret købet ved at optage  

 valutalån i X bank med pant i den købte vindmølle.
Vindmøllens købspris er i  

 følge købsaftalen 1.128.890 kr.
Der er tinglyst pant for klagerens gæld i den  

 konkrete vindmølle.
Hæftelse Klageren hæfter personligt og alene for den gæld, han har  

 stiftet, ligesom han alene bærer risikoen for ændringer i valutakurser.
Der  

 er  

 ikke nogen form for fælles hæftelse for klagerens udgift til anskaffelse af  

 vindmøllen i forhold til de øvrige ejere af vindmøllerne i parken.
Der er  

 heller ikke aftalt nogen form for fælles hæftelse for finansieringen af de  

 øvrige møller i vindmølleparken.
Klageren hæfter derfor heller ikke for andre  

 mølleejeres eventuelt manglende betaling for anskaffelse af deres vindmølle  

 eller mølleandele.
Netop kendsgerningerne om fælles hæftelse har  

 Ligningsrådet  

 lagt vægt på i TfS 1990.103. Her udtales det: Såfremt  

 kommanditselskaberne  

 hæfter for hinandens gæld til det finansierende pengeinstitut, finder  

 Ligningsrådet, at konstruktionen vil være omfattet af personskattelovens § 4,  

 stk. 1, nr. 10. Klagerens situation kan altså ikke sidestilles med den,  

 der  

 omtales i TfS 1990. 103. I den bindende forhåndsbesked i TfS 2000.199, blev  

 der  

 ikke indgået nogen form for fælles hæftelse mølleejerne i mellem.
Klagerens  

 situation er identisk med oplysningerne i den bindende forhåndsbesked.
Løbende drift Risikoen for møllen overgik til klageren i 1997. Fra  

 skæringsdatoen har klageren afholdt alle driftsudgifter ligesom alle  

 driftsindtægter tilfalder ham.
Vindmøllen blev leveret i fuld driftsmæssig  

 stand.
D A/S er forpligtet til at holde leveringsanlægget i driftsmæssig  

 forsvarlig stand.
Selskabet er desuden ansvarlig for driften af  

 produktionsanlægget i henhold til stærkstrømsreglementets bestemmelser.
De  

 månedlige elafregninger indbetales på klagerens konto i X bank.
Afregningerne  

 indbetales ikke på en fælleskonto.
Moms, forsikringspræmier og låneydelser  

 hæves på kontoen.
Det forhold, at der sker betalinger direkte til klagerens  

 konto i X bank via administrator, er tilsvarende med de omstændigheder, der  

 er  

 i den bindende forhåndsbesked fra Ligningsrådet gengivet i TfS 2000.199. Her  

 er det oplyst, at der er tale om en vindmølle i en vindmøllepark, og at det  

 er  

 normalt, at elforsyningsselskabet afregner den leverede mængde el samlet.  

 Beløbet bliver indsat på en konto i et pengeinstitut, hvorfra beløbet  

 fordeles  

 ud på den enkelte køber på baggrund af elmålinger på hver vindmølle.
Det kan  

 ikke tillægges afgørende betydning, om elselskabet sender en samlet afregning  

 til et pengeinstitut, der herefter står for fordelingen til de enkelte  

 mølleejere eller om afregningen sendes til en udpeget administrator, der  

 fordeler afregningen fra elselskabet.
Der er indgået en forsikringsaftale,  

 der  

 omfatter alle møller i parken.
Det er en naturlig forretningsmæssig del af  

 etablering og drift af en vindmøllepark.
Det er også tilfældet for vindmølleparken, der er omtalt i TfS  

 2000.199. Heraf fremgår det, at der indgås en forsikringsaftale med et  

 forsikringsselskab, som dækker alle møller i parken.
Hver køber modtager et  

 policecertifikat på sin egen mølle.
Det tillægges ikke betydning, at der er  

 indgået en fælles forsikringsaftale for hele vindmølleparken.
 Der er indgået leveringsaftale mellem hver mølleejer (via  

 administrator D A/S) og et lokalt forsyningsværk (I/S B). Det er sædvanligt,  

 at  

 der er en fælles transmissionsforbindelse fra flere møller til  

 forsyningsværket.
Med hensyn til forsikringsaftalen ses det af TfS 2000.199, at  

 der indgås en forsikringsaftale, der dækker alle møller i parken.
Der er  

 altså  

 ikke noget usædvanligt i, at klagerens vindmølle er forsikret gennem en  

 fælles  

 forsikringsaftale.
I de tilfælde, hvor der er flere ejere af en 1 vindmølle,  

 vil det også være naturligt, at der indgås fællesaftaler om forsikring.
Der er p.t. ingen bindinger for klageren i forhold til at kunne  

 opsige kontrakterne vedrørende tilslutningsanlæg m.v.
Aftalen mellem klageren  

 og D A/S var gensidigt uopsigelig indtil den 31. december 1998. Herefter har  

 aftalen kunnet opsiges med 6 måneders varsel til den 31/12. Klageren har ikke  

 på nogen måde i øvrigt forpligtet sig overfor ejerne af de andre vindmøller i  

 parken.
Heller ikke ved eventuelt salg af vindmøllen vil klageren skulle  

 afregne eller i øvrigt orientere ejerne af de øvrige vindmøller i parken.
Virksomhed Hver enkelt vindmølle i et vindmølleprojekt betragtes som en  

 virksomhed.
Det fremgår blandt andet af TfS 1990.103, hvor der var tale om  

 flere kommanditselskaber, der hver skulle eje en eller to individualiserede  

 møller.
Ligningsrådet udtalte at ...idet de påtænkte kommanditselskaber  

 hver  

 især må anses som en virksomhed med maksimalt 10 ejere. Praksis Der er støtte i lovgivning og praksis for, at et fradrag for  

 underskud af vindmølledriften kan fratrækkes.
Det ses eksempelvis af TfS  

 1990.103, TfS 1997.525 og TfS 2000.199, hvor skattemyndighederne har  

 anerkendt  

 dette.
Alle tre sager drejer sig om personskattelovens § 4, stk. 1, nr. 10,  

 og  

 om vindmøller, hvor de enkelte vindmøller indgik i en park, og hvor samtlige  

 vindmøller indgik i fælles aftaler med forsyningsværk.
 Der kan herudover henvises til den debat, der blev ført i TfS  

 1997.278, TfS 1997.279, TfS 1997.525 og TfS 1997.528. Her måtte  

 skattemyndighederne som bekendt også anerkende mølleejernes ret til fradrag.
Øvrige forhold Ingen af de øvrige mølleejere har fået kritiseret deres  

 selvangivelse.
Mølleejernes skattekommuner har således accepteret, at  

 overskud/underskud indgår i personens indkomst.
 Sagen kan således fuldt ud sidestilles med TfS 2000.199, hvor  

 det anføres:
...det kan lægges til grund, at hele driftsrisikoen for den  

 enkelte mølle alene påhviler møllens ejere, ligesom ejerskab til den enkelte  

 mølle er klart individualiseret.
Hertil kommer at alle indtægter og udgifter  

 vedrørende den enkelte mølle alene tilgår henholdsvis afholdes af den  

 konkrete  

 mølles ejere.
Der er således en så klar økonomisk, driftsmæssig og ejermæssig  

 adskillelse, at køberne ikke vil være omfattet af personskattelovens § 4,  

 stk.  

 1, nr. 10.
Ligningsrådet finder ikke, at det forhold, at vindmølleejerne i  

 en vindmøllepark eventuelt i fællesskab ejer en hovedtransformatorstation, i  

 sig selv bevirker, at ejerne bliver omfattet af personskattelovens § 4, stk.  

 1,  

 nr. 10, når der i øvrigt er foretaget den ovenfor omtalte  

 adskillelse... Endvidere har repræsentanten anført, at klagerens økonomiske  

 risiko illustreres af, at administrator i 2002 har opsagt  

 administrationsaftalen, hvilket har medført store problemer.
Sagen har under behandlingen ved Landsskatteretten været til  

 udtalelse i Told- og Skattestyrelsen, der har indstillet, at afgørelsen  

 stadfæstes.  

 Hertil har styrelsen bl.a. anført, at det afgørende er, om antallet af ejere  

 af  

 virksomheden er større end 10, og den skattepligtige ikke deltager i  

 virksomhedens drift i væsentligt omfang, jf. personskattelovens § 4, stk. 1,  

 nr. 10. I aftalen om driftsledelse og distribuering er det bestemt, at  

 afregning finder sted således, at det samlede overskud fordeles pr.  

 vindmølle,  

 uafhængigt af den enkelte vindmølles indtjening/udgift.
Der foreligger  

 således  

 overskudsdeling mellem deltagerne og ikke en opgørelse af den faktiske  

 skattepligtige indkomst for hver ejer.
Ved denne fordeling bliver den enkelte  

 ejer deltager i de andre ejeres tab, (risiko) og gevinst.
De betingelser der  

 i  

 praksis har været opstillet for, at den enkelte ejer i et vindmølleprojekt  

 med  

 flere end 10 ejere, ikke omfattes af anpartsreglerne, er ikke opfyldt her,  

 jf.  

 TfS 1990.103 LR, TfS 1997.525 LSR og TfS 2000.199 LR.
 Endvidere har styrelsen bl.a. anført, at bestemmelsen blev  

 indført ved det såkaldte Anpartsindgreb i 1989. Meningen er, at  

 anpartsreglerne skal gælde for personers passive deltagelse i virksomheder  

 med  

 flere end 10 deltagere, (projekter der udbydes til passive investorer), jf.  

 bemærkningerne til lovforslaget L 245 af 12. maj 1989, s. 6. Det har næppe  

 været hensigten, jf. reglens karakter af indgreb, at en  

 begunstigende  

 fortolkning som følge af, at der er tale om en undtagelsesbestemmelse, skal  

 bringe de passive deltagere i anpartsprojekter med flere end 10 ejere uden  

 for  

 anpartsreglerne.
 Repræsentanten har hertil bl.a. anført, at styrelsen ser bort  

 fra den økonomiske risiko, der påhviler klageren, herunder i forhold til  

 finansieringen, samt muligheden for at sælge møllen med evt. fortjeneste.
 Landsskatteretten skal  

 udtale:
Retten bemærker, at den enkelte mølleejer ikke direkte har  

 oppebåret indtjeningen på den ejede mølle, men at mølleejeren har oppebåret  

 en  

 forholdsmæssig andel af indtjeningen på alle møllerne, ligesom udgifterne  

 ikke  

 er fordelt i forhold til udgifterne på den enkelte mølle.
Herefter finder  

 retten ikke, at der har været en sådan driftsmæssig og økonomisk adskillelse,  

 at klagerens vindmølle, på trods af det individualiserede ejerskab til  

 klagerens mølle, kan anses for en virksomhed i personskattelovens forstand.  

 Klagerens vindmølle må derimod anses for indskudt i den samlede  

 vindmøllevirksomhed, hvorfor underskuddet er omfattet af personskattelovens §  

 4, stk. 1, nr. 10.
 Den påklagede ansættelse stadfæstes derfor.
