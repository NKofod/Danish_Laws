Betænkning afgivet af Kommunaludvalget  

 den 26. april 2001 Betænkning over Forslag til folketingsbeslutning om  

 indførelse af kommunal pligt til at formulere udbudspolitik [af  

 Lars Løkke Rasmussen (V) og Henning&nbsp  

 ;Grove (KF) m.fl.] 1. Udvalgsarbejdet Beslutningsforslaget blev fremsat den 2. februar 2001 og  

 var til 1. behandling den 1. marts 2001. Beslutningsforslaget blev efter 1.  

 behandling henvist til behandling i Kommunaludvalget.
Møder Udvalget har behandlet beslutningsforslaget i 4  

 møder.
Spørgsmål Udvalget har stillet 6 spørgsmål til  

 indenrigsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, KF, DF, CD og Thorkild B.  

 Fransgaard (UP)) indstiller beslutningsforslaget til vedtagelse  

 uændret.
 Et mindretal i udvalget (S, SF, og RV)  

 indstiller beslutningsforslaget til forkastelse.
 Socialdemokratiets, Socialistisk Folkepartis og Det  

 Radikale Venstres medlemmer af udvalget bemærker, at det er  

 væsentligt, at den enkelte kommunalbestyrelse nøje overvejer  

 indholdet af udbudsbetingelserne, såfremt den beslutter sig for at  

 udbyde en eller flere af dens arbejdsopgaver.
 Følgende forhold bør indgå i  

 overvejelserne om indholdet i udbudsbetingelserne: kravspecifikationer og  

 kvalitetsopfølgning, brug af sociale klausuler, medarbejderindflydelse  

 og personalets retsstilling, afgivelse af eget bud, adgang til aktindsigt hos  

 den private leverandør, hensynet til leveringssikkerhed, opretholdelse  

 af flere udbydere og offentlige driftsvirksomheder, der kan afgive  

 kontroltilbud, samt muligheden for at bortse fra dumpingtilbud.
 Disse medlemmer bemærker endvidere, at der er  

 igangsat en række initiativer vedrørende udbud.
Det gælder bl.a.
Udvalget om Almindelige Betingelser  

 for levering af Serviceydelser (ABS-udvalget) under Erhvervsministeriet, der  

 har til formål at udarbejde et standardiseret aftalegrundlag til brug  

 for amter og kommuner, når opgaver overdrages fra en offentlig  

 myndighed til en privat.
Det vil således fremover være meget  

 enklere for kommuner og amtskommuner at udbyde opgaver.
De almindelige  

 betingelser (ABS) forventes ud over en række standardbetingelser  

 endvidere at ville indeholde en række tillægsbestemmelser,  

 herunder bestemmelser om løn- og arbejdsvilkår samt udlån  

 af medarbejdere.
De almindelige betingelser vil umiddelbart kunne anvendes af  

 kommunerne og amtskommunerne.
Det forudsættes således ikke, at  

 der forinden gennemføres lovgivning.
Arbejdet i udvalget forventes  

 afsluttet med udgangen af maj måned 2001.
Desuden har arbejdsministeren fremsat lovforslag nr.
L 172  

 om ændring af bl.a. lov om arbejdsmiljø, der har til  

 formål at sikre, at udbydere medvirker til, at den udbudte opgave kan  

 udføres sikkerheds- og sundhedsmæssigt fuldt forsvarligt.
Desuden er EU s udbudsdirektiver under revision.  

 Direktiverne skal behandles både i Rådet og Parlamentet.  

 Rådet har endnu kun nået at behandle det ene af de to nye  

 direktiver uden at være nået til nogen endelig afklaring  

 vedrørende dette direktiv.
Parlamentet ventes tidligst at tage  

 stilling til direktiverne i juni måned 2001, men vil sandsynligvis  

 fremsætte ændringsforslag, der herefter skal behandles i  

 Rådet.
EU s nye udbudsdirektiver kan af de anførte grunde  

 formentlig tidligst forventes vedtaget i slutningen af 2001.
Disse medlemmer ønsker i den forbindelse endvidere  

 at fremhæve, at udbud langtfra er det eneste redskab, som en  

 kommunalbestyrelse kan anvende med henblik på at forbedre kvaliteten og  

 effektiviteten i den kommunale opgaveløsning.
Målstyring,  

 virksomhedsplaner, indgåelse af interne udviklingskontrakter,  

 anvendelse af benchmarking, målrettet efteruddannelse af medarbejderne,  

 lederuddannelse og indførelse af ny teknologi er andre måder at  

 sikre kvalitet og effektivitet på   uden at overlade  

 opgaveudførelsen til andre.
Kommende initiativer bør derfor  

 mere bredt sætte fokus på kvalitetsudvikling og effektivisering  

 af den kommunale opgavevaretagelse.
 Disse medlemmer ønsker ikke, at der på  

 nuværende tidspunkt lovgives om spørgsmålet, men at  

 afgørelsen af, om der skal finde udbud sted, overlades til den enkelte  

 kommunalbestyrelse.
 Disse medlemmer opfordrer indenrigsministeren til at  

 udsende en vejledning til kommunerne, når ABS-udvalget har afsluttet  

 sit arbejde, så den enkelte kommune får det bedst mulige grundlag  

 at træffe beslutning på.
 Enhedslisten, Kristeligt Folkeparti og Demokratisk  

 Folkeparti var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Inger Marie Bruun-Vierø (RV)  

  Kristen Touborg (SF)  Else Winther Andersen (V)  

  Inge Dahl-Sørensen (V)  Harald Kjøller (V)  

 Jens Vibjerg (V)  Knud Erik Kirkegaard (KF)  

 fmd.  Henning Grove (KF)  Poul Nødgaard (DF)  

  Thorkild B.
Fransgaard (UP) Enhedslisten, Kristeligt Folkeparti og Demokratisk  

 Folkeparti havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 107 Bilagsnr.
