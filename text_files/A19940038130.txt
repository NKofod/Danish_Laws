 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om offentlige veje, jf. lovbekendtgørelse nr. 624 af 21. juli 1993,  

 foretages følgende ændringer:
 1. I § 10 indsættes som stk. 3:
»Stk. 3.  En amtskommunal eller kommunal  

 vejbestyrelse kan lade de arbejder, der er nævnt i stk. 2, udføre ved en  

 anden vejbestyrelses foranstaltning samt afgive tilbud på arbejder, der af en  

 anden vejbestyrelse er udbudt i licitation.
Trafikministeren fastsætter  

 nærmere regler herom.« 2. § 103, stk. 2, affattes således:
»Stk. 2.  Vejbestyrelsen kan kræve træer og anden  

 beplantning på, over og i vejareal fjernet, nedskåret, opstammet eller  

 studset.
Det samme gælder træer og anden beplantning ved vejareal, når vejens  

 istandsættelse eller hensynet til færdslen gør det nødvendigt.
Hvis  

 vejbestyrelsens krav ikke efterkommes inden for en fastsat frist, kan  

 vejbestyrelsen lade arbejdet udføre ved sin foranstaltning på ejerens  

 bekostning.« § 2 Trafikministeren fastsætter tidspunktet for lovens ikrafttræden.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
FREDERIK Kronprins /Jan Trøjborg (* 1) Loven § 1, nr. 2, er sat i kraft den 1. juli 1994, jf.
BEK nr. af  

 20/06/1994, og § 1, nr. 1, er sat i kraft den 1. december 1994, jf.
BEK nr.  

 935 af 21/11/1994.
