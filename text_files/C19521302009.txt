 Herved ophæver man cirkulære herfra af 26. april 1951, jfr. cirkulærer  

 herfra af 16. juli og 29. december 1951 samt 5. maj 1952, vedrørende forbud  

 mod at udstationere vogne fra destruktionsanstalterne til afhentning af  

 råvarer.
 Det står herefter de autoriserede destruktionsanstalter frit for at  

 udstationere vogne til afhentning af råvarer under iagttagelse af  

 bestemmelserne i cirkulære herfra til destruktionsanstalterne af 1. juli  

 1939, hvoraf særtryk vedlægges.
 Det indskærpes, at det påhviler destruktionsanstalterne at drage omsorg  

 for at vogne, på hvilke der tilføres anstalterne råvarer, efter aflæsningen  

 grundigt rengøres med vand og kost og derefter desinficeres ved overbrusning  

 med en mindst 5 % holdig kreolinopløsning eller andet desinfektionsmiddel,  

 der måtte blive godkendt af veterinærdirektoratet.
 Landbrugsministeriet, den 17. september  

 1952.
 P.M.V.
