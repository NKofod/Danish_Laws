 I medfør af § 1, stk. 2, § 2, stk. 1, § 9, § 10, stk. 3 og 4, og § 12 i  

 lov om folkeregistrering, jf. lovbekendtgørelse nr. 508 af 14. september  

 1978, fastsættes herved følgende:
Almindelige bestemmelser vedrørende  

 flytning § 1.  Enhver, der flytter, skal inden 5 dage efter  

 flytningen foretage anmeldelse af den nye bopæl til kommunens folkeregister.  

 I områder udenfor den kommunale inddeling i Grønland sker anmeldelsen til  

 folkeregistret i Grønlands hjemmestyres Danmarkskontor.
Tilsvarende regel  

 gælder personer, der uden at have egentlig bopæl i kommunen, er tilmeldt  

 folkeregistret.
 Stk. 2.  Sker flytningen til en anden kommune, skal  

 anmeldelsen foretages til tilflytningskommunens folkeregister.
Stk. 3.  På folkeregistrets forlangende skal  

 flytteanmeldelsen afgives skriftligt.
Folkeregistret er ikke forpligtet til  

 at modtage en flytteanmeldelse, hvis den afgives tidligere end 1 måned før  

 den opgivne flyttedato.
§ 2.  Enhver, der opgiver sin bopæl i en kommune og  

 rejser til Færøerne eller udlandet, skal forinden afrejsen anmelde dette til  

 folkeregistret i den kommune, hvor han står registreret.
Tilsvarende regel  

 gælder for den, der uden at have egentlig bopæl i en kommune, er tilmeldt  

 folkeregistret.
 Stk. 2.  Ved flytning til Færøerne eller til et nordisk  

 land (Finland, Island, Norge eller Sverige) udleveres til den anmeldende et  

 flyttebevis og en flytteattest, beregnet for aflevering til den lokale  

 registreringsmyndighed på Færøerne eller i vedkommende nordiske land.
 § 3.  Opgives en anmeldt flytning, skal folkeregistret  

 i den kommune, hvor vedkommende bliver boende, straks have underretning  

 herom, ligesom eventuelle udleverede internordiske flyttepapirer  

 tilbageleveres.
§ 4.  Enhver, der fra Færøerne eller udlandet tager  

 ophold i en kommune, skal senest 5 dage efter ankomsten foretage anmeldelse  

 herom til folkeregistret.
Undtaget herfra er alene personer, som skal opholde  

 sig her i landet for et tidsrum af under 3 måneder.
Personer tilflyttet fra  

 et nordisk land eller Færøerne har dog kun pligt til at foretage anmeldelse,  

 hvis opholdet skal være af mindst 6 måneders varighed.
 Stk. 2.  For gennemrejsende, der modtager vederlag for  

 arbejde, udført inden for den i stk. 1 nævnte 3 måneders tidsfrist, vil  

 anmeldelse til skattevæsenet være tilstrækkelig.
 § 5.  De i § 1 og § 2, stk. 1, omhandlede anmeldelser  

 skal indeholde oplysning om flyttedato, personnummer, fulde navn samt  

 hidtidig og fremtidig adresse og bopælskommune (registreringsmyndighed).
Stk. 2.  Ved anmeldelse om tilflytning fra Færøerne  

 eller fra et nordisk land skal flyttebevis og flytteattest, udstedt af  

 vedkommende lokale registreringsmyndighed, afleveres til folkeregistret.
Der  

 skal samtidig med anmeldelsen gives oplysning om dansk personnummer,  

 oplysning om, hvorvidt den flyttende tidligere har været optaget i et dansk  

 folkeregister, samt oplysning om tidligere medlemskab af den danske  

 folkekirke eller medlemskab af et evangelisk-luthersk trossamfund.
Ved  

 tilflytning fra Færøerne oplyses om den flyttende er medlem af folkekirken på  

 Færøerne.
Endvidere skal der på forespørgsel af folkeregistret gives  

 oplysning om egne børn, ægtefælle og forældre, der ikke er optaget på  

 flyttebeviset, og som har bopæl her i landet.
Stk. 3.  Ved tilflytning fra udlandet iøvrigt skal  

 anmeldelsen indeholde oplysning om flyttedato, dansk personnummer eller  

 fødselsdato, fulde navn, hidtidig adresse og registreringsmyndighed,  

 fremtidig adresse, civilstand, stilling, vielsesregistreringsmyndighed,  

 vielsesdato, tidligere medlemskab af den danske folkekirke eller medlemskab  

 af et evangelisk-luthersk trossamfund i udlandet, statsborgerret og  

 fødselsregistreringssted.
Endvidere skal der gives oplysning om egne børn,  

 ægtefælle og forældre, der ikke er omfattet af anmeldelsen, og som har bopæl  

 her i landet.
Det skal yderligere oplyses, hvorvidt den flyttende tidligere  

 har været optaget i et dansk folkeregister.
Folkeregistret skal forlange  

 fornøden dokumentation for de afgivne oplysninger.
Pas eller anden gyldig  

 rejselegitimation skal forevises.
Ved passets forevisning foretages i dette  

 notering af den pågældendes danske personnummer.
 Stk. 4.  Anmeldelserne skal omfatte de medlemmer af  

 husstanden, der flytter med.
 Stk. 5.  Anmelderen er efter begæring berettiget til en  

 kvittering for anmeldelsen.
 § 6.  Hvis de i forbindelse med en flytningsanmeldelse  

 afgivne oplysninger er ufyldestgørende, unøjagtige eller indbyrdes  

 modstridende, er anmelderen pligtig til på forlangende at afgive personlig  

 forklaring til folkeregisterføreren og for egen regning at fremskaffe de til  

 sagens oplysning nødvendige attester m.v.
 Stk. 2.  Folkeregisterføreren kan berigtige en flytning  

 i folkeregistret og CPR i de tilfælde, hvor den pågældende nægter at medvirke  

 hertil.
Flytningsbestemmelser vedrørende  

 forskellige grupper af personer § 7.  For personer, som ikke er i stand til at  

 foretage anmeldelse som angivet i kapitel 1, påhviler pligten hertil den  

 person eller institution, som er ansvarlig for de pågældende.
 § 8.  For værnepligtige, der indkaldes til aftjening  

 af værnepligtens første samlede uddannelse i forsvaret eller  

 civilforsvarskorpset, samt for værnepligtige, der antages og indkaldes til  

 frivillig tjeneste i forsvaret eller civilforsvarskorpset uden tidligere at  

 have gennemgået den normale værnepligts første samlede uddannelse, påhviler  

 anmeldelsespligten Forsvarskommandoen henholdsvis Civilforsvarsstyrelsen.
 Stk. 2.  Værnepligtige, der indkaldes til udførelse af  

 civilt arbejde eller som aftjener deres værnepligt ved bistandsarbejde i  

 udviklingslandene, skal foretage anmeldelse om indkaldelsen til det  

 folkeregister, i hvilket de er optaget, og samtidig forevise  

 indkaldelsesordren.
Stk. 3.  Hvis de i stk. 1 og 2 nævnte personer  

 genindkaldes til efteruddannelse, mønstring og lignende, skal der kun  

 foretages anmeldelse til folkeregistret, hvis den pågældende samtidig med  

 indkaldelsen opgiver sin bopæl.
Anmeldelsen foretages da efter bestemmelserne  

 i kapitel 1.
 Stk. 4.  For de i stk. 1 nævnte værnepligtige anmeldes  

 hjemsendelse/formel hjemsendelse af frivillige af Forsvarskommandoen  

 henholdsvis Civilforsvarsstyrelsen, og meddelelse tilgår folkeregistret i den  

 kommune, hvori de pågældende er registreret ved hjemsendelsen.
Stk. 5.  De i stk. 2 nævnte værnepligtige skal senest 5  

 dage efter hjemsendelsen foretage anmeldelse herom til folkeregistret i den  

 kommune, hvori de har bopæl.
Det samme gælder værnepligtige, der hjemsendes  

 inden udløbet af den første samlede uddannelse i forsvaret eller  

 civilforsvarskorpset, samt værnepligtige, der hjemsendes efter at have  

 aftjent værnepligt som befalingsmænd.
§ 9.  Fiskere og søfolk, der påmønstrer et dansk  

 registreret skib og samtidig opgiver bopæl her i landet uden at tage bopæl i  

 udlandet, skal foretage anmeldelse om påmønstringen, dennes dato og skibets  

 og reders navn til det folkeregister, i hvilket de er optaget.
Ved  

 afmønstring skal flytning anmeldes i overensstemmelse med reglerne i kapitel  

 1.
 Stk. 2.  Fiskere og søfolk, der påmønstrer et udenlandsk  

 registreret skib og samtidig opgiver bopæl her i landet, skal anmelde  

 flytning til udlandet i overensstemmelse med reglerne i § 2.
 Stk. 3.  For fiskere og søfolk, der påmønstrer et dansk  

 registreret skib, men bevarer deres bopæl i udlandet, vil anmeldelse til  

 skattevæsenet være tilstrækkelig.
§ 10.  Folkeregistret kan pålægge enhver husejer eller  

 lejer at meddele registret oplysninger om, hvem der flytter til eller fra  

 ejerens eller lejerens ejendom eller lejlighed.
Sådanne oplysninger skal  

 meddeles registret inden 5 dage fra til- eller fraflytningen.
Et sådant pålæg  

 gælder dog ikke med hensyn til flyttende, der har forevist vedkommende  

 husejer eller lejer kvittering fra folkeregistret for, at de har foretaget  

 anmeldelse som nævnt i kapitel 1.
 Stk. 2.  Pålæg efter stk. 1 kan også gives ledere af  

 højskoler og lignende institutioner.
Adressebeskyttelse § 11.  En person kan overfor folkeregisterføreren  

 fremsætte anmodning om, at hans adresse ikke opgives til private  

 (adressebeskyttelse). Folkeregisterføreren skal afkræve den pågældende  

 nærmere oplysning om grunden til anmodningen og notere denne.  

 Adressebeskyttelsen indberettes straks til CPR, hvorefter adressen også er  

 beskyttet der.
Stk. 2.  Adressebeskyttelsen kan kun kræves opretholdt  

 for et tidsrum af indtil 1 år efter kravets imødekommelse.
Hvis beskyttelsen  

 ønskes forlænget, må der fremsættes fornyet anmodning herom overfor  

 folkeregisterføreren.
Stk. 3.  Adressebeskyttelsen gælder kun overfor det  

 register, der har imødekommet en anmodning herom.
Ved flytning til en anden  

 kommune må anmodning om adressebeskyttelse derfor fremsættes overfor denne  

 kommunes folkeregister.
 Stk. 4.  Adressen på personer, der opholder sig i  

 fængsel, arresthus, psykiatrisk afdeling eller lignende, er beskyttet.
 Stk. 5.  Folkeregistret kan i særlige tilfælde, f.eks.  

 ved adoption, yde en person adressebeskyttelse efter reglen i stk. 1 uden  

 anmodning herom.
 Stk. 6.  Når en person har meldt flytning til udlandet,  

 betragtes en adresse i udlandet som en beskyttet adresse, jf. § 14, stk. 1.
 Stk. 7.  En adressebeskyttelse kan normalt ikke  

 opretholdes overfor kreditorer, der agter at foretage skridt til opkrævning  

 eller inddrivelse af en forfalden fordring.
Personnummerbeviser og oplysninger fra  

 folkeregistrene og fra Det § 12.  Ved navngivelse af en nyfødt, ved indvandring,  

 ved ændring af navn, herunder adresseringsnavn, samt ved ændring af  

 personnummer vil et personnummerbevis automatisk blive udskrevet fra CPR og  

 tilsendt den pågældende uden opkrævning af gebyr.
 Stk. 2.  En person har ret til mod gebyr, jf. § 16, stk.  

 1, at få udstedt personnummerbevis i følgende tilfælde:
 Stk. 3.  Begæring om personnummerbevis rettes til  

 folkeregistret i den kommune, hvor den pågældende er registreret.  

 Folkeregistret rekvirerer beviset i CPR og fremsender det efter modtagelsen  

 til den pågældende.
 Stk. 4.  Hvis en person ikke kan afvente fremkomsten af  

 personnummerbeviset til dokumentation af sit personnummer, udsteder  

 folkeregistret uden opkrævning af gebyr en midlertidig attestation for  

 personnummeret, såfremt registret er bekendt med dette.
 § 13.  Folkeregistret udfærdiger på begæring  

 attestation om, i hvilke tidsrum den begærende i henhold til folkeregistrets  

 udvisende har haft ophold i kommunen.
Stk. 2.  Herudover udfærdiger folkeregistret på begæring  

 attestation om, hvorledes den begærende på begæringens tidspunkt er opført i  

 folkeregistret.
Der kan herunder udleveres oplysning om navn, stilling,  

 personnummer, fødselsregistreringssted, folkekirkeforhold, civilstand,  

 herunder civilstandsmyndighed og dato, om egne børns, ægtefælles og forældres  

 personnumre, statsborgerforhold, umyndiggørelse samt adresse.
 Stk. 3.  Yderligere oplysninger kan kun udleveres, hvis  

 der påvises en retlig interesse heri.
 Stk. 4.  Gebyr for de i stk. 1-3 nævnte attestationer  

 kan opkræves efter § 16, stk. 1.
§ 14.  Fra folkeregistret kan private personer eller  

 virksomheder m.v., der forud overfor folkeregistret kan identificere en  

 bestemt person, forlange oplysning om vedkommende persons fulde navn,  

 stilling og nuværende adresse i kommunen.
Adresseoplysning kan ikke gives,  

 hvis adressen er beskyttet, jf. kapitel 3. Hvis den omspurgte person er  

 registreret som død, udvandret eller forsvundet, gives oplysning herom samt  

 dato herfor.
Er en person udvandret kan der dog alene gives oplysning om det  

 land, hvortil den pågældende er udvandret, uanset om folkeregistret er i  

 besiddelse af adressen i vedkommende land.
Stk. 2.  Er den omspurgte person registreret som  

 tilflyttet en anden kommune, videresendes forespørgslen til  

 registreringskommunen, medmindre folkeregistret har terminaladgang til CPR,  

 jf. stk. 3. Forespørgeren må ikke oplyses om den aktuelle opholdskommune, men  

 alene om at forespørgslen er videresendt.
Registreringskommunen giver  

 derefter oplysning om navn, stilling og adresse i kommunen, eller i givet  

 fald om død, udvandring eller forsvinden, direkte til forespørgeren.
Er  

 adressen beskyttet i registreringskommunen, tilbagesendes forespørgslen til  

 den kommune overfor hvilken forespørgslen først er rejst, med bemærkning om  

 adressebeskyttelse og begrundelsen herfor.
Sidstnævnte kommune giver derefter  

 alene oplysning til forespørgeren om, at den omspurgte person er fraflyttet  

 kommunen, og at adressen er beskyttet.
Spørgsmålet om udlevering af en  

 adresse trods beskyttelse, jf. § 11, stk. 7, afgøres af den kommune overfor  

 hvilken forespørgslen er rejst.
Stk. 3.  Et folkeregister, som har terminaladgang til  

 CPR, kan efter reglerne i stk. 1 også videregive oplysninger om en person,  

 som ikke er registreret med adresse i kommunen.
Er adressen beskyttet,  

 meddeles dette forespørgeren med oplysning om, at adressen kan udleveres til  

 en kreditor, der agter at foretage skridt til opkrævning eller inddrivelse af  

 en forfalden fordring.
Er dette tilfældet, videresendes forespørgslen - samt  

 dokumentation for at kravet er forfaldent - til registreringskommunen, der  

 afgør om adressen kan udleveres.
Kan adressen udleveres, foretages dette af  

 registreringskommunen.
Kan adressen ikke udleveres, tilbagesendes  

 forespørgslen til den kommune overfor hvilken forespørgslen er rejst,  

 hvorefter denne meddeler forespørgeren, at adressen ikke kan udleveres.
Stk. 4.  I særlige tilfælde, hvor en privat person  

 ønsker oplysninger om en anden person ud over det i stk. 1-3 nævnte, afgør  

 folkeregisterføreren efter et skøn over den begærendes retlige interesse i  

 oplysningerne, om disse skal gives.
Der kan dog i intet tilfælde uden  

 Indenrigsministeriets tilladelse gives oplysning om en anden persons  

 personnummer, jf. dog § 13, stk. 2.
 Stk. 5.  Udlevering af oplysninger om en større kreds af  

 personer fra folkeregistret til private kan alene ske med  

 Indenrigsministeriets samtykke.
Stk. 6.  Kommunalbestyrelsen kan dog bestemme, om og på  

 hvilke vilkår, der til brug for udarbejdelse af lokale vejvisere, kan  

 udleveres oplysninger om navne, stillinger og adresser for de personer, som  

 er registreret i folkeregistret.
Der kan dog ikke leveres løbende ændringer  

 fra folkeregistrene til vejviserforlagene.
Adresser, der i henhold til  

 kapitel 3 er beskyttede, må ikke udleveres.
Enhver kan overfor  

 kommunalbestyrelsen (folkeregistret) kræve, at han ikke optages i en lokal  

 vejviser.
Folkeregistret afgør endvidere, om beboere på institutioner af  

 særlig karakter skal medtages ved udarbejdelsen af lokalvejvisere.  

 Indberetning herom foretages af folkeregistret til CPR.
En begæring om ikke  

 at blive optaget i en lokal vejviser har virkning indtil fraflytning fra  

 kommunen.
 § 15.  På begæring overfor Indenrigsministeriet,  

 Afdelingen for Personregistrering, udfærdiges en udskrift af, hvorledes den  

 begærende på begæringens tidspunkt er registreret i CPR.
Stk. 2.  Fra CPR kan til private personer og  

 virksomheder m.v., der forud overfor registret kan identificere en bestemt  

 person, videregives oplysninger om vedkommende persons navn, stilling og  

 adresse, medmindre denne er beskyttet, og oplysning om, hvorvidt personen er  

 afgået ved døden, forsvundet eller er udvandret af landet samt dato herfor,  

 eller om vedkommende er umyndiggjort.
Forespørgsel stilles skriftligt jf. §  

 17, stk. 2. I særlig hastende enkelttilfælde, hvor den efterspurgtes  

 opholdskommune er ukendt og sædvanlig svartid ikke kan afventes, kan private  

 personer og virksomheder m.v. - efter forudgående aftale med  

 Indenrigsministeriet, Afdelingen for Personregistrering - dog rette  

 telefonisk forespørgsel til CPR, jf. § 17, stk. 3.
 Stk. 3.  Andre oplysninger om en forud identificeret  

 person kan kun videregives til private, hvis vedkommende person eller  

 virksomhed m.v. kan godtgøre at have retlig interesse i at få den pågældende  

 oplysning.
Stk. 4.  På vilkår, der fastsættes i hvert enkelt  

 tilfælde, kan der mod vederlag gives tilladelse til, at erhvervsvirksomheder  

 fra CPR får de i stk. 2 angivne data eller løbende ændringer i disse for en  

 større afgrænset kreds af personer, der enkeltvis forud er identificeret  

 overfor registret.
Forinden sådan tilladelse gives, indhentes en udtalelse  

 fra det i lov om offentlige myndigheders registre omhandlede registertilsyn.  

 Tilladelsen kan til enhver tid tilbagekaldes.
Det er en betingelse, at  

 oplysningerne udelukkende skal bruges i konkrete retsforhold og ikke til  

 etablering af relationer, som ikke eksisterer i forvejen, samt at modtagne  

 oplysninger kun videregives til private personer eller andre  

 erhvervsvirksomheder, hvis det udtrykkeligt er fastsat i vilkårene.
Ansøgning  

 om tilladelse indsendes til Indenrigsministeriet, Afdelingen for  

 Personregistering.
§ 16.  For oplysninger, der i henhold til § 14 gives  

 private, kan der for hver omspurgt person - uanset om denne findes i  

 registret - forlanges et gebyr, der højst kan andrage 48 kr.
Ved udlevering  

 af personnummerbevis efter § 12, stk. 2 skal opkræves et gebyr på 48 kr.
For  

 forespørgsler som ekspederes efter § 14, stk. 2, oppebæres gebyret alene af  

 den kommune overfor hvilken forespørgslen først er rejst.
Samme gebyr kan  

 opkræves for en attest udstedt i medfør af § 13, hvis attesten ikke skal  

 anvendes til brug for en offentlig myndighed.
 Stk. 2.  Folkeregistret kan bestemme, at forespørgsler i  

 henhold til §§ 13 og 14 skal stilles skriftligt.
 § 17.  Forud for afgivelse af oplysninger fra  

CPR i medfør af § 15, stk. 2, 1. pkt., erlægges et gebyr på 72 kr.  

 Gebyret kan ikke kræves tilbagebetalt, selv om den omspurgte person ikke kan  

 identificeres i registreret.
Stk. 2.  Forespørgsler til CPR i henhold til §  

 15, stk. 2, 1. pkt., skal afgives på den af Indenrigsministeriet foreskrevne  

 formular, der kan rekvireres fra folkeregistrene eller Indenrigsministeriet,  

 Afdelingen for Personregistrering.
Ved forespørgslens indsendelse til  

 Indenrigsministeriet, Afdelingen for Personregistrering, skal den være  

 vedlagt en af postvæsenet kvitteret girokupon for gebyrets indbetaling til  

 Indenrigsministeriets postgirokonto.
Indenrigsministeriets  

 postgirokontonummer er anført på det giroindbetalingskort, der indgår i  

 Indenrigsministeriets omtalte formular.
 Stk. 3.  Ved telefonisk forespørgsel til CPR i henhold  

 til § 15, stk. 2, 3. pkt. skal forespørgeren oplyse efterspurgtes navn og  

 personnummer eller navn, fødselsdato og køn samt eventuel tidligere adresse.  

 For forespørgslen betales et af indenrigsministeren fastsat gebyr.
 § 18.  For tilsendelse af de i bekendtgørelsen nævnte  

 attester, beviser m.v. kan modtageren ikke afkræves porto.
Klager over folkeregistrenes afgørelser § 19.  Klager over folkeregistrenes afgørelser rettes  

 til Indenrigsministeriet.
Klager over folkeregistrenes afgørelser i de  

 grønlandske kommuner eller i Grønlands hjemmestyres Danmarkskontor rettes dog  

 til rigsombudsmanden i Grønland.
Straf § 20.  Overtrædelse af bekendtgørelsens §§ 1-5 og 7-9,  

 eller tilsidesættelse af pålæg efter §§ 6, stk. 1 og § 10 straffes med bøde.
 Stk. 2.  Den, der bruger eller videregiver oplysninger i  

 strid med § 15, stk. 4, 4. pkt., eller overtræder vilkår fastsat i en  

 tilladelse i henhold til § 15, stk. 4, 1. pkt., straffes med bøde, medmindre  

 højere straf er forskyldt efter den øvrige lovgivning.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 Ikrafttræden m.v.
 § 21.  Bekendtgørelsen træder i kraft den 1. januar  

 1990. Samtidig ophæves Indenrigsministeriets bekendtgørelse nr. 803 af 15.  

 december 1988.
 Stk. 2.  Denne bekendtgørelse gælder ikke for Færøerne.
