S.A.1 Fuldt skattepligtige selskaber mv., fonde og  

 foreninger S.A.2 Begrænset skattepligtige selskaber mv.
S.A.3 Skatteundtagne og skattefritagne S.A.1 Fuldt skattepligtige selskaber mv., fonde og foreninger I dette afsnit behandles de i SEL § 1, stk. 1, nr. 1-5b, nævnte selskaber  

 mv., der subjektivt er fuldt skattepligtige og foreninger mv. der ifølge  

 lovens § 1, stk. 1, nr. 6, jf. stk. 4 og 5, alene er objektivt skattepligtige  

 af indtægt ved erhvervsmæssig virksomhed, samt fonde, visse foreninger og  

 institutter omfattet af FBL § 1. Hvorledes der skelnes mellem  

 erhvervsindkomst og anden indkomst for foreninger mv. omfattet af SEL § 1,  

 stk. 1, nr. 6, er behandlet i S.C.8. Om den subjektivt begrænsede  

 skattepligt, se S.A.2.
Fælles for de i SEL § 1, stk. 1, og FBL § 1 omhandlede selskaber,  

 foreninger mv. er, at de skal være hjemmehørende her i landet.
Fortolkningen  

 af ordet hjemmehørende giver ikke vanskeligheder vedrørende indregistrerede  

 aktieselskaber og anpartsselskaber, da det er en betingelse for  

 indregistreringen i Erhvervs- og Selskabsstyrelsen, at selskabet angiver sit  

 hjemsted her i Danmark.
For de øvrige i bestemmelsen nævnte sammenslutninger  

 mv. er det derimod af interesse at forstå, hvad der skal forstås ved  

 hjemmehørende, bl.a. for at afgrænse dem fra de i SEL § 2 omhandlede  

 begrænset skattepligtige selskaber og foreninger, jf.
S.A.2. Ifølge praksis  

 er det afgørende, at både bestyrelsen, i al fald flertallet af  

 bestyrelsesmedlemmerne, og hovedkontoret befinder sig her i landet.
 En investeringsforening, der var oprettet med hjemsted i Nuuk (Godthåb),  

 Grønland og som havde postadresse sammesteds, ansås for hjemmehørende i  

 Danmark, da alle dispositioner af væsentlig betydning for foreningen,  

 herunder beslutninger om køb af værdipapirer for investerede midler samt salg  

 af værdipapirerne og kurspleje, blev truffet i København, se RR 1984 SM 108  

 (TfS 1984, 106) (SD).
* Hjemmehørende Fra og med 1995 anses de nævnte selskaber m.v., fonde og foreninger for  

 hjemmehørende her i landet, hvis ledelsen har sæde her i landet, jf.
SEL § 1,  

 stk. 7 og FBL § 1, stk. 1 nr. 4. Det er uden betydning, om selskabet, fonden  

 eller foreningen evt. er indregistreret i udlandet.
Fuld skattepligt kan derfor enten bestå på baggrund af indregistrering her  

 i landet, eller på baggrund af, at ledelsen har sæde her i landet.
I h.t.
SEL  

 § 1, stk. 7, 3. pkt. finder bestemmelsen om fuld skattepligt for udenlandske  

 selskaber med ledelse her i landet dog ikke anvendelse, for så vidt angår  

 selskaber og foreninger m.v., som er fuldt skattepligtige i et andet land,  

 hvis DBO'en bestemmer, at Danmark skal lempe dobbeltbeskatning af indkomst  

 fra et fast driftssted i det pågældende land efter exemptionsmetoden eller  

 ved at give matching credit.
Ledelsens sæde Afgørelsen af, om et selskabs ledelse har sæde her i landet, beror på en  

 konkret vurdering af de faktiske forhold i forbindelse med  

 beslutningstagningen i selskabet.
Ved denne vurdering lægges først og  

 fremmest vægt på beslutninger forbundet med den daglige ledelse af selskabet.  

 Selskabet vil derfor ofte blive anset for hjemmehørende i Danmark, når  

 direktionen har sæde eller når selskabets hovedsæde er beliggende her i  

 landet.
I det omfang bestyrelsen forestår den reelle daglige ledelse af  

 selskabet, vil stedet for bestyrelsens sæde være af væsentlig betydning for  

 vurderingen af, om selskabet er hjemmehørende i Danmark.
I så fald er det  

 stedet, hvor bestyrelsens beslutninger reelt træffes, der er afgørende for  

 ledelsens sædes placering.
Dette kan være aktuelt i tilfælde, hvor f.eks.  

 bestyrelsesformanden reelt forestår den daglige ledelse af selskabet, eller i  

 tilfælde, hvor beslutningerne er truffet forud for den formelle afholdelse af  

 bestyrelsesmøde.
Beslutninger, der almindeligvis træffes på generalforsamlingsniveau, er  

 som udgangspunkt ikke afgørende for, om selskabet kan anses for hjemmehørende  

 her i landet.
Aktiebesiddelse vil derfor som udgangspunkt ikke være afgørende  

 for vurderingen.
Holdingselskaber Hvis selskabets virksomhed er af en karakter, hvor der ikke er en faktisk  

 daglig ledelse, f.eks. fordi selskabets eneste aktivitet er at besidde aktier  

 i andre selskaber, så må stedet, hvor de øvrige beslutninger vedr. selskabets  

 ledelse tages, lægges til grund.
Dette medfører, at hvis hovedparten af den  

 ledelsesmæssige aktivitet, der foregår, sker i Danmark, så vil ledelsen blive  

 anset for beliggende her i landet.
Der lægges også i denne sammenhæng vægt på  

 en vurdering af, hvor beslutningerne reelt træffes.
Hvis selskabets eneste aktivitet er aktiebesiddelse, så vil det kunne  

 tillægges vægt, hvor beslutninger om, hvordan rettigheder i h.t. aktierne  

 skal udøves, træffes.
Tilsvarende vil der kunne lægges vægt på, hvorfra der  

 forhandles om finansiering af selskabets aktiviteter.
D.v.s., at hvis  

 beslutningerne i f.eks. et holdingselskab eller et investeringsselskab, der  

 er indregistreret i udlandet, reelt træffes i Danmark, så vil selskabet være  

 hjemmehørende her i landet, uanset at der formelt er en direktion i udlandet,  

 eller at bestyrelsesmøderne formelt afholdes i udlandet.
Selskaber, der er  

 fuldt skattepligtige efter SEL § 1, stk. 7, anses for indenlandske selskaber  

 og deres indkomstopgørelse og skatteberegning sker på samme måde, som for  

 andre selskaber omfattet af SEL § 1, stk. 1, nr. 2-6. Dette gælder i forhold  

 til den øvrige skattelovgivning, medmindre andet fremgår af den pågældende  

 bestemmelse, ligesom det gælder i forhold til DBO'erne.
Disse selskaber anses  

 for indenlandske i forhold til SEL § 13 om udbyttebetalinger i  

 moder-datterselskabsforhold, ligesom udbyttebetalinger og aktieavancer  

 hidrørende fra disse selskaber er aktieindkomst, hvis de øvrige betingelser  

 herfor er opfyldt.
Udbytter fra disse selskaber er omfattet af KSL § 2, stk.  

 1, litra c, ligesom pligten til at indeholde skat af udbytter, jf.
KSL § 65,  

 også påhviler disse selskaber. * Ifølge SEL § 41 og FBL § 24 omfatter lovene ikke Færøerne og Grønland.
 Afgrænsningen mellem de af loven omfattede selvstændige skattesubjekter på  

 den ene side og sammenslutninger uden selvstændig skattepligt  

 (interessentskaber (samejer), kommanditselskaber, partrederier og stille  

 selskaber) på den anden side omtales i S.A.1.8.1.
S.A.1.1 Aktieselskaber og anpartsselskaber SEL § 1, stk. 1, nr. 1, omfatter de her i landet indregistrerede aktie- og  

 anpartsselskaber.
Et registreret anpartsselskab blev anset for skattepligtig,  

 uanset at det ved dom var fastslået, at selskabet ikke ved stiftelsen havde  

 fået indbetalt anpartskapitalen, se HD af 17. jan. 1989, refereret i SKAT  

 1989.3.202 (TfS 1989, 68). Om betingelser for at et indregistreret selskab  

 kan beskattes som kooperativ virksomhed, se nedenfor i S.A.1.4. At  

 anpartsselskaber beskattes efter samme regler som aktieselskaber følger af  

 anpartsselskabslovens § 135, stk. 1.
Kommanditaktieselskaber er ikke omfattet af SEL § 1, da komplementaren  

 hæfter personligt.
Kommanditistaktionærerne beskattes personligt af deres  

 ideelle andel af selskabets resultat, jf.
Told-Skat Nyt 1992.8.247 (TfS 1992,  

 234) (BF).
 Et gyldigt indregistreret selskab skal beskattes selvstændigt, medmindre  

 der i henhold til SEL § 31 er tilladt sambeskatning. (Om sambeskatning se  

 S.D.5). Om tidspunktet for skattepligtens indtræden og beskatning af  

 selskaber under stiftelse henvises til S.B.
 Om beskatning af selskaber under likvidation og konkurs, se S.B.2.
En række erhverv kan ikke drives af aktie- og anpartsselskaber.
Dette  

 skyldes, at udøvelsen af erhvervet forudsætter en bevilling, autorisation  

 eller lignende, som i henhold til lovbestemmelser uden for skattelovgivningen  

 kun gives til fysiske personer, se S.C.1.1.1.
 Om tilfælde, hvor indtægten ved en i selskabsretlig henseende lovligt  

 drevet virksomhed skal beskattes ved en personlig indkomstopgørelse, se  

 S.C.1.1.1.
S.A.1.2 Aktieselskabslignende selskaber Omfattet af SEL § 1, stk. 1, nr. 2, er selskaber, som uden at kunne  

 indregistreres som aktie- eller anpartsselskaber, har det til fælles med dem,  

 at ingen af deltagerne hæfter personligt for selskabets forpligtelser, og at  

 overskuddet, herunder et eventuelt likvidationsprovenu, fordeles i forhold  

 til deltagernes indskudte kapital.
Det sidstnævnte vilkår afskærer disse selskaber fra at regnes for  

 koope-rative foreninger, jf.
S.A.1.4, uanset at de ofte fører betegnelsen  

 a.m.b.a.
Ligeledes vil dette vilkår normalt bevirke, at disse selskaber ikke  

 kan regnes for foreninger, jf.
S.A.1.8.1, da foreninger i reglen ikke har  

 indskudskapital af betydning og heller ikke regler om overskudsfordeling.
 Under bestemmelsen hører eksempelvis selskaber uden indskudt kapital, men  

 kun med garantikapital, selskaber med vekslende kapital samt selskaber med  

 vedtægtsmæssig begrænsning af udbytte og likvidationsprovenu.
Om der foreligger et selskab, som er omfattet af SEL § 1, stk. 1, nr. 2,  

 må afgøres ud fra en samlet konkret vurdering.
Af væsentlig betydning for  

 denne vurdering er selskabets vedtægter og hensigten med dets virksomhed, men  

 herudover kan nedennævnte forhold være af betydning for vurderingen, når det  

 huskes, at ikke et enkelt af disse kan være ubetinget afgørende:
 Ved vurderingen kan følgende tale for, at selskabet er omfattet af SEL §  

 1, stk. 1, nr. 2:
-ingen af deltagerne hæfter personligt - fordeling af overskuddet sker i forhold til den af deltagerne ind-skudte  

 kapital - det årlige overskud fordeles på grundlag af omsætningen, men en eventuel  

 likvidationsudlodning baseres på kapitalens størrelse - selvstændige vedtægter - særskilt regnskab - særskilte foreningsorganer, som med bindende virkning kan handle, også  

 for de medlemmer, som ikke er med i ledelsen - mulighed for udvidelse af medlemskredsen - bestemmelse om, hvad der skal ske med formuen ved det enkelte medlems  

 udtræden eller ved enhedens opløsning - indskudskapital (kan enten være nominelt angivet til en bestemt  

 størrelse, eller der kan være tale om vekslende indskudskapital) Følgende kan tale imod, at selskabet er omfattet af SEL § 1, stk. 1, nr.  

 2:
- fordeling af både overskud og af likvidationsprovenu foretages på  

 grundlag af omsætningen (kooperativ virksomhed) - èn eller flere hæfter personligt -ingen fordeling af overskud finder sted i forhold til kapital-indskuddet -overskuddet anvendes til almennyttige eller velgørende formål * Retsevne ved registrering i Erhvervs- og Selskabsstyrelsen Fra og med 1. januar 1995 skal nystiftede andelsselskaber med begrænset  

 ansvar registreres i Erhvervs- og Selskabsstyrelsen for at få retsevne, jf.  

 lov nr. 123 af 18. februar 1994 (om erhvervsdrivende virksomheder) § 3 smh.  

 med § 8 og § 9.
Af § 9 i loven fremgår det således, at en virksomhed med begrænset ansvar,  

 der ikke er registreret i Erhvervs- og Selskabsstyrelsen, ikke kan erhverve  

 rettigheder og indgå forpligtelser.
Virksomheden kan heller ikke være part i  

 retssager bortset fra søgsmål om stiftelsen.
 § 9 i lov om erhvervsdrivende virksomheder svarer med nogle ændringer til  

 § 12 i aktieselskabsloven.
 Af § 10, stk. 2 i loven fremgår det, at anmeldelsen til Erhvervs- og  

 Selskabsstyrelsen skal ske inden 8 uger efter stiftelsen, eller efter at  

 virksomheden er blevet omfattet af anmeldelsespligten.
 Loven omfatter følgende virksomheder, der også kan være omfattet af SEL:  

 andelsselskaber (andelsforeninger) samt andre selskaber og foreninger med  

 begrænset ansvar, der ikke er omfattet af aktieselskabsloven,  

 anpartsselskabsloven eller lov om erhvervsdrivende fonde.
Loven omfatter således ikke virksomheder, hvor nogle eller alle deltagere  

 hæfter personligt, uden begrænsning og solidarisk.
Loven omfatter endvidere  

 ikke virksomheder med ideelt sigte.
 For at være omfattet af loven skal virksomheden have til formål at fremme  

 deltagernes økonomiske interesser.
 Samtidig er det en betingelse, at deltagernes økonomiske interesser  

 fremmes gennem virksomhedens erhvervsdrift.
 Såfremt virksomheden kun opfylder ét af ovennævnte kriterier, er  

 virksomheden derfor ikke omfattet af loven.
 I lov om erhvervsdrivende virksomheder defineres et andelsselskab i § 4  

 som en virksomhed, der enten er:
1) et interessentskab eller 2) et kommanditselskab eller 3) en virksomhed med begrænset ansvar og hvis formål det er at virke til  

 fremme af deltagernes fælles interesser gennem deres deltagelse i  

 virksomheden som aftagere, leverandører eller på anden lignende måde.  

 Endvidere skal virksomhedens afkast, bortset fra normal forrentning af den  

 indskudte kapital, enten fordeles blandt medlemmerne i forhold til deres  

 andel i omsætningen eller forblive indestående i virksomheden.
 Denne definition er bredere end SEL § 1, stk. 1, nr. 3, idet SEL f.eks.  

 stiller krav om fremme af mindst 10 deltageres erhvervsmæssige interesser, og  

 om at omsætningen med ikke-medlemmer ikke væsentligt eller længerevarende må  

 overskride 25% af den samlede omsætning.
 Definitionen af andelsselskaber i lov om erhvervsdrivende virksomheder er  

 derimod ikke så bred som SEL § 1, stk. 1, nr. 4.
Af lovens § 26, stk. 2 fremgår det, at selvstændige juridiske personer,  

 der gyldigt består inden lovens ikrafttræden, og som er omfattet af loven,  

 bevarer retsevne uanset manglende registrering. * Afgørelse fra Erhvervsankenævnet Til belysning af praksis kan nævnes Industriministeriets Erhvervsankenævns  

 kendelse af 7. januar 1993 om klage over nægtelse af at optage selskabet  

 "K A.m.b.a." i handelsregisteret.
 Af kendelsen fremgår bl.a. følgende:
"Erhvervsankenævnet har indhentet en udtalelse fra Erhvervs- og  

 Selskabsstyrelsen.
I styrelsens svar af 31. marts 1992 hedder det bl.a.:
"Uden for selskabslovene er der i dansk ret aftalefrihed inden for  

 forenings- og selskabsretten.
Parterne kan derfor gennem vedtægten indrette  

 en selskabsform, der ikke vil være omfattet af de eksisterende selskabslove,  

 såfremt der ikke er tale om en omgåelse af disse.
Det er i teorien og i  

 domstolspraksis uafklaret, hvor tæt et selskabs organisation kan nærmes A/S-  

 og ApS-formen uden at blive omfattet heraf.
Det er styrelsens opfattelse, at et selskab for at falde uden for ApS- og  

 A/S-lovenes bestemmelser må være organiseret således, at det klart adskiller  

 sig fra et A/S eller et ApS.
Dette har styrelsen også tilkendegivet som sin  

 klare holdning ved det stigende antal forespørgsler, som styrelsen modtager.  

 Antallet af forespørgsler har været markant stigende siden forhøjelsen af  

 minimumskapitalen i A/S og ApS.
Et selskab, der i struktur ligner et A/S/ApS kan falde udenfor A/S- og  

 ApS-lovene, hvis det er omfattet af undtagelsesbestemmelsen i A/S-lovens § 1,  

 stk. 4, og i ApS-lovens § 1, stk. 4. I så fald skal selskabet have til formål  

 at virke til fremme af medlemmernes fælles interesse.
Endvidere skal det af  

 vedtægterne fremgå, at udbyttet skal fordeles til medlemmerne i forhold til  

 deres andel i selskabets omsætning, og at formuen ved opløsning efter  

 tilbagebetaling af den indskudte kapital fordeles på samme måde.
 I den konkrete sag er selskabet stiftet uden indskudskapital og nye  

 deltagere i ejerkredsen skal aktivt støtte formålet og idégrundlaget.  

 Imidlertid er der ikke tale om en kreds af deltagere og udbytte og udlodning  

 ved likvidation skal ikke ske i forhold til medlemmernes andel i omsætningen  

 ligesom formålet ikke entydigt kan siges at være til fremme af medlemmernes  

 interesser.
 På denne baggrund er det styrelsens opfattelse, at selskabet ikke vil være  

 omfattet af undtagelsesbestemmelsen i A/S- og ApS-lovenes § 1, stk. 4.
Selskabets hele konstruktion, herunder det oplyste om ejerforhold,  

 hæftelsesforhold, overskudsdeling og opløsning medfører, at styrelsen ikke  

 finder, at der kan ske registrering i handelsregistrets afd.
C.
Styrelsen  

 finder derimod, at selskabet må anmeldes og registreres som enten et A/S  

 eller ApS i overensstemmelse med de for disse selskaber gældende  

 regler."" "Ankenævnet udtaler:
 Selskabet har ved anmeldelsen til handelsregisteret angivet sig som et  

 andelsselskab ved i sit navn at anvende betegnelsen "a.m.b.a.", der  

 er den hævdvundne forkortelse for "andelsselskab med begrænset  

 ansvar". Efter det oplyste om selskabets vedtægter og ejerforhold er  

 selskabet imidlertid klart ikke noget andelsselskab, således som dette begreb  

 er beskrevet i A/S-lovens § 1, stk. 4, og ApS-lovens § 1, stk. 4, jf.  

 politimesterens udtalelse af 27. november 1991. Allerede fordi selskabet  

 angiver sig som et andelsselskab uden at være et sådant, kan  

 Erhvervsankenævnet tiltræde, at politimesteren har afvist at optage selskabet  

 i handelsregistret.
 For så vidt klageren har gjort gældende, at selskabet (eventuelt med en  

 ændret selskabsbetegnelse) kan optages i handelsregistret i kraft af den  

 selskabsretlige kontraktsfrihed som et selskab med begrænset ansvar, der  

 hverken er et A/S, et ApS eller et andelsselskab, skal ankenævnet bemærke:
Anerkendelse af et selskab med begrænset ansvar, der falder uden for de  

 lovregulerede selskabstyper, som lovligt stiftet i henhold til grundsætningen  

 om den selskabsretlige kontraktsfrihed må forudsætte, at de forhold, som  

 betinger selskabsdannelsen, og hele selskabets opbygning på væsentlig måde  

 adskiller selskabet fra de lovregulerede selskabstyper.
Ankenævnet er enig  

 med politimesteren og Erhvervs- og Selskabsstyrelsen i, at det foreliggende  

 selskab efter hele sin konstruktion og det oplyste om ejerforhold,  

 hæftelsesforhold, overskudsdeling og opløsning ikke adskiller sig væsentligt  

 fra et A/S eller ApS.
Det forhold, at selskabet er stiftet uden nogen  

 indskudskapital og således ikke opfylder kapitalkravene i A/S- og ApS-lovene,  

 kan ikke i sig selv medføre, at selskabet falder uden for disse love.  

 Ankenævnet kan derfor tiltræde, at politimesteren ved den påklagede skrivelse  

 har afvist at optage selskabet i handelsregistret, fordi der er tale om en  

 selskabskonstruktion, som ikke afviger væsentligt fra et A/S (eller ApS).
Ankenævnet stadfæster herefter den påklagede afgørelse." S.A.1.3 Sparekasser og andelskasser Sparekasser, andelskasser og sammenslutninger af andelskasser efter  

 kapitel 4 D i lov om banker og sparekasser mv. beskattes efter SEL § 1, stk.  

 1, nr. 2a.
 For andelskasser og sammenslutninger af andelskasser har bestemmelsen  

 først virkning fra indkomståret 1995.
 * Ved lov nr. 1090 af 21/12 1994 er der skabt mulighed for, at  

 andelskasser eller sammenslutninger heraf fra indkomståret 1995 kan omdannes  

 til aktieselskaber, der er skattepligtige efter SEL § 1, stk. 1, nr. 1. Se  

 nærmere S.D.1.14.
 Såfremt andelskasser eller sammenslutninger heraf overfører reserver til  

 en forening, er foreningen skattepligtig i henhold til SEL § 1, stk. 1, nr.  

 2a.
 Føres reserverne derimod over i en fond, er den erhvervsdrivende fond  

 skattepligtig efter fondsbeskatningslovens regler.
Ligeledes er en forening, der er oprettet i henhold til § 52 i lov om  

 banker og sparekasser fritaget for beskatning af værdien af de modtagne  

 aktier. * * Post Danmark Ved lov nr. 90 af 8. februar 1995 er det statsejede Post Danmark med  

 virkning fra 1. januar 1995 blevet omfattet af den fulde skattepligt i  

 henhold til SEL § 1, stk. 1, nr. 2b.
Post Danmark og evt. sambeskattede  

 datterselskaber skal skatteansættes af de statslige told- og  

 skattemyndigheder og det fulde skatteprovenu tilfalder staten. * S.A.1.4 Kooperative foreninger Ved lov nr. 374 af 18. maj 1994 er der gennemført en række ændringer i SEL  

 vedrørende beskatningen af andelsselskaber.
Loven har virkning fra og med  

 indkomståret 1994 for selskaber og foreninger, hvis indkomstår 1994  

 påbegyndes den 27/10 1993 eller senere.
For selskaber og foreninger, hvis  

 indkomstår 1994 er påbegyndt før den 27/10 1993, har loven virkning fra og  

 med indkomståret 1995.
Ved lovændringen er skattepligtsbestemmelserne for andelsselskaber i SEL  

 revideret.
Der er i § 1, stk. 1, nr. 3 gennemført en fælles  

 skattepligtsbestemmelse for alle andelsbeskattede andelsselskaber (se herom  

 S.A.1.4.1). Brugsforeninger omfattes af § 1, stk. 1, nr. 3a (se herom  

 S.A.4.2.) og endelig er andelsselskaber, der ikke omfattes af de øvrige  

 bestemmelser omfattet af § 1, stk. 1, nr. 4 som aktieselskabsbeskattede  

 andelsselskaber (se herom S.A.1.4.3).
 Dette afsnit omhandler de fælles træk for de af SEL omfattede kooperative  

 virksomheder.
Kooperative virksomheder er normalt organiseret som foreninger, men der er  

 dog ikke krav om en bestemt organisationsform.
Et allerede indregistreret  

 aktie- eller anpartsselskab kan beskattes som kooperativ virksomhed, hvis det  

 opfylder betingelserne som nedenfor anført om samhandel med aktionærer og om  

 overskudsfordeling.
Selve angivelsen af formålet i virksomhedens vedtægter behøver ikke at  

 være af selvstændig betydning.
Det er først og fremmest den måde, hvorpå  

 virksomheden faktisk drives, der er afgørende for, efter hvilke regler  

 foreningen skal beskattes, se RR 1967 SM 53 (RR 1967, 53) (SKD). « Se  

 endvidere TfS 1995, 503 (ØLD af 21/6 1995). « Ved nystiftede selskaber  

 må skattepligten imidlertid bedømmes ud fra vedtægterne.
 For så vidt angår overskudsfordelingen, er det dog en forudsætning for  

 kooperationsbeskatning, at vedtægterne indeholder krav om, at overskud og  

 likvidationsprovenu fordeles på grundlag af omsætningen, bortset fra normal  

 forrentning af indskudskapitalen, jf. skd. 17.100 (Skd. 1971, 73). Det er  

 uden betydning for skattepligten som kooperativ forening, om medlemmernes  

 hæftelse for foreningens forpligtelser er begrænset til deres indskud i  

 foreningen, eller om de tillige hæfter med hele deres øvrige formue.  

 Sædvanligvis har hvert medlem én stemme på generalforsamlingen eller  

 ved valg til repræsentantskabet.
 Se også skd. cirk. nr. 136 af 7. nov. 1988, pkt. 6.
 Der er 3 nødvendige forudsætninger for at betragte foreningen som en  

 kooperativ virksomhed:
a.Foreningen skal have et kooperativt formål, dvs. at fremme medlemmernes  

 fælles erhvervsmæssige interesser gennem deres deltagelse i andelsselskabets  

 virksomhed som aftagere, leverandører el.lign.
Det er den måde, hvorpå  

 virksomheden faktisk drives, der er afgørende for bedømmelsen af formålet.
b.Overskuddet skal, bortset fra en normal forrentning af indskudt kapital,  

 fordeles i forhold til medlemmernes omsætning med foreningen.
Dog kan  

 brugsforeninger, som er omfattet af de nye regler i SEL vælge udelukkende at  

 udlodde til personlige medlemmer.
Som normal forrentning af indskudt kapital  

 kan ikke godkendes en højere forrentning end Nationalbankens til enhver tid  

 fastsatte diskonto.
Beregningsgrundlaget behøver ikke at være omsætningen i  

 det enkelte regnskabsår, men kan være flere års omsætning.
Også et eventuelt  

 likvidationsprovenu skal fordeles i forhold til omsætningen.
Det er uden  

 betydning, om det overskudsbeløb, på grundlag af hvilket overskudsfordelingen  

 foretages, fastsættes efter fradrag af normal forrentning af den indskudte  

 kapital, se SO 1979.47 (SD). Den omsætning, der skal danne grundlag for  

 overskudsfordelingen, er i almindelighed betalingen for de faktiske  

 leverancer til eller fra medlemmerne og således ikke nødvendigvis det på  

 forhånd aftalte forbrug, se RR 1969 SM 59 (RR 1969, 59) og RR 1975 SM 137 (RR  

 1975, 137D) (SD).
Et andelsselskab fordelte overskuddet efter et puljeafregningssystem.  

 Landsskatteretten fandt, at fordeling af overskud til medlemmerne reelt måtte  

 anses for at ske på grundlag af de af medlemmerne til selskabet leverede  

 produkter, hvorfor selskabet blev anset for omfattet af SEL § 1, stk. 1, nr.  

 4, jf.
Told-Skat Nyt 1992.18.541 (TfS 1992, 435) (LSR).
 En sammenslutning kunne ikke beskattes som indkøbsforening, da 40% af  

 overskuddet var forbeholdt en enkelt af deltagerne, og alene 60% af  

 overskuddet skulle fordeles blandt deltagerne i forhold til deres omsætning  

 med virksomheden, se RR 1970 SM 70 (RR 1970, 70) (SKD).
En virksomhed, der også fordeler til ikke-medlemmer, kan ikke  

 kooperationsbeskattes, jf.
RR 1968 SM 86 (RR 1968, 86) (SKD).
 c.Foreningen skal hovedsagelig handle med medlemmer.
 Det gælder i det hele for kooperationsbeskattede foreninger, at de må  

 bestå af medlemmer, som vel har fælles interesse i samvirket i kooperationen,  

 men som i øvrigt er økonomisk uafhængige af hinanden.
I Told-Skat Nyt 1992.8.250 (TfS 1992, 236) omtales en bindende  

 forhåndsbesked vedrørende et andelsselskab, der skulle stiftes af 5  

 anpartsselskaber.
De 4 af de 5 anpartsselskaber var 100% ejet af to  

 ægtefæller, der endvidere ejede 20% af det 5. anpartsselskab.
Andelsselskabet  

 skulle drive finansiel virksomhed og fungere som administrationsselskab for  

 de 5 anpartsselskaber, der også drev finansiel virksomhed.
Da den dagældende  

 SEL § 1, stk. 1, nr. 4, ikke omfattede tjenesteydelser, kunne beskatning  

 efter denne bestemmelse ikke ske.
Endvidere ansås det for tvivlsomt, om den  

 aktivitet, andelsselskabet skulle udøve, kunne anses for omfattet af det  

 kooperative formål, som loven forudsætter.
Da andelsselskabet i øvrigt ikke  

 opfyldte betingelsen i skd. cirk. nr. 136 af 7. nov. 1988, pkt. 6, hvorefter  

 de enkelte medlemmer af kooperationen skal have sådanne modstridende  

 interesser, at de kan anses for økonomisk uafhængige medlemmer, kunne  

 beskatning som en kooperativ virksomhed ikke finde sted.
En indkøbsforening optog som medlem et aktieselskab, hvis kapital næsten  

 udelukkende ejedes af foreningen.
Ca. 60% af foreningens samlede omsætning  

 skete med dette selskab, som herefter videresolgte det indkøbte til  

 ikke-medlemmer.
Foreningen blev herefter anset for omfattet af SEL § 1, stk.  

 1, nr. 6, se skd. 28.77 (Skd. 1974, 28). En indkøbsforening kunne ikke bevare  

 skattepligten efter den dagældende § 1, stk. 1, nr. 3a, såfremt midler fra en  

 sikringskonto anbragtes i egne medlemsvirksomheder, jf.
SKAT 1990.5.379 (TfS  

 1990, 233). Skattepligten bevares dog, såfremt midlerne, under nærmere  

 opregnede omstændigheder, anbringes i andre børsnoterede selskaber, jf.
SKAT  

 1990.6.483 (TfS 1990, 264) (LSR).
S.A.1.4.1 Andelsbeskattede andelsselskaber Skattepligtige efter SEL § 1, stk. 1, nr. 3 er alle andelsbeskattede  

 andelsforeninger, dvs. både indkøbsforeninger, produktions- og  

 salgsforeninger og de blandede foreninger, der både har indkøbsfunktion og  

 produktions- og salgsforeningsfunktion.
Bestemmelsen er en fælles  

 skattepligtsbestemmelse for andelsbeskattede andelsselskaber og har virkning  

 fra indkomståret 1994 for selskaber og foreninger, hvis indkomstår 1994  

 påbegyndes den 27/10 1993 eller senere.
Hvis indkomståret 1994 påbegyndes før  

 27. okt. 1993 har reglerne først virkning fra og med indkomståret 1995, se  

 S.C.7.1.
SEL § 1, stk. 1, nr. 3 stiller krav om, at der skal være mindst 10  

 medlemmer.
Ved opgørelsen af medlemskredsen anses koncernforbundne selskaber  

 som et medlem.
Ved afgørelsen af, hvorvidt der foreligger koncernforbundne  

 selskaber, finder afgrænsningen i KGL § 6B, stk. 3, tilsvarende anvendelse.  

 Dvs. at der både kan være tale om søsterselskaber og om  

 moder/datterselskaber.
Hvis et af medlemmerne er et andelsselskab omfattet af  

 SEL § 1, stk. 1, nr. 3, kan denne forenings medlemskreds indgå ved  

 beregningen af medlemskredsen.
 Bestemmelsen stiller endvidere krav om, at omsætningen med ikke-medlemmer  

 ikke væsentligt eller længerevarende overstiger 25% af den samlede omsætning.  

 Overskridelsen er væsentlig, hvis omsætningen med ikke-medlemmer er på mere  

 end 35%. Overskridelsen er længerevarende, såfremt omsætningen med  

 ikke-medlemmer i hvert af 3 på hinanden følgende indkomstår har overskredet  

 25%.
 Såfremt andelsselskabets omsætning med ikke-medlemmer på ny kommer under  

 25% af den samlede omsætning, vil andelsselskabet kunne gå tilbage til  

 andelsbeskatningen, når omsætningen med ikke-medlemmer har været mindre end  

 25% i hvert af 3 på hinanden følgende indkomstår.
 Ved opgørelsen af 25%-grænsen skal der foretages en opdeling af  

 omsætningen i en omsætning med ikke-medlemmer og en omsætning med medlemmer.  

 Ved denne opgørelse anvendes den opdeling af omsætningen, der foretages ved  

 opgørelsen af den skattepligtige indkomst, se herom nedenfor S.C.7.
S.A.1.4.1.1 Indkøbsforeninger Indkøbsforeninger, hvis indkomstår 1994 er påbegyndt den 27/10 1993 eller  

 senere er skattepligtige efter SEL § 1, stk. 1, nr. 3 som andelsbeskattede  

 andelsselskaber.
Hvis indkomståret 1994 påbegyndes før 27. okt. 1993 har  

 reglerne først virkning fra og med indkomståret 1995, jf.
S.A.1.4.1.
Indkøbsforeninger er foreninger, der har til formål at indkøbe, fremskaffe  

 eller fremstille varer eller at levere tjenesteydelser til medlemmernes  

 forbrug, og hvis medlemmer udelukkende benytter leverancer fra foreningen ved  

 udøvelsen af deres bedrift.
Man vil som hovedregel lægge vægt på, om der ud  

 fra virksomhedens varesortiment eller arten af leverancer er formodning for,  

 at medlemmerne udelukkende benytter de pågældende leverancer erhvervsmæssigt.
En forening, der ikke blot solgte varer til udelukkende brug i  

 medlemmernes bedrifter, men også varer, henhørende under medlemmernes private  

 forbrug, kunne ikke beskattes som indkøbsforening, men skulle beskattes som  

 brugsforening, se SKAT 1987.6.444 (TfS 1987, 306) (LSR) og * TfS 1995, 485  

 (ØLD af 16. juni 1995). * Efter de hidtidige beskatningsregler er det administrativt fastsat som en  

 betingelse, at indkøbsforeninger maksimalt må have en omsætning med  

 ikke-medlemmer på 25% af foreningens samlede leverancer.
Hvis leverancer til  

 ikke-medlemmer overstiger 25% og det må anses for overvejende sandsynligt, at  

 denne tilstand vil være af længere varighed, kan foreningen ikke længere  

 beskattes som indkøbsforening.
Skattepligten må i så fald bedømmes efter  

 andre bestemmelser i SEL § 1, stk. 1, og efter de hidtidige regler bliver  

 disse foreninger hyppigst omfattet af denne bestemmelses nr. 6. Kravet om, at  

 omsætningen med ikke-medlemmer højst må udgøre 25 % er nu lovfæstet, se herom  

 S.A.1.4.1.
Efter de nye regler vil foreninger, der ikke opfylder dette krav blive  

 omfattet af SEL § 1, stk. 1, nr. 4 og dermed blive undergivet en beskatning  

 svarende til aktieselskabsbeskatning, jf.
S.A.1.4.3.
 Overstiger leverancerne til ikke-medlemmer ikke den nævnte grænse på 25%  

 af den samlede leverance, er det uden betydning for beskatningen som  

 indkøbsforening, om ikke-medlemmer benytter deres indkøb i foreningen helt  

 eller delvis til deres private forbrug.
25%-reglen finder kun anvendelse, hvis leverancerne til ikke-medlemmer  

 falder ind under indkøbsforeningens sædvanlige kooperative virksomhed.
En  

 indkøbsforening, der som en del af sin løbende aktivitet havde indledt en  

 virksomhed, der udelukkende tog sigte på omsætning med andre end medlemmerne,  

 kunne således ikke længere beskattes som en kooperativ virksomhed, selv om  

 denne virksomhed udgjorde mindre end 25% af den samlede leverance.
RR 1984 SM  

 91 (TfS 1984, 132).
 Se om indkøbsforeninger også skd. cirk. nr. 136 af 7. nov. 1988, pkt. 8.
 Når et kooperativ, der beskattes som indkøbsforening, foruden  

 indkøbsforeningsfunktionen også udøver salgs- og  

 produktionsforeningsaktiviteter, må såvel indkøbsforeningens videresalg til  

 ikke-medlemmer som salgs- og produktionsforeningens opkøb hos ikke-medlemmer  

 henregnes til ikke-medlemsomsætningen, se SKAT 1990.9.704 (TfS 1990, 403)  

 (LSR).
Der er nu i SEL § 16A fastsat særlige regler for opgørelsen af omsætningen  

 med medlemmer og ikke-medlemmer (Se herom S.C.7.) Hovedforeninger, hvis indkomstår 1994 er påbegyndt den 27. okt. 1993 eller  

 senere er skattepligtige efter SEL § 1, stk. 1, nr. 3 eller nr. 3a, jf.  

 S.A.1.4.1 og S.A.1.4.2. For hovedforeninger, hvis indkomstår 1994 påbegyndes  

 før 27. okt. 1993 har reglerne først virkning fra og med indkomståret 1995.
 Om hovedforeninger se også skd. cirk. nr. 136 af 7. nov. 1988, pkt. 9.
S.A.1.4.1.2 Produktions- og salgsforeninger Produktions- og salgsforeninger, hvis indkomstår 1994 er påbegyndt den 27.  

 okt. 1993 eller senere er skattepligtige efter SEL § 1, stk. 1, nr. 3, jf.  

 S.A.1.4.1. For produktions- og salgsforeninger, hvis indkomstår 1994  

 påbegyndes før 27. okt. 1993, har reglerne først virkning fra og med  

 indkomståret 1995.
Produktions- og salgsforeninger er kooperative foreninger som bearbejder,  

 forædler eller sælger medlemmernes produkter eller tjenesteydelser.
I SEL §  

 16 er det nu fastslået, at produktions- og salgsforeninger kan sælge  

 tjenesteydelser.
Den hidtidige praksis, hvor dette ikke accepteredes, kan  

 derfor ikke længere fastholdes.
Medlemmerne må selv drive en erhvervsvirksomhed, hvis produkter kan  

 viderebearbejdes eller sælges gennem foreningen.
Det er ikke tilstrækkeligt,  

 at medlemmerne leverer ubearbejdede materialer og arbejdskraft mv. til  

 foreningen, for hvis regning og risiko produktet så fremstilles og sælges.  

 Det er heller ikke tilstrækkeligt, at medlemmerne indskyder arbejdskraft og  

 kontante midler.
Se i øvrigt S.C.7.3.
Opkøb af råvarer og færdigvarer skal fortrinsvis ske hos medlemmer, men en  

 forening kan fortsat beskattes som produktions- og salgsforening, selv om den  

 i begrænset omfang foretager opkøb hos ikke-medlemmer.
Som råvarer anses  

 samtlige indkøb af produkter til videre forarbejdning.
Efter de hidtidige beskatningsregler er det administrativt fastsat at,  

 hvis opkøbet af råvarer hos ikke-medlemmer overstiger 25% af det samlede  

 opkøb, og der er en overvejende sandsynlighed for, at denne tilstand er af  

 længere varighed, kan foreningen ikke vedblivende beskattes som produktions-  

 og salgsforening.
Skattepligten må i så fald bedømmes efter en anden af  

 bestemmelserne i SEL § 1, stk. 1, hyppigst efter bestemmelsens nr. 6, se SKAT  

 1986.8.513 (TfS 1986, 431) (LSR). Kravet om, at opkøb hos ikke medlemmer  

 højst må udgøre 25% er nu lovfæstet, jf. herom S.A.1.4.1.
 Efter de nye regler vil foreninger, der ikke opfylder kravet blive  

 omfattet af SEL § 1, stk. 1, nr. 4, og dermed blive undergivet en beskatning  

 svarende til aktieselskabsbeskatning (se nedenfor S.A.1.4.3).
 Om produktions- og salgsforeninger, se også skd. cirk. nr. 136 af 7. nov.  

 1988, pkt. 10.
S.A.1.4.2 Brugsforeninger Brugsforeninger, hvis indkomstår 1994 er påbegyndt den 27. okt. 1993 eller  

 senere, og som ikke er omfattet af SEL § 1, stk. 1, nr. 3, er skattepligtige  

 efter SEL § 1, stk 1, nr. 3a.
For brugsforeninger, hvis indkomstår 1994  

 påbegyndes før 27. okt. 1993, har reglerne først virkning fra og med  

 indkomståret 1995.
 Bestemmelsen i nr. 3a svarer i princippet til de hidtidige regler i nr. 3.  

 Dog er udlodningsbestemmelsen ændret således, at brugsforeningerne kan vælge  

 udelukkende at foretage udlodninger til personlige medlemmer.
 Endvidere er udlodningsbestemmelsen ved opløsning ændret, så  

 brugsforeningerne herefter har mulighed for at vælge mellem udlodning til  

 medlemmerne på grundlag af omsætningen med disse og efter tilladelse fra  

 Ligningsrådet udlodning til gavn for brugsforeningsbevægelsen eller til  

 fremme af almene forbrugerinteresser.
 Det er en grundlæggende betingelse for beskatningen som brugsforening, at  

 medlemmerne anvender leverancerne helt eller delvist til privat forbrug.  

 Ligeledes kan hovedforeninger kun beskattes som brugsforeninger, hvis  

 leverance til medlemsforeningens medlemmer anvendes helt eller delvist til  

 privat brug (se S.A.1.4.1.2).
 Såfremt medlemsforeningernes medlemmer udelukkende anvender leverancerne  

 ved udøvelsen af deres bedrift, vil foreningen ikke være omfattet af nr. 3a,  

 men i stedet vil andelsforeningen kunne være omfattet af bestemmelsen i nr.  

 3.
S.A.1.4.3 Aktieselskabsbeskattede andelsselskaber Andelsselskaber, hvis indkomstår 1994 er påbegyndt den 27. okt. 1993 eller  

 senere, og som ikke omfattes af hverken nr. 2, 3 eller 3a er skattepligtige  

 efter nr. 4, og dermed undergivet en beskatning svarende til  

 aktieselskabsbeskatningen.
Hvis indkomståret 1994 påbegyndes før 27. okt.  

 1993, har reglerne først virkning fra og med indkomståret 1995.
Der kan f.eks. være tale om andelsselskaber, der ikke kan omfattes af nr.  

 3, fordi de har en omsætning med ikke-medlemmer, der overskrider 25%. Der kan  

 også være tale om andelsselskaber, der har mindre end 10 medlemmer.
Disse  

 andelsselskaber har tidligere været omfattet af § 1, stk. 1, nr. 6 eller  

 andelsselskaber, der ikke anvender omsætningen som grundlag for udlodningen  

 til andelshaverne.
 Bestemmelsen i nr. 4 er en opsamlingsbestemmelse for andelsselskaber.
S.A.1.5 Gensidige forsikringsforeninger Skattepligtige efter SEL § 1, stk. 1, nr. 5, er gensidige  

 forsikringsforeninger, der ikke er omfattet af kap. 21 i lov om  

 forsikringsvirksomhed, dvs. gensidige forsikringsforeninger, der er  

 undergivet fuldt tilsyn.
Driver den gensidige forsikringsforening udelukkende  

 sygeforsikringsvirksomhed, kan told- og skatteregionen tillade foreningen  

 overført til skattepligt efter SEL § 1, stk. 1, nr. 6.
Herudover omfatter bestemmelsen de selskaber og foreninger mv., der opstår  

 ved ændring af en gensidig forsikringsforening efter at denne i henhold til  

 FUL § 14d har overdraget sin virksomhed til et aktieselskab, medmindre  

 foreningen ændres til et skattesubjekt, der er omfattet af SEL § 1, stk. 1,  

 nr. 1 og 2, eller FBL.
Foreningen vil således ikke kunne ændres til et  

 skattesubjekt omfattet af SEL § 1, stk. 1, nr. 6.
S.A.1.6 Investeringsforeninger Beskatningen af investeringsforeninger og deres medlemmer afhænger i  

 første omgang af, om der er udstedt omsættelige beviser (certifikater) for  

 medlemmernes indskud eller ikke.
Er der ikke udstedt certifikater er foreningen kontoførende.
Disse  

 foreninger anses ikke for selvstændigt skattepligtige, og beskatning sker  

 alene hos medlemmerne.
Se nærmere S.A.1.6.3.
 De certifikatudstedende investeringsforeninger er selvstændig  

 skattepligtige efter SEL og beskattes efter § 1, stk. 1, nr. 6, (udloddende),  

 eller § 1, stk. 1, nr. 5a, (akkumulerende). Se nærmere henholdsvis S.A.1.6.1  

 og S.A.1.6.2.
 Certifikaterne skal fremtræde som særskilte dokumenter med et bestemt  

 pålydende, således at certifikatets ejer bliver lodtagen i foreningens  

 overskud og formue i forhold til certifikatets pålydende.
Hvorvidt et irsk investeringsforetagende kunne sidestilles med en dansk  

 investeringsforening, se TfS 1994, 815. Se også skd. cirk. nr. 136 af 7. nov.  

 1988 om investeringsforeninger.
Der henvises endvidere til S.C.4 om den  

 objektive skattepligt.
S.A.1.6.1 Certifikatudstedende - udloddende Certifikatudstedende investeringsforeninger, der efter deres vedtægter har  

 forpligtet sig til inden fristen for indgivelse af selvangivelse for det  

 pågældende indkomstår at udlodde de i indkomståret indtjente renter, udbytter  

 mv. (som beskrevet i S.A.1.6.2), er omfattet af bestemmelsen i SEL § 1, stk.  

 1, nr. 6, som udloddende.
Dette gælder selv om intet medlem hæfter personligt  

 for foreningens forpligtelser, se SKAT 1987.2.146 (TfS 1986, 108) (SKD).
 Skattepligten som udloddende investeringsforening omfatter alene indtægt  

 ved den erhvervsmæssige virksomhed samt fortjeneste mv. på aktiver tilknyttet  

 den erhvervsmæssige virksomhed, se nærmere S.C.8.
Det er en betingelse for beskatning som udloddende, at ingen del af  

 investeringsforeningens indtægter tillægges formuen til varig værdiforøgelse  

 af medlemmernes certifikater.
Det beløb, der således skal bruges til  

 udlodning til certifikatejerne, kan dog reduceres med omkostningerne ved  

 administration af foreningen.
 Certifikatudstedende investeringsforeninger, der ikke udlodder renter,  

 udbytter mv. som ovenfor nævnt, er altid skattepligtige som akkumulerende  

 investeringsforeninger efter SEL § 1, stk. 1, nr. 5a.
Skattepligten som udloddende investeringsforening vil dog ikke ændres for  

 en forening, der for at kunne foretage en udlodning med hele eller halve  

 procenter af certifikaternes pålydende må tilbageholde en mindre del af årets  

 indtjente renter og udbytter.
Det må dog være sikret af foreningen, at det  

 således overskydende beløb ikke anvendes til varig værdiforøgelse af  

 certifikaterne, men overføres til næste regnskabsår og indgår i det beløb,  

 som dette år foreligger til udlodning.
 Er det beløb, som foreligger til udlodning, under 1% kan det under samme  

 betingelser som ovenfor overføres til næste regnskabsår, se SKAT 1985.2.56  

 (TfS 1985, 194) (SD).
 For investeringsforeninger, der er opdelt i afdelinger, hvoraf nogle er  

 akkumulerende og andre er udloddende, bedømmes skattepligten for hver  

 afdeling for sig, for så vidt der er sikkerhed for, at afdelingernes formue  

 mv. ikke kan sammenblandes.
En akkumulerende investeringsforenings overgang til status som udloddende  

 investeringsforening blev anset for omfattet af SEL § 5C.
Der skulle herefter  

 ikke foretages ekstraordinær ansættelse.
Se Told-Skat Nyt 1993.9.400 (TfS  

 1993, 89) (HD) og nedenfor S.B.3.3.
 Ligningsrådet afviste at besvare en anmodning om bindende forhåndsbesked,  

 idet Rådet fandt, at de rejste spørgsmål var af en sådan beskaffenhed, at de  

 ikke kunne besvares med den fornødne sikkerhed.
Sagen vedrørte bl.a. spørgsmålet, om der forelå en akkumulerende eller en  

 udloddende investeringsforening.
Ligningsrådet henså bl.a. til, at det af de  

 faktiske oplysninger fremgik, at det måtte anses for tvivlsomt, om  

 foreningens udlodningsforpligtelse havde noget reelt indhold, Told-Skat Nyt  

 1993.10.491 (TfS 1993, 280) (BF).
I TfS 1994, 165 (BF) fandt Ligningsrådet, at en forening, uanset at dens  

 medlemskreds eventuelt ikke ville komme til at overstige 8, efter  

 omstændighederne kunne anses for selvstændig skattesubjekt med karakter af  

 investeringsforening i SEL's forstand.
Da foreningen ifølge vedtægterne inden  

 fristen for indgivelse af selvangivelse for det pågældende indkomstår var  

 forpligtet til at udlodde de i selskabsskattelovens § 1, stk. 1, nr. 5a  

 nævnte indtægter og avancer efter fradrag af administrationsomkostninger,  

 blev den anset for omfattet af SEL § 1, stk. 1, nr. 6, og herefter alene  

 skattepligtig af indtægter ved erhvervsmæssig virksomhed.
 Rådet fandt endvidere, at værdipapirafkastet, hvori foreningens formue  

 ifølge vedtægterne kunne anbringes, ikke ville udgøre indtægt ved  

 erhvervsmæssig virksomhed.
S.A.1.6.2 Certifikatudstedende - akkumulerende Medmindre en certifikatudstedende investeringsforening opfylder de i SEL §  

 1, stk. 1, nr. 5a, nedenfor nævnte betingelser og anses for udloddende og  

 skattepligtig efter SEL § 1, stk. 1, nr. 6, vil den blive anset for  

 akkumulerende og skattepligtig efter SEL § 1, stk. 1, nr. 5a.  

 Udlodningsbestemmelsen er ændret ved lov nr. 299 af 27. april 1994  

 (beskatning af investeringsforeninger og deres medlemmer mv.). SEL § 1, stk.  

 1, nr. 5a har virkning fra den 19. januar 1994.
 De certifikatudstedende investeringsforeninger er herefter skattepligtige  

 som akkumulerende, medmindre disse udlodder følgende:
1.indtjente renter, fordelt over den periode renteindtægten vedrører, og  

 udbytter. (Indtil 19. januar 1994 stilles der ikke krav om  

 renteperiodisering), 2. erhvervede eller skattepligtige gevinster og tab som omhandlede i KGL, 3.realiserede aktieavancer, som omhandlet i ABL § 2 nedsat med eventuelle  

 tab efter samme bestemmelse og med tillæg af realiserede fortjenester som  

 omhandlet i ABL § 2a, samt realiserede fortjenester som omhandlet i ABL § 2d  

 nedsat med eventuelle tab efter samme bestemmelse.
Beskatning af  

 nettogevinster efter § 2 d har virkning fra den 19. januar 1994.
Udgør realiserede gevinster og tab efter KGL et negativt beløb, kan dette  

 fradrages ved opgørelsen af det beløb, der skal udloddes.
Er det samlede  

 beløb, der herefter opgøres til udlodning, negativt, kan dette for de fem  

 følgende indkomstår fradrages ved opgørelsen af de beløb, der skal udloddes,  

 se SEL § 1, stk. 4.
S.A.1.6.3 Kontoførende Kontoførende investeringsforeninger anses ikke for selvstændige  

 skattesubjekter.
Beskatning sker alene hos medlemmerne, der beskattes efter  

 investeringsforeningsloven, jf. lovbek. * nr. 770 af 19. sept. 1995. * Medlemmerne skal efter investeringsforeningslovens § 2 ved opgørelsen af  

 den skattepligtige almindelige indkomst medregne deres andel af:
1.indtjente renter og udbytter 2. erhvervede eller skattepligtige gevinster og tab som omhandlet i KGL 3.realiserede fortjenester som omhandlet i ABL § 2 nedsat med eventuelle  

 tab efter samme bestemmelse, realiserede fortjenester som omhandlet i ABL §  

 2a, realiserede fortjenester som omhandlet i ABL § 2d nedsat med eventuelle  

 tab efter samme bestemmelse samt realiserede fortjenester som omhandlet i ABL  

 § 4 nedsat med eventuelle tab efter samme bestemmelse.
Beskatning af  

 nettogevinster efter § 2 d har virkning fra den 19. januar 1994.
 Endvidere skal medlemmerne efter investeringsforeningslovens § 3 medregne:
 4.realiserede som urealiserede fortjenester eller tab, der tilskrives  

 eller fraskrives deres indestående som hidrører fra foreningens værdipapirer  

 i øvrigt.
De her nævnte fortjenester eller tab skal dog først medregnes for det  

 indkomstår, hvori medlemmet hæver sit indestående i foreningen, og kun i det  

 omfang, de vedrører den del af det indskud, der hæves.
For personer, der ikke  

 er omfattet af KGL § 3, er hævninger hidrørende fra fortjeneste på fordringer  

 i danske kroner, der opfylder mindsterentekravet i KGL § 7, skattefri.
Der er  

 indført en prioriteringsregel, hvorefter hævningen i første række anses at  

 hidrøre fra fremmed valuta, sortstemplede obligationer samt  

 terminskontrakter, jf. nærmere herom lov nr. 299 af 27. april 1994  

 (ændringslov) § 2 nr. 4. Bestemmelsen har virkning fra 19. jan. 1994.
Fortjeneste eller tab ved hævning af indskud skal medregnes fuldt ud ved  

 opgørelsen af den skattepligtige indkomst.
I medfør af  

 investeringsforeningsloven § 3, stk. 6, gælder dette dog ikke for selskaber  

 mv. i det omfang, der er forløbet mere end 3 år og fortjenesten og tabet  

 hidrører fra aktier, dog undtaget § 2 a aktier, 2 d investeringsbeviser eller  

 hvis indskuddet må anses for foretaget som led i næring.
Bestemmelsen har  

 virkning fra 19. januar 1994. Se nærmere lov nr. 299 af 27. april 1994 § 9,  

 stk. 3, hvoraf det fremgår, at indskuddets handelsværdi den 19. jan. 1994 kan  

 anvendes i stedet for anskaffelsessummen.
 Der er i investeringsforeningsloven § 3, stk. 7 og 8 indført  

 tabsfradragsregler, hvorefter selskaber mv. kan fradrage tab på fordringer  

 efter KGL dog ikke på konvertible obligationer og tegningsretter hertil.  

 Tilsvarende kan personer fradrage tab på fordringer i fremmede valuta  

 omfattet af KGL § 6. Herved opnås fradragsret i samme omfang, som hvis  

 investeringen var foretaget direkte og ikke gennem en investeringsforening.
 Bestemmelserne stk. 6, 7 og 8 har virkning fra den 19. jan. 1994.  

 Overgangsreglerne i ændringsloven § 9, stk. 3 og 4 sikrer, at fortjeneste og  

 tab opstået før 19. januar 1994 ikke beskattes eller fradrages.
I medfør af PSL § 4, stk 1, nr. 5 b, beskattes fortjeneste ved hævning af  

 indskud som kapitalindkomst.
Ved hævning af indskud mere end 3 år efter  

 indskud medregnes den del af hævningen, der hidrører fra fortjeneste på  

 aktier, til aktieindkomst.
Denne ændring af PSL § 4a, stk. 1, nr. 5, har  

 virkning fra 19. jan. 1994. Bestemmelsen gælder ikke fortjeneste eller tab,  

 der hidrører fra ABL § 2a og 2 d.
 Overdragelse, herunder gaveoverdragelser af en indskudskonto eller en del  

 heraf sidestilles med hævning.   

 Om indskud for lånte midler, se investeringsforeningslovens § 3, stk. 9, mv.
Da kontoførende investeringsforeninger ikke er selvstændige  

 skattesubjekter, finder LL § 16B, stk. 1, ikke anvendelse i forbindelse med  

 foreningens udbetalinger til medlemmerne.
Der er herved henset til, at reglen  

 i LL § 16B, stk. 1, er en værnsregel mod omgåelse af den toledede beskatning  

 af selskabsindkomst, se SKAT 1990.3.217 (TfS 1990, 194) (SKD).
 I andre tilfælde, hvor en sammenslutning har til formål at anbringe  

 deltagernes midler i værdipapirer, vil der normalt være tale om  

 interessentskaber, hvor skattepligten påhviler den enkelte deltager.
 S.A.1.7 Realkreditinstitutter mv.
 Skattepligtige efter SEL § 1, stk. 1, nr. 5b, som ændret ved § 1, nr. 4, i  

 lov nr. 299 af 27. april 1994 er institutter godkendt i henhold til  

 realkreditloven, der ikke er omfattet af nr. 1. Bestemmelsen omfatter  

 endvidere de særlige fonde og foreninger, der i forbindelse med omdannelsen  

 af et realkreditinstitut til aktieselskab modtager aktierne i det nye  

 realkreditaktieselskab, jf. realkreditlovens § 69, stk. 1 og 2.
 Herudover omfatter bestemmelsen følgende særligt nævnte institutter,  

 uanset at de er organiseret som fonde og foreninger: Kreditforeningen af  

 Kommuner i Danmark, Landsbankernes Reallånefond, Dansk Landbrugs  

 Realkreditfond, Danmarks Skibskreditfond og Dansk Eksportfinansieringsfond.
 S.A.1.8 Andre foreninger mv.
 SEL § 1, stk. 1, nr. 6, som ændret ved § 1, nr. 4, i lov nr. 374 af 18.  

 maj 1994 er en opsamlingsbestemmelse, der omfatter sammenslutninger, der på  

 den ene side er selvstændige skattesubjekter, men på den anden side hverken  

 omfattes af bestemmelsens nr. 1-5b eller er begrænset skattepligtige i  

 henhold til lovens § 2 og heller ikke er undtaget fra skattepligten i henhold  

 til lovens § 3, stk. 1.
 Om de her omhandlede foreninger mv., se tillige skd. cirk. nr. 136 af 7.  

 nov. 1988, pkt. 13 og nedenfor S.A.1.10.3.
Skattepligten efter SEL § 1, stk. 1, nr. 6, omfatter alene indtægt ved  

 erhvervsmæssig virksomhed samt fortjeneste eller tab ved afhændelse,  

 afståelse eller opgivelse af formuegoder, der har eller har haft tilknytning  

 til den erhvervsmæssige virksomhed.
Bestemmelsen om formuegoder har virkning  

 for formuegoder og lejede lokaler, der afstås mv. den 18. juni 1993 eller  

 senere.
Se nærmere lov nr. 428 af 25. juni 1993 §§ 5, nr. 1, og 8. Den nye  

 bestemmelse præciserer, at skattepligten også omfatter formuegoder, der har  

 haft tilknytning til den erhvervsmæssige virksomhed, selvom dette ikke  

 længere er tilfældet.
Denne bestemmelse har virkning fra og med indkomståret  

 1994 for foreninger, hvis indkomstår 1994 er påbegyndt den 27. okt. 1993  

 eller senere.
For foreninger, hvis indkomstår 1994 er påbegyndt før den 27.  

 okt. 1993, har bestemmelsen først virkning fra og med indkomståret 1995.
 En fond, der bl.a. ejede en række anpartsselskaber, hvis formål var at  

 være komplementarer i kommanditselskaber, og som også ejede et  

 administrationsselskab, der stod for det daglige arbejde i fonden og dens  

 selskaber, fandtes at have udøvet erhvervsmæssig virksomhed i SEL's forstand,  

 jf. lovens § 1, stk. 1, nr. 6, og stk. 3, (lovbek. nr. 463 af 13. sept.  

 1978). Se Told-Skat Nyt 1993.10.440 (TfS 1993, 49) (TfS 1992, 356) (HD) og  

 nedenfor S.C.8.1.1.
En medarbejderforening, hvis formål var at uddele ophavsretsmidler til  

 uddannelsesprojekter, var omfattet af SEL § 1, stk. 1, nr. 6. Foreningen var  

 ikke omfattet af FL § 2 og følgelig ej heller af FBL § 1, stk. 1, nr. 2.  

 Foreningens indtægter ansås for skattefrie, ikke-erhvervsmæssige indtægter.  

 Uddelinger var ikke almennyttige.
TfS 1994, 432.
En forening, hvis formål var at samle distributionscentraler med den  

 hensigt at skabe et landsdækkende distributionsnet, var omfattet af SEL § 1,  

 stk. 1, nr. 6. Foreningen var ikke omfattet af FL § 2, stk. 1, idet den ikke  

 var en faglig sammenslutning, der havde til hovedformål at varetage de  

 økonomiske interesser for den erhvervsgruppe, medlemmerne tilhørte, jf.
TfS  

 1994, 532.
Foreninger mv., som ikke driver skattepligtig virksomhed, er ikke pligtige  

 til at indsende selvangivelse.
Ligningsmyndigheden har dog ret til at afkræve  

 foreningen sådanne oplysninger, som er nødvendige for at afgøre, om  

 foreningen fortsat er skattefri.
S.A.1.8.1 Foreninger og korporationer Betegnelsen korporation er i denne forbindelse ensbetydende med forening.
 Afgrænsningen af disse selvstændige skattesubjekter overfor  

 sammenslutninger uden selvstændig skattepligt (interessentskaber,  

 kommanditselskaber, partrederier mv.), hvor skattepligten i stedet påhviler  

 hver enkelt deltager, kan være vanskelig at foretage, da interessentskaber  

 kan fremtræde med en organisation, der på et eller flere punkter ligner  

 foreningers organisation.
 Af væsentlig betydning for denne sondring er sammenslutningens vedtægter  

 og hensigten med dens virksomhed, under hensyn til dens selvstændighed i  

 forhold til de enkelte deltagere, men herudover kan nedennævnte forhold være  

 af betydning for bedømmelsen, når det huskes, at ingen enkelt af disse kan  

 være ubetinget afgørende:
 Medens det således er den enkelte deltagers udpræget selvstændige stilling  

 overfor sammenslutningen, der er årsag til, at interessentskabet ikke kan  

 anses for et selvstændigt skattesubjekt (forening), er der en anden kategori  

 af sammenslutninger, hvis manglende skattemæssige selvstændighed skyldes, at  

 selve sammenslutningen mangler den fornødne fasthed, nemlig den informelle  

 gruppe.
 At skelne mellem på den ene side den informelle gruppe, som er uden  

 skattemæssig betydning, og på den anden side den skattepligtige forening er  

 derfor et spørgsmål, om den pågældende sammenslutning er tilstrækkelig fast  

 organiseret.
Dette kommer til i ret høj grad at bero på et konkret skøn, da man som  

 mindstemål for, at der skal foreligge en forening, kun kan kræve, at en  

 flerhed af personer gennem en vis tid har præsteret en fælles formålsrettet  

 virksomhed under en fælles ledelse.
Se skd. 71.675 (TfS 1984, 434).
Der kan således ikke kræves gængse foreningsorganer (bestyrelse og  

 generalforsamling), skrevne vedtægter eller årsregnskab.
Det er heller ikke  

 en forudsætning, at det til enhver tid kan dokumenteres, hvem der er  

 medlemmer, eller nøjagtigt hvor mange medlemmer der er.
Optagelse i  

 Foreningsregisteret er ikke nødvendig.
 At publikum eller myndighederne på forskellig måde anerkender  

 sammenslutningen som sådan, kan være et indicium for, at man bør betragte den  

 som en selvstændig skattepligtig forening.
S.A.1.8.2 Boligkollektiver Det forekommer, at en fast ejendom ifølge tinglyst skøde ejes af en  

 andelsboligforening, men at foreningen ikke kan betragtes som et selvstændigt  

 skattesubjekt.
 Sådanne sammenslutninger, der ofte betegnes boligkollektiver, beskattes  

 således ikke, men medlemmerne beskattes efter reglerne for ejendomme ejet i  

 sameje.
 Som typiske kendetegn ved boligkollektiver kan anføres:
 1. Ejendommen indeholder højst 3 beboelseslejligheder.
 2. Antallet af medlemmer overstiger ikke 15.
 3. Beslutninger vedrørende kollektivet, herunder om optagelse af nye  

 medlemmer, kræver enstemmighed hos medlemmerne.
 4. Medlemmerne hæfter personligt og solidarisk for ejendommens pantegæld.
 5. Medlemmerne er lodtagne i formuen i forhold til deres andel eller  

 andelsbevis.
Det følger heraf, at det forhold, at deltagerne alene hæfter for  

 pantegælden, ikke udelukker, at der foreligger et boligkollektiv.
Intet  

 enkelt kendetegn kan være afgørende for bedømmelsen af, om der foreligger en  

 skattepligtig forening eller et sameje (interessentskab), men ejendommens  

 indretning og medlemstallet får kun betydning, hvis det er tvivlsomt,  

 hvorvidt selve foreningsvedtægterne efter deres indhold opfylder de krav, der  

 må stilles til en interessentskabskontrakt.
Se i øvrigt SKAT 1990.2.147 (TfS  

 1990, 30) (SD).
 Har boligkollektivet ikke disse typiske kendetegn, kan man ikke uden  

 videre lægge til grund, at der er tale om en forening, men spørgsmålet må  

 afgøres konkret.
S.A.1.9 Foreninger, der er omfattet af lov om fonde og visse foreninger Foreninger, der er omfattet af lov om fonde og visse foreninger (FL), er  

 omfattet af FBL, jf.
FBL § 1, stk. 1, nr. 2 og 3. FBL er senest optrykt ved  

 Skatteministeriets lovbek. 650 af 26. juli 1995. Til loven knytter sig skm.  

 cirk. nr. 147 af 19. aug. 1992, samt skm. bek. nr. 649 af 26. juli 1995.
FL er senest optrykt ved Justitsministeriets lovbek. nr. 698 af 11. aug.  

 1992. Loven er ændret med lov nr. 442 af 1. juni 1994 for så vidt angår  

 regnskabsperiode * og lov nr. 389 af 14. juni 1995 med ændringer som følge af  

 værgemålsloven. * Foreninger skal i medfør af FL § 48, stk. 2 og § 49, stk. 2 indsende  

 vedtægter og en fortegnelse over ledelsen til de kommunale skattemyndigheder  

 senest 3 måneder efter foreningens oprettelse.
Vedtægtsændringer skal  

 indsendes sammen med selvangivelsen, jf.
FBL § 15. Det fremgår af FL § 2,  

 stk. 1, at loven omfatter 1)arbejdsgiverforeninger, fagforeninger og andre faglige sammenslutninger,  

 der har til hovedformål at varetage de økonomiske interesser for den  

 erhvervsgruppe, som medlemmerne tilhører, og 2) foreninger, hvis midler hovedsageligt består af bidrag fra de  

 ovennævnte faglige foreninger, såfremt foreningen har som et formål at  

 varetage de økonomiske interesser for den erhvervsgruppe, som medlemmerne  

 hører til.
Ifølge FL § 2, stk. 2, omfatter loven ikke foreninger, hvis aktiver ikke  

 overstiger 250.000 kr., samt foreninger af kommuner eller amtskommuner.
Disse  

 foreninger er således ikke omfattet af skattepligten i FBL.
Institutioner, der ikke er omfattet af skattepligten i FBL, vil som  

 udgangspunkt være skattepligtige efter SEL § 1, stk. 1, nr. 6, såfremt de  

 opfylder betingelserne for at blive anset for selvstændige skattesubjekter,  

 og såfremt institutionen ikke er omfattet af en af SEL's generelle  

 skattefritagelsesbestemmelser, jf. denne lovs § 3. Se nedenfor S.A.3. Ifølge  

 SEL § 1, stk. 1, nr. 6, omfatter skattepligten alene indtægt ved  

 erhvervsmæssig virksomhed, jf.
S.A.1.8 og S.C.8.1.
Det er den kommunale skattemyndighed, der i forbindelse med  

 skatteansættelsen afgør, om en forening er omfattet af skattepligten i FBL,  

 og dermed tager kommunen indirekte stilling til, om foreningen er omfattet af  

 FL.
Afgørelsen heraf beror i et vist omfang på en konkret vurdering af  

 foreningens formål som udtrykt i vedtægterne og foreningens faktiske virke.
Gruppen af foreninger, der er omfattet af FL § 2, stk. 1 og dermed af FBL  

 § 1, stk. 1, nr. 2 og 3, svarer som hovedregel til gruppen af faglige  

 foreninger, hvortil kontingentudgifter er fradragsberettigede.
Der vil  

 sædvanligvis være tale om fradragsret efter LL § 13. Fradraget kan i et vist  

 omfang grunde sig på SL § 6a.
Om et kontingent rent faktisk er  

 fradragsberettiget efter LL § 13 eller efter SL § 6a er uden betydning for,  

 om foreningen er omfattet af FL.
 Består foreningen af en hovedforening og en række afdelinger, vil også  

 afdelingerne være skattepligtige, hvis de selvstændigt opfylder betingelserne  

 for at være omfattet af FL.
FL omfatter kun foreninger, hvis aktiver overstiger 250.000 kr.
Bliver  

 aktiverne i en faglig forening mindre end 250.000 kr., er foreningen ikke  

 længere omfattet af FL og dermed bliver den undtaget fra FBL.
Overstiges  

 beløbsgrænsen på 250.000 kr. senere, omfattes foreningen af FL og dermed af  

 FBL.
Med hensyn til de skattemæssige konsekvenser af foreningens udtræden og  

 indtræden i FBL henvises til cirk. nr. 147 af 19. aug. 1992 om FBL, pkt. 6-8.
Fællesudvalg mellem fagforbund og arbejdsgiverforeninger anses i  

 almindelighed ikke for omfattet af FL § 2, såfremt formålet udelukkende er at  

 formidle uddannelse, studieophold, arrangere konferencer o.lign., og samtlige  

 midler og ikke blot et evt. afkast anvendes til formålet.
Såfremt et sådant  

 fællesudvalg opfylder betingelserne for at blive anset for et selvstændigt  

 skattesubjekt, vil fællesudvalget kunne være skattepligtigt i henhold til SEL  

 § 1, stk. 1, nr. 6. Det samme gælder de såkaldte uddannelsesfonde o.lign.
* En arbejdsmarkedsorganisation havde organiseret en hjælpefond, en  

 dispositionsfond og en uddannelsesfond.
Da fondene ikke var egentlige fonde,  

 skulle uddelinger fra disse derfor efter FBL § 1, nr. 3, opfylde  

 betingelserne i lovens § 4, stk. 1, jf. § 9, stk. 1, om fradragsret for  

 almenvelgørende eller almennyttige uddelinger.
Da en udbestemt videre kreds  

 ikke kunne komme i betragtning som modtagere af uddelinger fra hjælpefonden  

 og uddannelsesfonden og da udbetalingerne havde nær sammenhæng med  

 fagforeningsmæssige formål, kunne uddelingerne ikke fradrages ved  

 indkomstopgørelsen.
TfS 1995, 67 (ØLD).* Foreninger med velgørende, kulturelle eller fritidsbetonede formål er ikke  

 omfattet af FL.
Såfremt disse foreninger opfylder betingelserne for at blive  

 anset for selvstændige skattesubjekter, vil de være skattepligtige efter SEL  

 § 1, stk. 1, nr. 6, i det omfang de har indkomst ved erhvervsmæssig  

 virksomhed.
En forening, hvis arbejde i overvejende grad rettede sig mod markedsføring  

 og lignende serviceprægede ydelser til medlemmerne, blev anset for omfattet  

 af SEL § 1, stk. 1, nr. 6. Foreningen ansås således ikke for omfattet af FL §  

 2, stk. 1, idet den ikke var en faglig sammenslutning, der havde til  

 hovedformål at varetage de økonomiske interesser for den erhvervsgruppe,  

 medlemmerne tilhørte.
TfS 1994, 532 (BF).
En forening, hvis formål ifølge vedtægterne udelukkende var at formidle  

 uddannelse, studieophold og lignende til foreningens medlemmer, faldt ikke  

 ind under den kategori af foreninger, der ifølge fondsregistrets praksis  

 kunne anses for omfattet af FL § 2. Hertil kom, at foreningens aktivitet ikke  

 var rettet på øgede indtægter, men alene på at fordele nogle midler.  

 Foreningen havde ikke til formål at varetage medlemmernes faglige og  

 økonomiske interesser, idet disse interesser blev varetaget af en fagforening  

 og en medarbejderforening, der var en underafdeling heraf.
Der forelå således  

 dobbeltorganisering, og evt. kontingent til foreningen kunne ikke anses for  

 fradragsberettiget efter LL § 13. Efter praksis ville foreningen således også  

 af denne årsag falde udenfor gruppen af foreninger, der er omfattet af FL §  

 2. Foreningen blev derfor anset for omfattet af SEL § 1, stk. 1, nr. 6. TfS  

 1994, 432 (BF).
De foreninger, der er omfattet af FL, behandles ikke ens i skattemæssig  

 henseende, idet der skal sondres mellem arbejdsmarkedssammenslutninger, jf.  

 FBL § 1, stk. 1, nr. 3 og andre foreninger (brancheforeninger mv.), jf.
FBL §  

 1, stk. 1, nr. 2. Denne sondring foretages af skattemyndighederne.
Vedrørende  

 indkomstopgørelsen for foreninger, der er omfattet af FL, se afsnit S.C.6.
Foreninger, der er omfattet af FL, og som ikke oppebærer rente- og  

 udbytteindkomst udover 200.000 kr., kan i stedet for selvangivelse indgive  

 erklæring herom, jf.
FBL § 15, stk. 2. Oppebærer foreningen indkomst fra  

 erhvervsmæssig virksomhed, skal der dog indgives selvangivelse om denne  

 indkomst, uanset indkomstens størrelse.
Har foreningen oppebåret væsentlige  

 ekstraordinære skattepligtige indtægter i form af avancer mv., skal der  

 uanset reglen om erklæringsordningen indgives selvangivelse.
S.A.1.9.1 Arbejdsmarkedssammenslutninger Ifølge FBL § 1, stk. 1, nr. 3, består arbejdsmarkedssammenslutninger af  

 følgende af FL omfattede foreninger:
a.arbejdsgiverforeninger og fagforeninger b.andre faglige sammenslutninger, hvis kapital er bestemt til anvendelse  

 til understøttelse af medlemmer under faglig konflikt, samt c.foreninger, hvis midler hovedsagelig hidrører fra de under litra a og b  

 nævnte foreninger, såfremt foreningen har som et formål at understøtte  

 virksomheder eller personer under faglig konflikt eller faktisk yder en sådan  

 understøttelse.
* Om fonde organiseret under en arbejdsmarkedssammenslutning, se S.A.1.9.  

 * S.A.1.9.2 Andre foreninger (brancheforeninger mv.) FBL § 1, stk. 1, nr. 2, omfatter foreninger, der er omfattet af FL og som  

 ikke omfattes af FBL § 1, stk. 1, nr. 3. Foreninger, der alene varetager  

 medlemmernes faglige og økonomiske interesser af merkantil eller  

 servicebetonet art, er herefter omfattet af FBL § 1, stk. 1, nr. 2. Om  

 afgrænsning ovenfor foreninger, der ikke er omfattet af FL se S.A.1.8 og 1.9.
Foreningens aktiviteter kan også bestå i, at den tilbyder undervisning og  

 kurser, udgiver faglitteratur eller yder konsulenttjenester mv.
Som eksempel  

 kan nævnes brancheforeninger, erhvervsorganisationer,  

 handelsstandsforeninger, handelsforeninger, landbo- og husmandsorganisationer  

 samt kvægavlsforeninger og lignende.
Udbetalinger fra en brancheforening til en arbejdsmarkedssammenslutning  

 medfører ikke i sig selv, at den udbetalende forening bliver en  

 arbejdsmarkedssammenslutning.
Hertil kræves, enten at foreningen selv har til  

 formål at føre eller faktisk fører overenskomstforhandlinger og understøtter  

 under konflikt, eller at foreningen selv besidder kapital til  

 konfliktunderstøttelse.
S.A.1.9.3 Foreninger med blandede formål En faglig forening forhandler ofte både overenskomster, yder  

 understøttelse under konflikt og varetager medlemmernes interesser af  

 merkantil eller servicebetonet art.
Sådanne blandede foreninger er i deres  

 helhed arbejdsmarkedssammenslutninger, jf. § 1, nr. 2.
En opdeling kan alene foretages, såfremt foreningens love eller vedtægter  

 muliggør dette.
For at anse to eller flere opdelte foreninger som  

 selvstændige skattesubjekter, må der konkret lægges vægt på, at foreningerne  

 har hvert sit navn, hvert sit formål, hver sin ledelse og bestyrelse samt  

 selvstændig regnskabsaflæggelse mv.
S.A.1.9.4 Fonde og foreninger oprettet i udlandet * I henhold til FBL § 1, stk. 1, nr. 4 er fonde og ande selvejende  

 institutioner, der er oprettet i udlandet, Færøerne eller Grønland,  

 skattepligtige efter FBL, hvis fonden eller den selvejende institution har  

 sin ledelse her i landet.
Dette gælder uanset, hvor fonden eller den  

 selvejende institution evt. er indregistreret.
Fonde og andre selvejende  

 institutioner, der er oprettet i udlandet, og som ledes fra Danmark,  

 sidestilles i skattemæssig henseende med fonde, der er oprettet og  

 registreret efter dansk lovgivning.
Jf. afsnit S.A.1. * Andre fonde og  

 foreninger med hjemsted i udlandet (herunder Færøerne og Grønland) vil,  

 såfremt de har aktiviteter i Danmark, være begrænset skattepligtige af disse  

 aktiviteter efter reglerne i SEL § 2. Se herom i afsnit S.A.2.
For fonde og foreninger med hjemsted i udlandet kan der være behov for en  

 skattemæssig stillingtagen til, om fonds- eller foreningsdannelsen - med  

 hensyn til formuens udskillelse og bestyrelse mv. - opfylder betingelserne  

 for at kunne anses for et i forhold til stifteren selvstændigt retssubjekt.  

 En fond oprettet i udlandet, der ikke opfylder samme krav som danske fonde  

 med hensyn til fondskapitalens effektive udskillelse fra stifterens formue,  

 kan ikke forventes godkendt.
Dette bevirker, at fondskapitalen samt  

 renteafkastet heraf vil blive henført til fortsat beskatning hos stifteren.
S.A.1.10 Fonde Fonde, der er omfattet af lov om fonde og visse foreninger (FL) eller af  

 lov om erhvervsdrivende fonde (EFL), er omfattet af skattepligten i  

 fondsbeskatningsloven (FBL), jf.
FBL § 1, stk. 1, nr. 1. Om foreninger, der  

 er omfattet af FBL § 1, stk. 1, nr. 2 og 3, henvises til S.A.1.9.
Ifølge FBL § 1, stk. 2 omfatter skattepligten efter stk. 1, nr. 1 ikke  

 fonde, der er omfattet af lov om realrenteafgift af visse pensionskapitaler  

 mv.
Om delvis realrenteafgiftspligtige fonde, se S.A.1.10.6.
 FBL er senest optrykt ved Skatteministeriets lovbek. nr. 650 af 26. juli  

 1995. Til loven knytter sig skm. cirk. nr. 147 af 19. aug. 1992, samt skm.  

 bek. nr. 649 af 26. juli 1995. FL er senest optrykt ved Justitsministeriets  

 lovbek. nr. 698 af 11. aug. 1992. Loven er ændret med lov nr. 442 af 1. juni  

 1994 for så vidt angår regnskabsperiode * og med lov nr. 389 af 14. juni 1995  

 med ændringer som følge af værgemålsloven. * EFL er senest optrykt ved  

 Industriministeriets lovbek. nr. 756 af 18. nov. 1991.
Skattepligten for fonde er afgrænset efter de materielle fondslove.
De  

 fonde, der er omfattet af FL eller af EFL, er således skattepligtige i medfør  

 af FBL.
Skattepligten omfatter herefter ikke fonde, der generelt eller  

 konkret er undtaget fra de materielle fondslove i medfør af FL § 1, stk. 2-4,  

 eller i medfør af EFL § 1, stk. 4 og 5.
Ikke-erhvervsdrivende fonde skal indsende vedtægter og en fortegnelse over  

 bestyrelsen til de kommunale skattemyndigheder og fondsmyndigheden, jf.
FL §  

 6, stk. 2 og § 11, stk. 2. Er stifteren eller stifterne ikke angivet i  

 vedtægten, skal der indsendes særskilt oplysning herom til Fondsmyndigheden  

 (Justitsministeren, Civilretsdirektoratet,) og til de kommunale  

 skattemyndigheder.
Fondsmyndigheden skal godkende vedtægtsændringer, jf.
FL §  

 32. Når vedtægtsændringerne er godkendt, skal de indsendes til  

 skattemyndigheden sammen med selvangivelsen, jf.
FL § 6, stk. 2 og FBL § 15.  

 Meddelelser om ændring af bestyrelsens sammensætning indsendes til  

 skattemyndigheden sammen med selvangivelsen.
Erhvervsdrivende fonde skal registreres i Erhvervs- og Selskabsstyrelsen,  

 jf.
EFL § 5, stk. 1. Ifølge EFL § 48 skal fondsmyndigheden  

 (Industriministeren) med samtykke fra Justitsministeren godkende  

 vedtægtsændringer.
Afgørelse om, hvorvidt en institution er omfattet af FBL, træffes i 1.  

 instans enten af de kommunale skattemyndigheder eller af Erhvervs- og  

 Selskabsstyrelsen.
Herved kommer de kommunale skattemyndigheder/Erhvervs- og  

 Selskabsstyrelsen indirekte til at tage stilling til, om en institution er en  

 fond i fondslovenes forstand.
Om det er de kommunale skattemyndigheder eller  

 Erhvervs- og Selskabsstyrelsen, der skal træffe denne afgørelse, afhænger af,  

 om fonden er erhvervsdrivende i EFL's forstand eller ej, idet Erhvervs- og  

 Selskabsstyrelsen træffer afgørelsen, for så vidt angår de erhvervsdrivende  

 fonde, jf.
EFL § 3, mens de kommunale skattemyndigheder træffer afgørelsen,  

 for så vidt angår de ikke-erhvervsdrivende fonde.
De kommunale skattemyndigheder tager stilling til spørgsmålet, om der rent  

 faktisk foreligger en fond, som et led i den almindelige ligning.
De  

 kommunale skattemyndigheders afgørelser herom kan påklages i sædvanlig  

 instansfølge, jf. reglerne i SEL.
 Såfremt fonden allerede ved stiftelsen ønsker en vurdering af, om der  

 foreligger en fond, må fonden anmode om en bindende forhåndsbesked.
 Erhvervs- og Selskabsstyrelsens afgørelser kan indbringes for  

 Industriministeriets Erhvervsankenævn.
 Erhvervsdrivende fonde er defineret i EFL § 1, stk. 2. Om sondringen  

 erhvervsdrivende kontra ikke-erhvervsdrivende fonde se S.A.1.10.5.
S.A.1.10.1 Fondslovens anvendelsesområde Ifølge FL § 1, stk. 1, omfatter loven fonde, legater, stiftelser og andre  

 selvejende institutioner (fonde).
 Ifølge FL § 1, stk. 2, omfatter loven ikke:
1.Fonde, som er oprettet ved eller i henhold til lov eller ved  

 mellemfolkelig overenskomst mellem Danmark og en anden stat, og som er  

 undergivet tilsyn af en af staterne, 2.Fonde, med hvilke en kommune eller amtskommune har indgået aftale til  

 opfyldelse af kommunens eller amtskommunens forpligtelser i henhold til lov  

 om social bistand, såfremt fonden ikke varetager andre opgaver, 3.Folkekirkens selvejende institutioner, trossamfund og godkendte  

 uddannelsesinstitutioner, såfremt fonden ikke udover sit hovedformål  

 varetager andre opgaver, 4.Fonde, der er omfattet af EFL, 5.Fonde, der i medfør af EFL § 1, stk. 4 og 5, ikke er omfattet af nævnte  

 lov, 6.Selvejende institutioner, der som vilkår for godkendelse eller tilskud  

 fra det offentlige, er undergivet tilsyn og økonomisk kontrol af en offentlig  

 myndighed efter anden lovgivning, eller bestemmelser udstedt i henhold til  

 anden lovgivning, og 7.Selvejende institutioner, hvis drift overvejende dækkes af statslige  

 eller kommunale midler, og som er undergivet tilsyn af det offentlige, hvis  

 det i institutionens vedtægt er fastsat, at det offentlige træffer  

 bestemmelse om anvendelse af institutionens midler i tilfælde af dennes  

 opløsning.
 Ifølge FL § 1, stk. 3, kan fondsmyndigheden (Justitsministeren) bestemme,  

 at en fond, som på anden måde end efter denne lov er undergivet et vist  

 statsligt eller kommunalt tilsyn, helt eller delvis skal være undtaget fra  

 loven.
En ikke-erhvervsdrivende fond skal ifølge FL § 8, stk. 1, ved oprettelsen  

 have aktiver for over 250.000 kr.
Aktiverne og egenkapitalen skal stå i  

 rimeligt forhold til formålet.
Ifølge FL § 1, stk. 4, er fonde, hvis aktiver  

 ikke overstiger 250.000 kr., ikke omfattet af loven.
 Kapitalkravet gælder ikke fonde, der stiftes i henhold til et testamente,  

 der er oprettet før den 1. januar 1985.
Fondsmyndigheden kan i særlige tilfælde tillade oprettelse af en fond med  

 aktiver på 250.000 kr. eller der under, jf.
FL § 8, stk. 2. En sådan fond er  

 ikke omfattet af skattepligten i FBL.
Som nævnt omfatter FL kun fonde, hvis aktiver overstiger 250.000 kr.  

 Bliver fondens aktivmasse mindre end 250.000 kr., er fonden ikke længere  

 omfattet af FL og dermed heller ikke af FBL.
Kommer aktivmassen senere over  

 250.000 kr., omfattes fonden igen af FL og dermed af FBL.
Med hensyn til de  

 skattemæssige konsekvenser af fondens indtræden og udtræden af FBL henvises  

 til cirk. nr. 147 af 19. aug. 1992 om FBL, pkt. 6 til 8.
 De ovenfor omtalte fonde, der generelt eller konkret er undtagne fra FL,  

 er ikke omfattet af FBL, men de vil i almindelighed være omfattet af SEL § 1,  

 stk. 1, nr. 6, såfremt de opfylder betingelserne for at blive anset for  

 selvstændige skattesubjekter, jf. nedenfor S.A.1.10.3.
I henhold til FL § 1, stk. 3, kan fondsmyndigheden bestemme, at fondens  

 undtagelse fra FL's regler kun skal være delvis.
Spørgsmålet om, hvorvidt den  

 pågældende fond i disse tilfælde er omfattet af FBL, afhænger af en konkret  

 vurdering af de forhold, som undtagelsen omfatter.
Gives der dispensation fra  

 regler af mindre grundlæggende karakter, vil fonden typisk være omfattet af  

 FBL.
Der kan i den forbindelse nævnes bestemmelserne i FL § 3 om fondens navn  

 og § 17 om suppleanter for bestyrelsesmedlemmer.
S.A.1.10.2 Erhvervsfondslovens anvendelsesområde De kommunale skattemyndigheder afgør som nævnt, om en  

 ikke-erhvervsdrivende institution er en fond, der er omfattet af  

 skattepligten i FBL, mens Erhvervs- og Selskabsstyrelsen træffer afgørelse  

 for så vidt angår de erhvervsdrivende fonde.
Der skal derfor foretages en  

 afgrænsning overfor de erhvervsdrivende fonde, da det er Erhvervs- og  

 Selskabsstyrelsen, der har kompetancen til at afgøre, dels om sådanne  

 institutioner er fonde, dels om de i givet fald er erhvervsdrivende i EFL's  

 forstand, se herom S.A.1.10.5. Erhvervsdrivende fonde skal registreres i  

 Erhvervs- og Selskabsstyrelsen for at have retsevne.
Industriministeren er som udgangspunkt fondsmyndighed for erhvervsdrivende  

 fonde.
I de tilfælde, hvor fondens hovedformål hører under Justitsministeren,  

 udøves fondsmyndigheden dog af justitsministeren.
Det samme gælder, hvis  

 fonden har flere ligestillede formål, der ikke hører under samme minister.
 Ifølge EFL § 1, stk. 1, finder EFL anvendelse på fonde, legater,  

 stiftelser og andre selvejende institutioner, der efter stk. 2 anses for at  

 være erhvervsdrivende (erhvervsdrivende fonde). Ifølge stk. 2 anses en fond  

 efter EFL for erhvervsdrivende, hvis den:
1.Overdrager varer eller immaterielle rettigheder, erlægger  

 tjenesteydelser eller lign., for hvilke den normalt modtager vederlag, eller 2.udøver virksomhed med salg eller udlejning af fast ejendom eller 3.har den i aktieselskabslovens § 2, stk. 2, jf. stk. 4 og 5, anførte  

 forbindelse med et aktie- eller anpartsselskab eller med en anden virksomhed,  

 af den i nr. 1 eller 2 nævnte art eller 4.udøver en bestemmende indflydelse over en anden virksomhed i henhold til  

 vedtægt eller aftale og har en betydelig andel i dens driftsresultat uden at  

 have den i nr. 3 anførte forbindelse med virksomheden.
Ifølge stk. 3 anses en fond dog ikke for erhvervsdrivende, hvis den  

 virksomhed, fonden udøver eller har den i stk. 2, nr. 3, anførte forbindelse  

 med, er af begrænset omfang eller kun omfatter en uvæsentlig del af fondens  

 samlede formue.
Afgørelse heraf træffes af Erhvervs- og Selskabsstyrelsen.
 Ifølge EFL § 1, stk. 4, nr. 1, 4 og 5 omfatter loven ikke institutioner,  

 der svarer til de i FL § 1, stk. 2, nr. 1, 2 og 6 nævnte (se ovenfor).  

 Endvidere omfatter EFL ifølge § 1, stk. 4, nr. 2 og 3 ikke:
 Danmarks Nationalbank, sparekasser, pensionskasser og godkendte  

 realkreditinstitutter, og almennyttige boligselskaber, godkendte  

 uddannelsesinstitutioner og teknologiske serviceinstitutter, såfremt fonden  

 ikke udover sit hovedformål varetager andre opgaver.
 Ifølge stk. 5 kan fondsmyndigheden med industriministerens samtykke  

 bestemme, at en fond, som på anden måde end efter EFL er undergivet  

 offentligt tilsyn og økonomisk kontrol, helt eller delvis skal være undtaget  

 fra loven.
Erhvervsdrivende fonde oprettet før 1. januar 1985 skal have en  

 grundkapital på mindst 300.000 kr.
Der kan dog undtages fra kapitalkravet,  

 jf.
EFL § 67. Erhvervsdrivende fonde oprettet efter 1. januar 1985 skal have  

 en grundkapital på mindst 300.000 kr., jf.
EFL § 9, stk. 1. Er kapitalkravet  

 ved stiftelsen ikke opfyldt, kan der ikke ske registrering i Erhvervs- og  

 Selskabsstyrelsen.
Erhvervsdrivende fonde, der i henhold til EFL § 1, stk. 4 eller 5, ikke er  

 registreringspligtige i Erhvervs- og Selskabsstyrelsen, omfattes ikke af EFL  

 og dermed heller ikke af skattepligten i FBL.
De kan derimod være omfattet af  

 SEL § 1, stk. 1, nr. 6, se nedenfor S.A.1.10.3. Erhvervs- og  

 Selskabsstyrelsen fører fortegnelse over erhvervsdrivende fonde, der er  

 undtaget i henhold til § 1, stk. 4 og 5. Fritaget er således en række  

 ungdomskollegier, ældreboliger, idrætsanlæg, elektricitetsværker mv.
 Om finansierings- og kreditinstitutter se nedenfor S.A.1.10.3.
S.A.1.10.3 Skattepligt for fonde, foreninger mv. der ikke er omfattet af  

 FBL Fonde, der ikke er omfattet af FL eller EFL, er undtaget fra skattepligten  

 efter FBL.
De fonde, der er undtaget fra skattepligten i FBL, er bl.a.:
1)Fonde, der generelt eller konkret er undtaget fra FL eller EFL, jf.
FL §  

 1, stk. 2 og 3, og EFL § 1, stk. 4 og 5.
 2)Fonde, der var omfattet af den tidligere registreringspligt, og hvis  

 aktiver ikke overstiger 250.000 kr., og som hidtil har været skattepligtige  

 efter FBL, men som fra og med indkomståret 1992 er overflyttet til beskatning  

 efter SEL som en følge lov nr. 350 af 6. juni 1991 om afbureaukratisering af  

 fondslovgivningen.
3)Fonde, der er omfattet af lov om realrenteafgift af visse  

 pensionkapitaler mv., jf.
FBL § 1, stk. 2.
 De nævnte fonde, der ikke er omfattet af FBL, er almindeligvis  

 skattepligtige i henhold til SEL § 1, stk. 1, nr. 6.
Den lovmæssige overflytning, der er sket for visse af de ovenfor under 1)  

 og 2) nævnte fonde, er ikke omfattet af SEL §§ 5-5 C, jf.
Told-Skat Nyt  

 1992.9.279 (TfS 1992, 255). Fremtidige overgange vil være omfattet af SEL §§  

 5-5 C.
Som nævnt under afsnit S.A.1.10 skal skattemyndighederne i visse tilfælde  

 præjudicielt afgøre, om en ikke-erhvervsdrivende institution kan betragtes  

 som en fond.
Skattemyndighederne skal foretage en konkret vurdering af den  

 pågældende institution, herunder af, om institutionen er oprettet i strid med  

 FL's regler.
Er der ikke tale om en fond, der er omfattet af  

 fondslovgivningen, men f.eks. en indsamling eller en velgørende forening, kan  

 der være tale om en institution, der vil kunne være omfattet af SEL § 1, stk.  

 1, nr. 6, såfremt institutionen udgør et selvstændigt skattesubjekt.
Er der  

 ikke stiftet et selvstændigt skattesubjekt, vil beskatning ske hos  

 deltagerne, f.eks. stifteren.
Skattepligtsspørgsmålet må afgøres konkret.
De institutioner, der er skattepligtige efter SEL § 1, stk. 1, nr. 6, er  

 skattepligtige i det omfang, de har erhvervsmæssige indkomster, jf.
SEL § 1,  

 stk. 4 - 5, medmindre institutionerne er omfattet af en af SEL's generelle  

 skattefritagelsesbestemmelser, jf.
SEL § 3.
 For skattepligtige efter FBL er skattefrihed efter SEL § 3 derimod uden  

 betydning, således vil f.eks. en havn eller et elektricitetsværk, der pga.  

 sin aktivitet ville være fritaget for skattepligt efter SEL § 3, stk. 1, nr.  

 4, være skattepligtig efter FBL § 1, stk. 1, nr. 1. Bestemmelserne i FL § 1,  

 stk. 3 og EFL § 1, stk. 5, kan dog føre til, at en sådan fond er undtaget fra  

 fondslovene og dermed ikke omfattet af FBL.
Skattepligten kan dog også følge af andre lovbestemmelser, f.eks.  

 sparekasser, jf.
SEL § 1, stk. 1, nr. 2a.
S.A.1.10.4 Fondsafgrænsningsopgaven Efter nedlæggelsen af Fondsregistret kommer de lokale skattemyndigheder  

 indirekte til at afgøre, om en ikke-erhvervsdrivende institution er en fond i  

 FL's forstand.
Dette skyldes, at skattepligten efter FBL er afgrænset efter  

 de materielle fondslove.
Skattemyndighederne må i tvivlstilfælde foretage en  

 konkret vurdering af institutionens karakter.
I det følgende redegøres for nogle grundlæggende principper, der har  

 betydning ved fondsafgrænsningsopgaven.
Iøvrigt henvises til Betænkning nr.  

 970 af 1982 og til den kommenterede fondslov, "Fonde og  

 foreninger," 3. reviderede udg. 1992, Bind I, der indeholder en langt  

 mere detaljeret og udtømmende beskrivelse af fondsområdet.
 Ved afgørelsen af, om der foreligger en fond, er det ikke afgørende, hvad  

 institutionen kalder sig selv, (omend institutionens navn indgår i den  

 samlede vurdering som et moment blandt andre,) men om institutionen efter sit  

 retsgrundlag, dvs. stiftelsesmåde og vedtægt, kan karakteriseres som en  

 selvejende institution (fond).
 Der findes ikke i FL eller andre love nogen definition af begrebet fond.  

 Hovedbetingelserne for, at der foreligger en fond, er, at der er tale om en  

 formue af mere varig karakter, der uigenkaldeligt er udskilt fra stifterens  

 formue til et bestemt eller flere bestemte formål og med selvstændig ledelse  

 i forhold til stifteren.
Det er karakteristisk for en fond, at ingen fysisk eller juridisk person  

 uden for institutionen har ejendomsretten til institutionens formue.  

 Ejendomsretten tilkommer fonden som sådan, og beføjelsen til at stifte  

 rettigheder og forpligtelser for fonden tilkommer alene en i forhold til  

 stifteren selvstændig ledelse.
Fondens formue falder ikke i arv.
Spørgsmålet om, hvorvidt der foreligger en fond, kan eksempelvis opstå i  

 forbindelse med beskatning af stifteren.
I disse tilfælde må det vurderes, om  

 der er tale om en institution, der opfylder betingelserne for at være en  

 fond, eller om der i stedet må antages blot at være tale om f.eks. en ulovlig  

 selvbåndlæggelse.
Afgrænsningsproblemer opstår endvidere overfor f.eks. foreninger,  

 indsamlinger og lign. sammenslutninger, der evt. kan anses for selvstændige  

 skattesubjekter, der beskattes i henhold til SEL, såfremt de ikke kan  

 betragtes som fonde.
Den skattemæssige afgrænsning af, om en institution er  

 en forening eller en fond, har også betydning for anvendelsen af SEL § 1,  

 stk. 6, idet kun foreninger med en medlemskreds kan bortse fra indtægter ved  

 leverancer til medlemmerne som skattepligtig indtægt.
S.A.1.10.4.1 De fondsretlige karakteristika Fondsregistret traf til og med den 31. dec. 1991 afgørelse om, hvorvidt en  

 institution kunne betragtes som en fond i fondslovenes forstand.
I  

 Fondsregistrets administrative praksis har de nedennævnte karakteristika som  

 regel skullet foreligge opfyldt allesammen, for at en institution kunne  

 betegnes som en fond i lovens forstand.
Såfremt skattemyndighederne finder,  

 at en institution ud fra de omtalte kriterier ikke kan betragtes som en fond  

 i lovens forstand, må myndighederne tage stilling til, om der i det hele  

 taget er stiftet et selvstændigt skattesubjekt, eller om beskatning skal ske  

 hos stifteren.
Se tillige S.A.1.10.3.
Uigenkaldeligt udskilt formue Det har været et gyldighedskrav, at institutionen dokumenterer at være  

 ejer af et formuegode, som er uigenkaldeligt udskilt fra stifteren.
En  

 "intetejende institution" er således ikke blevet betragtet som en  

 fond.
Der har imidlertid ikke været stillet særlig strenge krav til måden,  

 hvorpå institutionens formue tilvejebringes, og såvel fordringer som andre  

 rettigheder, der kan opgøres økonomisk med den fornødne sikkerhed, har  

 Fondsregistret betragtet som formue, der kunne opfylde kapitalkravet.
Det  

 samme gælder fast ejendom, løsøre og eventuelt samlinger af løsøre, hvor  

 enten en offentlig vurdering, en kvalificeret handelsmæssig vurdering eller  

 efter omstændighederne dokumentation for godets forsikrede værdi har indgået  

 i den samlede bedømmelse af, om en egentlig kapitaldannelse af varig karakter  

 måtte anses for tilsigtet.
 Det har undertiden givet anledning til tvivl, om det kunne kræves, at en  

 fond ved stiftelsen er ejer af en formue, eller om en berettiget forventning  

 eller et bindende tilsagn herom kunne være tilstrækkeligt.
Fondsregistret fandt det tilstrækkeligt, at stifteren påtog sig en retlig  

 bindende forpligtelse, således at han ville handle retsstridigt over for  

 fonden, hvis forpligtelsen ikke opfyldtes, og således at der var skabt en ret  

 for fonden eller de, der repræsenterer den, til at kræve forpligtelsen  

 opfyldt.
I bedømmelsen af, om der måtte antages at være sket en uigenkaldelig  

 udskillelse af aktiver af økonomisk værdi, indgår de almindelige  

 formueretlige betingelser for at påtage sig bindende forpligtelser.
 Formuen skal desuden være effektivt udskilt fra stifterens og  

 bidragsyderens øvrige formue, således at fondens aktiver ved oprettelsen skal  

 være uigenkaldeligt overdraget til fonden, og således at fondens midler ikke  

 efterfølgende må kunne tilbageføres til stifteren, dennes ægtefælle eller  

 faste samlever eller stifterens hjemmeboende børn under 18 år.
 Dette forbud mod tilbageførsel omfatter såvel tilbagebetaling af  

 kapitalen, herunder tilbagebetaling ved fondens opløsning, som  

 legatportioner, lån af enhver art, herunder lån mod sikkerhed, samt kaution  

 og garantistillelse for stifterens og dennes nærtståendes forpligtelser.
Kravet om en uigenkaldelig udskillelse anså Fondsregistret ikke for  

 opfyldt i tilfælde, hvor stifteren forbeholdt sig den fuldstændige  

 rentenydelse i sin levetid.
Der må således foretages en vurdering af, om  

 fondens hovedfunktion reelt er at sikre stifteren en indtægt af kapital, som  

 hans kreditorer ikke kan angribe.
Hvis det må antages, at dette har spillet  

 en ikke uvæsentlig rolle, har det været Fondsregistrets opfattelse, at der  

 ikke forelå en gyldig fond, jf.
S.A.1.10.4.5.
Formål Det er en gyldighedsbetingelse, at der i stiftelsesgrundlaget er optaget  

 et eller flere nærmere angivne formål, som fonden skal tilgodese.
Det følger af almindelige retsgrundsætninger, at fondens formål ikke må  

 stride mod lov og ærbarhed.
Endvidere må fondens formål ikke stride mod de  

 præceptive regler i FL.
F.eks. kan fortrinsret til uddelinger efter § 7 ikke  

 tillægges bestemte familier videre end til én ufødt generation i  

 forhold til personer, der lever på stiftelsestidspunktet.
Det må ligeledes  

 antages, at fonde, hvis formål åbenbart er uden fornuftig mening, eller er  

 umuligt at opfylde, ikke gyldigt kan stiftes.
I praksis må man nok sætte en grænse for, hvor bredt formålet kan  

 beskrives.
Det kan accepteres, at fonden skal begunstige  

 "almenvelgørende formål", men videre kan man næppe gå.
En stifter  

 kunne således efter Fondsregistrets opfattelse ikke gyldigt bestemme, at  

 "fonden skal begunstige de formål, bestyrelsen ønsker", eller  

 lignende.
Selvstændig ledelse i forhold til stifteren Kravet har i almindelighed været opfyldt, hvis ét medlem af  

 bestyrelsen har indtaget en uvildig og uafhængig stilling i forhold til  

 stifteren.
Kravet om selvstændighed er derimod ikke opfyldt, hvor stifteren skal give  

 sit samtykke til alle beslutninger eller har en generel vetoret over for  

 bestyrelsens beslutninger.
Dog kan stifteren nok gyldigt bestemme, at hans  

 samtykke kræves ved visse beslutninger, f.eks. visse vedtægtsændringer eller  

 salg af midler, der er givet til fonden.
Varighed Det har været Fondsregistrets udgangspunkt, at en fond som regel må være  

 bestemt til at virke uden tidsbegrænsning.
 Gennem en del år forud for FL havde man imidlertid accepteret, at fonde  

 kunne have en vis forud fastlagt virkeperiode, dog ikke under 10 år.
 Fondsregistret har i sin administrative praksis fulgt samme retningslinier  

 og kun i meget sjældne undtagelsestilfælde, hvor det i øvrigt var særlig  

 klart, at der tilsigtedes etableret en egentlig fond, har man accepteret en  

 lidt kortere virkeperiode.
S.A.1.10.4.2 Afgrænsning af fonde overfor foreninger Foreninger er sammenslutninger med en typisk vekslende medlemskreds, der  

 er stiftet med henblik på varetagelse af et fælles formål.  

 Ikke-erhvervsdrivende foreninger forekommer ofte som kontingentforeninger,  

 dvs, sammenslutninger, hvor samvirket finansieres helt eller delvis ved  

 beløb, der regelmæssigt indbetales af deltagerne, som normalt ikke hæfter for  

 foreningens gæld.
Hvis sådanne foreninger har et almenvelgørende formål,  

 beskæres deltagernes ejerbeføjelser herved.
Undertiden har det givet anledning til en betydelig tvivl, om en  

 institution måtte betegnes som en fond eller en forening.
Navnlig i tilfælde  

 hvor det i vedtægterne er bestemt, at medlemmerne ikke er ejere af  

 foreningsformuen, kan en afgrænsning volde vanskeligheder.
Afgørelsen af  

 spørgsmålet må ske ud fra en samlet konkret vurdering af institutionens  

 stiftelsesområde og vedtægternes bestemmelse om ledelsesform, opløsning osv.  

 I vurderingen vil følgende momenter ofte indgå:
Forholdet mellem medlemskredsen og den persongruppe, institutionen efter  

 sit formål skal tilgodese.
Et væsentligt personsammenfald taler imod at  

 betragte institutionen som en fond.
Medlemmernes indflydelse.
Navnlig kommer det i betragtning, i hvilket  

 omfang medlemmerne efter vedtægternes indhold har den bestemmende indflydelse  

 på institutionens forhold, jf. nedennævnte kendelse af 24. juni 1992 fra  

 Industriministeriets Erhvervsankenævn.
Der lægges vægt på, hvem der vælger  

 institutionens ledelse, og i hvilket omfang medlemmerne reelt har mulighed  

 for at få ændret vedtægterne.
 Institutionens navn indgår også som et moment, selvom dette dog ikke kan  

 tillægges nogen særlig selvstændig betydning.
Højesteret afgjorde ved dom af 6. august 1991, UfR 1991, 819, en sag, hvor  

 Provinsbankernes Ulykkes-Risikofond, P.U.R., påstod Fondsregistret tilpligtet  

 at anerkende, at P.U.R. ikke var en institution, der var omfattet af FL § 1,  

 stk. 1, hvorfor Fondsregistret tillige blev påstået tilpligtet at slette  

 registreringen af P.U.R.
Højesteret lagde vægt på, at ifølge vedtægterne for  

 P.U.R. kunne de banker, som var nævnt i § 3, optages som medlem af fonden,  

 hvis primære formål var af forsikringslignende karakter, og hvis subsidiære  

 formål ligeledes tilgodeså medlemmernes interesser.
Et mindstebeløb af  

 fondens midler skulle være tilvejebragt gennem medlemsbetaling, og de enkelte  

 medlemsbanker var berettiget til støtte.
Fondens bestyrelse bestod af  

 bestyrelsen for De Danske Provinsbankers Forening og et medlem af  

 Amagerbankens eller Arbejdernes Landsbanks direktioner.
Når endvidere hensås  

 til fondens ledelsesform og til, at fondens formue i tilfælde af opløsning  

 ville kunne udbetales til medlemmerne, blev P.U.R.'s påstand taget til følge.
Industriministeriets Erhvervsankenævn har ved kendelse af 24. juni 1992  

 taget stilling til fondsafgrænsning i henhold til EFL.
Ankenævnets kendelse  

 gik ud på, at en idrætshal, der kaldte sig "selvejende  

 institution", ikke var en fond, men en forening.
I tiden før 1992 havde  

 Fondsregistret udtalt sig i sagen og fastholdt, at institutionen var en fond  

 i fondslovenes forstand.
Institutionens formål var at opføre og administrere en idrætshal til gavn  

 for idrætsfolk, skolevæsen mv. i området.
Ifølge vedtægten havde hallen ingen  

 kapital ved stiftelsen.
Til grunderhvervelse og byggeri af idrætshallen  

 søgtes kapitalen tilvejebragt ved medlemstegning og indsamling fra beboere og  

 sportsforeninger mv.
Som medlem kunne optages sportsforeninger og personer,  

 der ville støtte institutionens formål.
Medlemmerne havde ingen andel i  

 institutionens formue eller overskud, og medlemskontingentet blev fastsat på  

 den årlige generalforsamling, der var institutionens øverste myndighed.  

 Kontingentindtægterne udgjorde kun en mindre del af institutionens indtægter.  

 På generalforsamlingen valgtes bestyrelsen, der skulle bestå af 17 medlemmer  

 foruden 4 medlemmer, der blev udpeget af kommunalbestyrelsen og  

 idrætsforeningens bestyrelse.
Det tilkom medlemmerne at træffe beslutning om  

 institutionens ophævelse.
Ved opløsning havde bestyrelsen myndighed til at  

 træffe enhver beslutning om anvendelse af institutionens midler, der dog  

 skulle komme almennyttige formål i området tilgode.
Efter at Fondsregistret  

 havde fundet, at der var tale om en fond, fastslog Erhvervs- og  

 Selskabsstyrelsen, at fonden var erhvervsdrivende udfra regnskabernes  

 oplysning om indtægter ved bl.a. loppemarked, bankospil og reklameindtægter.  

 (Bruttoindtægt ca. 880.000 kr.). Sagen blev herefter indbragt for  

 Erhvervsankenævnet, idet institutionen gjorde gældende, at den ikke var en  

 fond, men en forening og dermed ikke omfattet af fondslovgivningen.
Ankenævnet fandt efter en samlet vurdering af hallens vedtægter og de  

 fremkomne oplysninger, at hallen måtte betragtes som en forening.
Ankenævnet  

 lagde navnlig vægt på følgende: "Hallen havde ikke ved sin oprettelse  

 nogen formue, men denne skulle tilvejebringes ved medlemmernes aktivitet.  

 Vedtægterne er i enhver henseende formuleret som vedtægterne i en traditionel  

 kontingentforening, og det er efter vedtægterne medlemmerne, der har den  

 bestemmemde indflydelse på hallens forhold.
Det er ikke nærmere oplyst, i  

 hvilket omfang medlemmerne faktisk øver indflydelse på foreningens forhold,  

 f.eks. ved at deltage i generalforsamlinger eller i hvilket omfang,  

 medlemmerne deltager i foreningens virksomhed, herunder i det praktiske  

 arbejde med hallens drift og med afvikling af de indtægtsskabende  

 aktiviteter.
Det må imidlertid efter foreningens karakter - en idrætshal  

 opbygget af et lokalsamfund - antages at medlemmernes vedtægtsmæssige  

 indflydelse i givet fald - f.eks. i evt. krisesituationer - vil være en  

 realitet.
Der er endvidere intet i det fremkomne, der tyder på, at  

 foreningsformen skulle være valgt for at omgå fondslovgivningens intentioner.  

 Det er efter praksis ikke afgørende, at foreningen i vedtægterne selv har  

 betegnet sig som en selvejende institution, eller at man i sin tid anmeldte  

 sig som en sådan til Fondsregistret, jf.
Højesterets dom af 6. aug. 1991, UfR  

 1991, 819." På dette grundlag afgjorde Erhvervsankenævnet herefter, at  

 hallen ikke kunne antages at være omfattet af EFL.
Ankenævnet kunne herefter  

 ikke tage stilling til den påklagede afgørelse om, hvorvidt hallen ville være  

 erhvervsdrivende i lovens forstand, hvis den havde været en af loven omfattet  

 fond.
 Vedtægtsbestemmelser om "medlemskreds", et  

 "kontingent" eller lignende giver generelt en formodning for at  

 betragte en institution som en forening og dermed udenfor fondsbegrebet.
S.A.1.10.4.3 Afgrænsning af fonde i forhold til indsamlinger En indsamling kan foreligge, når en kreds af personer, ofte betegnet som  

 en bestyrelse eller en komite, går sammen om at indsamle en formue, der skal  

 gå til et bestemt formål, og således at de indsamlede midler - med ganske få  

 undtagelser - ikke går tilbage til bidragsyderne.
En indsamling er således  

 typisk en tidsbegrænset virksomhed.
Selve de indsamlede midler - og ikke kun  

 afkastet af disse - tilsigtes anvendt efter formålet.
Dermed er der ikke tale  

 om en fond.
S.A.1.10.4.4 Om familiefideikommisser Et familiefideikommis er en formue, om hvilken det er bestemt, at den skal  

 nedarves i en bestemt familie, således at den efter visse arvegangsregler  

 tilfalder flere ved opretterens død ufødte generationer efter hinanden.
Trods  

 mange ligheder med familiefonde og legater indeholder fideikommisserne så  

 mange helt specielle karakteristika, at det må anses for rigtigst  

 begrebsmæssigt at holde fideikommisser adskilt fra fonde.
Adgangen til at  

 oprette familiefonde begrænses i øvrigt af FL § 7, der skal ses i sammenhæng  

 med forbudet mod stiftelse af familiefideikommisser, jf. grundlovens § 84.
S.A.1.10.4.5 Om båndlagte midler og rentenydelseskapitaler Båndlagte kapitaler kan etableres ved testamente eller gave.
Når arv eller  

 gave er båndlagt, kan arvingen eller gavemodtageren ikke råde over kapitalen  

 i levende live men alene hæve renten.
Kreditorerne kan ikke søge  

 fyldestgørelse i kapitalen, sålænge den begunstigede lever.
Båndlagte  

 kapitaler adskiller sig bl.a. fra fonde derved, at der ved båndlagte  

 kapitaler ikke som ved fonde er en selvstændig ledelse, der bestyrer  

 kapitalen.
Endvidere kan en fond indenfor vedtægtens ramme råde over  

 kapitalen, som også kan tjene som grundlag for fondens kreditorer, og fonden  

 har selv ejendomsretten til kapitalen.
En båndlagt kapital falder i arv efter  

 den person, der er begunstiget.
Derimod kan der ikke ske arvefald efter en  

 fond, der ingen arvinger har.
Ved rentenydelseskapitaler tilkommer alene  

 renten den begunstigede.
Kapitalen tilhører aldrig den pågældende.
Der er  

 givet regler om kapitaler, båndlagt ved arv, i arvelovens §§ 58 - 63.  

 Fondslovgivningen omfatter ikke båndlagte kapitaler og  

 rentenydelseskapitaler.
S.A.1.10.5 Sondringen erhvervsdrivende kontra ikke-erhvervsdrivende fonde De lokale ligningsmyndigheder afgør, om en ikke-erhvervsdrivende  

 institution kan betragtes som en fond.
Hvis institutionen er  

 erhvervsdrivende, er det Erhvervs- og Selskabsstyrelsen, der afgør, dels om  

 der er tale om en fond, dels om fonden er erhvervsdrivende.
Det er EFL's  

 definition af begrebet "erhvervsdrivende", der anvendes ved  

 afgørelsen af, om en fond er erhvervsdrivende.
Det bemærkes, at dette begreb  

 ikke er sammenfaldende med begrebet "erhvervsmæssig virksomhed" i  

 SEL § 1, stk. 1, nr. 6, jf.
SEL § 1, stk. 6. Ifølge SEL § 1, stk. 6,  

 betragtes overskud, som en forening, der er omfattet af SEL § 1, stk. 1, nr.  

 6, indvinder ved leverancer til medlemmer, ikke som indvundet ved  

 erhvervsmæssig virksomhed.
Ifølge EFL § 1, stk. 2, nr. 1, anses en fond for  

 erhvervsdrivende, bl.a. når den overdrager varer eller erlægger  

 tjenesteydelser eller lign. for hvilke fonden normalt modtager vederlag.
Hvis  

 fonden således har betydelige indtægter, f.eks. ved drift af cafeteria eller  

 restaurationsvirksomhed, vil den som udgangspunkt være erhvervsdrivende i  

 EFL's forstand.
 Den modsatte situation kan også forekomme, idet en fond godt kan drive  

 erhvervsmæssig virksomhed i skattemæssig forstand uden, at der fondsretligt  

 er tale en erhvervsdrivende fond.
 Det bemærkes endvidere, at afgrænsningen af "erhvervsdrivende"  

 ved EFL blev ændret i forhold til hidtidige selskabsretlige antagelser, idet  

 EFL § 1, stk. 2, også omfatter fonde med rent almennyttige formål, såfremt  

 dette fremmes gennem udøvelse af erhvervsvirksomhed.
Begrebet "varer" Østre Landsret har ved dom af 16. juni 1987 (UfR 1987, 864) truffet  

 afgørelse, hvorefter en fond blev anset for erhvervsdrivende, jf.
EFL § 1,  

 stk. 2, nr. 1. Fonden havde til formål bl.a. at udbrede kendskab til dyr  

 primært ved at udgive et månedsblad, der udsendtes dels til betalende  

 abonnenter, dels gratis til biblioteker mv.
Erhvervs- og Selskabsstyrelsen  

 fandt, at den kontingentindbetaling, der blev foretaget til fonden, dækkede  

 fondens udgifter til trykning, udgivelse og distribution, hvorfor der var  

 tale om et indirekte vederlag for bladet. Østre Landsret fandt, at fonden var  

 pligtig at lade sig registrere i henhold til EFL, selv om formålet måtte  

 anses for at være af almenvelgørende karakter, og uanset at bladet udsendtes  

 som led i formålets fremme, og at driften var underskudsgivende.
Retten  

 udtalte, at udgivelsen af månedsbladet var omfattet af udtrykket  

 "varer" i § 1, stk. 2, nr. 1. Retten lagde til grund, at en ikke  

 uvæsentlig del af bladets oplag tilgik abonnenterne, således at der måtte  

 antages at være tale om en vare, for hvilken fonden normalt modtog vederlag.  

 Fonden fandtes heller ikke at kunne påberåbe sig EFL § 1, stk. 3, da det ikke  

 kunne antages, at udgivelsen af bladet var af begrænset omfang i forhold til  

 fondens samlede virke.
Om begrebet varer kan endvidere henvises til afgørelse truffet af  

 Erhvervs- og Selskabsstyrelsen vedrørende en fond, hvis formål var at anvende  

 midlerne til gavn for syge og svagelige børn.
Fonden drev flere  

 julemærkehjem, og midlerne til drift af disse hjem blev dækket delvis ved  

 salg af julemærker.
De øvrige driftsudgifter blev efter aftale dækket af  

 amtskommunale tilskud.
Erhvervs- og Selskabsstyrelsen fandt, at fonden var  

 erhvervsdrivende, da salget af julemærker betød, at fonden overdrog varer,  

 for hvilke den modtog vederlag, jf.
EFL § 1, stk. 2, nr. 1.
Tjenesteydelser En tilsvarende aførelse traf Erhvervs- og Selskabsstyrelsen i en sag  

 vedrørende en fond, der bl.a. havde til formål at stille transport og  

 kommunikationsmidler til rådighed for en anden juridisk person.
Det fremgik  

 af sagen, at leasingtageren over perioden betalte et vederlag svarende til  

 transportmidlernes indkøbspris, samt at leasingtageren selv afholdt diverse  

 udgifter ved det leasede.
Da der blev overdraget tjenesteydelser mod  

 vederlag, var fonden erhvervsdrivende i medfør af EFL § 1, stk. 2, nr. 1. Det  

 var i den forbindelse ikke afgørende, om der konkret blev indvundet overskud  

 til fonden.
Vederlag for ydelser EFL § 1, stk. 2, nr. 1, omfatter ydelser, for hvilke der normalt modtages  

 vederlag.
En fond, der ikke skulle modtage betaling for sine ydelser, som  

 alene baseredes på offentlige midler, blev ikke anset for erhvervsdrivende af  

 Erhvervs- og Selskabsstyrelsen.
Fondens formål var at fremme og udbrede viden  

 om teknologi til bedre drift af biogasanlæg m.m.
Af budget og oplysninger  

 fremgik, at fonden over en treårig periode alene skulle fordele offentlige  

 tilskud til forskningsudgifter.
Lejeindtægter for idrætshaller Lejeindtægter, som idrætsforeninger og andre organisationer, der er anset  

 for at være fonde, modtager for benyttelse af idrætshaller, betales eller  

 refunderes ofte af stat eller kommune i henhold til lov om støtte til  

 folkeoplysning.
Disse lejeindtægter er af Erhvervs- og Selskabsstyrelsen  

 derfor ikke blevet betragtet som erhvervsmæssige, og institutionerne kan  

 herefter ikke anses for at være erhvervsdrivende, såfremt der ikke er andre  

 indtægter af erhvervsmæssig art.
Salg eller udlejning af fast ejendom Ifølge EFL § 1, stk. 2, nr. 2, er en fond erhvervsdrivende, hvis den  

 udøver virksomhed med salg eller udlejning af fast ejendom.  

 Industriministeriets Erhvervsankenævn har stadfæstet Erhvervs- og  

 Selskabsstyrelsens afgørelse, hvorefter en fond var erhvervsdrivende, ligesom  

 fondens virksomhed ikke var omfattet af lovens § 1, stk. 3. Fonden havde til  

 formål at yde hele eller delvise friboliger.
Fonden havde bruttoindtægter  

 fordelt på to ejendomme på i alt ca. 700.000 kr., hvoraf ca. 150.000 kr. blev  

 ydet som tilskud til delvise friboliger i den ene ejendom.
Nævnet udtalte, at  

 der ved afgørelsen af, om en fond er erhvervsdrivende efter EFL § 1, stk. 2,  

 nr. 1, ikke stilles krav om, at fonden skal have et uden for fondens  

 erhvervsvirksomhed liggende uddelingsformål.
Formålet kan være alene at  

 opretholde og videreføre en virksomhed.
En fond anses også for  

 erhvervsdrivende, hvis den har et ideelt eller almennyttigt formål, der  

 opfyldes ved anvendelse af overskuddet fra en virksomhed af erhvervsmæssig  

 karakter.
Industriministeriets Erhvervsankenævn har truffet afgørelse i en sag, hvor  

 Erhvervs- og Selskabsstyrelsen ved bedømmelsen af erhvervsindtægternes  

 størrelse havde medtaget betaling af varmebidrag.
Sagen vedrørte en  

 legatstiftelse, hvis formål var at anvende legatets ejendom og øvrige formue  

 til hel eller delvis fribolig for værdige og trængende medlemmer af en faglig  

 organisation.
Ifølge årsregnskabet, som Erhvervs- og Selskabsstyrelsen traf  

 afgørelse på grundlag af, var huslejeindtægten ca. 200.000 kr.
Udover  

 huslejen betalte lejerne varmebidrag med ca. 110.000 kr. hvert år.
Ankenævnet  

 fandt, at fonden var erhvervsdrivende efter EFL § 1, stk. 1, nr. 2, da  

 lejeindtægten i hvert fald i det væsentlige dækkede udgifterne ved driften af  

 den pågældende ejendom.
Imidlertid fandt ankenævnet, at man ved opgørelsen af  

 erhvervsmæssig indtægter normalt ikke bør medregne lejernes betaling af  

 varmebidrag.
Ankenævnet fandt herefter, at fonden var omfattet af EFL § 1,  

 stk. 3, om virksomhed af begrænset omfang, hvor fonden ikke kunne anses for  

 at erhvervsdrivende.
Holdingfonde Begrebet erhvervsdrivende fonde omfatter også holdingfonde, hvor fonden  

 besidder flertallet af stemmerne pga. aktiebesiddelse, jf.
EFL § 1, stk. 2,  

 nr. 3, samt fonde, der i øvrigt har bestemmende indflydelse og betydelig  

 andel i en anden virksomhed og dens driftsresultat (aftaleholdingfond), jf.  

 EFL § 1, stk. 2, nr. 4.
Industriministeriets Erhvervsankenævn har tiltrådt Erhvervs- og  

 Selskabsstyrelsens afgørelse, hvorefter en fond var omfattet af EFL § 1, stk.  

 2, nr. 3, da fonden ejede hele aktiekapitalen i selskabet.
I forbindelse med  

 omdannelse af en personligt drevet virksomhed til aktieselskab blev hele  

 aktiekapitalen overdraget til en i den anledning oprettet fond.
Fondens  

 overskud skulle tilfalde Kræftens Bekæmpelse.
Det fremgik af vedtægten, at  

 fondens besiddelse af aktiekapitalen ikke skulle anvendes til at hindre  

 selskabets drift, således som denne blev tilrettelagt af selskabets ledelse.  

 Såfremt der opstod modstridende ønsker om ændringer mellem fondens og  

 selskabets ledelse, skulle afgørelse herom træffes ved voldgift.
Endvidere  

 havde aktieselskabets og fondens ledelse vedtaget en hensigtserklæring,  

 hvorefter de hidtidige ledelsesprincipper ikke ændredes ved firmaets  

 omdannelse til aktieselskab og kapitalens overførsel til en fond.
En fond anses ikke for at have den i EFL § 1, stk. 2, nr. 3, omhandlede  

 forbindelse med et selskab, så længe overdrageren har stemmeret på de til  

 fonden overdragne aktier.
Dette fremgår af Erhvervs- og Selskabsstyrelsens  

 afgørelse vedrørende en fond, der modtog majoriteten af den aktieklasse, der  

 havde afgørende stemmeindflydelse i et aktieselskab.
Det fremgik af  

 overenskomsten mellem fonden og overdrageren af aktierne, at så længe  

 overdrageren levede, forbeholdt han sig stemmeretten på aktierne.
S.A.1.10.6 Realrenteafgiftspligtige fonde Det fremgår af FBL § 1, stk. 2, at skattepligten i henhold til FBL ikke  

 omfatter fonde, der er omfattet af lov om realrenteafgift af visse  

 pensionskapitaler.
Disse fonde er i stedet omfattet af SEL § 1, stk. 1, nr.  

 6, dvs. at skattepligten kun omfatter indtægter fra erhvervsmæssig  

 virksomhed, men som hovedregel ikke renter, kursgevinster, udbytter m.m.  

 Efter realrenteafgiftslovens § 2, stk. 1, nr. 7, er hjælpe- og  

 understøttelsesfonde efter PBL's § 52 og andre hjælpe og understøttelsesfonde  

 med pensionslignende formål realrenteafgiftspligtige.
Fonde, der er oprettet i henhold til LL § 14F, er ikke omfattet af  

 realrenteafgiftsloven.
Disse fondes skattepligt afgøres efter de almindelige  

 for fonde gældende regler, som er beskrevet ovenfor.
Hjælpe- og understøttelsesfonde Hjælpe- og understøttelsesfonde, der ikke udelukkende har pensionslignende  

 formål, anses fra og med indkomståret 1993 for omfattet af FBL, såfremt de er  

 omfattet af FL eller EFL.
Ved fastsættelse af af- og nedskrivninger,  

 anskaffelsessummer mv. anvendes reglerne i FBL § 2, stk. 3, og §§ 16 - 21 om  

 overgang til beskatning efter FBL.
S.A.1.10.7 Fonde med hjemsted i udlandet * I henhold til FBL § 1, stk. 1, nr. 4 er fonde og andre selvejende  

 institutioner, der er oprettet i udlandet, Færøerne eller Grønland,  

 skattepligtige efter FBL, hvis fonden eller den selvejende institution har  

 sin ledelse her i landet.
Dette gælder uanset, hvor fonden eller den  

 selvejende institution evt. er indregistreret.
Fonde og andre selvejende  

 institutioner, der er oprettet i udlandet, og som ledes fra Danmark,  

 sidestilles i skattemæssig henseende med fonde, der er oprettet og  

 registreret efter dansk lovgivning.
Jf. afsnit S.A.1. * Andre fonde og  

 foreninger med hjemsted i udlandet (herunder Færøerne og Grønland) vil,  

 såfremt de har aktiviteter i Danmark, være begrænset skattepligtige af disse  

 aktiviteter efter reglerne i SEL § 2. Se herom S.A.2.
For fondsdannelser med hjemsted i udlandet kan der være behov for en  

 skattemæssig stillingtagen til, om fondsdannelsen - med hensyn til formuens  

 udskillelse og bestyrelse mv. - opfylder betingelserne for at kunne anses for  

 et i forhold til stifteren selvstændigt skattesubjekt.
En fond oprettet i  

 udlandet, der ikke opfylder samme krav som danske fonde med hensyn til  

 fondskapitalens effektive udskillelse fra stifterens formue, kan ikke  

 forventes godkendt.
Dette bevirker, at fondskapitalen samt renteafkastet  

 heraf vil blive henført til fortsat beskatning hos stifteren.
 S.A.2 Begrænset skattepligtige selskaber mv.
Iflg.
SEL § 2 er udenlandske selskaber og foreninger mv. af tilsvarende  

 art, som de i SEL § 1 nævnte * hjemmehørende * selskaber og foreninger mv.  

 skattepligtige til Danmark, når de har indtægter her fra landet af en nærmere  

 angiven art, jf. nedenfor.
Skattepligtens omfang er begrænset til overskud  

 fra disse indtægter.
 Selskaber og foreninger mv. hjemmehørende i Grønland eller på Færøerne  

 sidestilles i denne forbindelse med udenlandske selskaber og foreninger.
* Om udenlandske selskaber m.v., der bliver fuldt skattepligtige her til  

 landet, fordi ledelsen har sæde her i landet, se S.A.1. * S.A.2.1 Erhvervsvirksomhed Selskaber, foreninger mv., som nævnt i SEL § 1, stk. 1 og 2, der har  

 hjemsted i udlandet er begrænset skattepligtige her til landet efter SEL § 2,  

 stk. 1, nr. 1 a.
Skattepligten omfatter:
-udøvelse af erhverv med fast driftssted her i landet eller deltagelse i  

 en erhvervsvirksomhed med fast driftsted her.
Bygge-, anlægs- eller  

 monteringsarbejde anses for at udgøre et fast driftssted fra første dag.
 -indkomst i form af løbende ydelser hidrørende fra en sådan virksomhed  

 eller fra afståelsen af en sådan virksomhed, når ydelserne ikke er udbytte,  

 afdrag på et tilgodehavende, renter eller royalities.
 -bortforpagtning af en sådan virksomhed.
 -fortjeneste eller tab ved afhændelse, afståelse eller opgivelse af  

 formuegoder, der er knyttet til en sådan virksomhed.
S.A.2.2 Fast driftssted Ved fastlæggelsen af, hvornår der må antages at foreligge fast driftssted,  

 lægges der også vægt på den præcisering af begrebet, der har fundet sted i  

 tilknytning til vore DBO'er, herunder i kommentarerne til OECD  

 modelkonventionen.
 Fast driftssted antages herefter altid at foreligge, når virksomheden  

 drives gennem: filial, kontor, fabrik eller værksted.
 DBO'erne vil medføre, at Danmark først vil kunne gøre en beskatningsret  

 gældende overfor en byggevirksomhed her i landet, når denne virksomhed har  

 varet i en nærmere fastsat periode, som oftest mindst 12 måneder.
Varetages virksomheden her i landet af en såkaldt kvalificeret agent, der  

 fra det udenlandske selskab, han repræsenterer, har fuldmagt til at indgå  

 handler med bindende virkning for virksomheden, foreligger der fast  

 driftssted her i landet.
Det afgørende er, hvor aftalen sluttes (bliver  

 accepteret).
 Varetages virksomheden her i landet af en formidleragent (agent, der skal  

 have accept hos den i udlandet beliggende virksomhed på de ordrer, han  

 modtager), foreligger der ikke fast driftssted.
Et tysk selskab ville få et fast driftssted ved salg gennem en herboende  

 repræsentant.
Selv om repræsentanten alene kunne indgå en salgsaftale efter  

 forudgående godkendelse fra det tyske selskab, ville der ifølge almindelig  

 fuldmagtslære alligevel blive tale om fast driftssted, hvis ikke kunden  

 udtrykkelig blev gjort opmærksom på, at selskabet først var bundet af aftalen  

 efter dettes godkendelse.
Told-Skat Nyt 1992.11.327 (TfS 1992, 294).
 LSR fandt, at et tysk selskab ikke ville blive begrænset skattepligtig til  

 Danmark ved at entrere med et herværende selskab om optagelse af ordrer,  

 distribution heraf og udskrivning af fakturaer mv., idet de pågældende  

 funktioner blev anset for at være af forberedende art, og det danske selskab  

 ikke kunne binde det tyske selskab til aftaler, SKAT 1989.3.239 (TfS 1989,  

 165).
 Såfremt der via en filial med lager her i landet sker bindende salg til  

 aftagere, såvel her i landet som i udlandet, omfatter den begrænsede  

 skattepligt fortjenesten vedrørende salget både til Danmark og til udlandet.
Et amerikansk selskab, der har datterselskaber i bl.a.
Danmark, blev ikke  

 anset for at have fast driftssted i Danmark efter SEL § 2, stk. 1, litra a,  

 ved at etablere et varelager her i landet hos en uafhængig tredjemand, da  

 ordreoptagelse og salgsaftaler skulle finde sted i udlandet.
Det danske  

 datterselskabs opgave var således alene at ekspedere de solgte varer fra  

 lageret til kunderne.
Told Skat Nyt 1991.1.34.
 Et schweizisk selskab blev anset for at have fast driftssted i forbindelse  

 med overtagelse af en portefølje af leasingkontrakter i Danmark, idet  

 hovedfunktionen for selskabet i forbindelse med erhvervelsen af  

 leasingporteføljen udførtes af et dansk administrationskontor, der ikke kunne  

 anses alene at udøve en virksomhed, der var forberedende eller hjælpende  

 karakter, SKAT 1985.4.112 (TfS 1985, 375).
Et strømførende undersøisk kabel, der føres hen over den danske  

 kontinentalsokkel, udgør ikke et fast driftssted, forudsat at den ikke sker  

 virksomhedsdøvelse på den danske kontinentalsokkel.
TfS 1994, 24. (BF) Tilstedeværelsen af en ren indkøbsfilial her i landet er ikke  

 tilstrækkelig til, at der foreligger fast driftssted.
 En frivillig momsregistrering af en udenlandsk virksomhed medfører ikke i  

 sig selv, at der dermed opstår skattepligt her til landet.
 Om begrebet fast driftssted i øvrigt, se Erik Møller i RR 1963, s. 8,  

 Skatteorientering 2. 3. juli 1985 og SO 1988.5.195.
Deltagelse i erhvervsvirksomhed Et udenlandsk selskab, der indgår en interessentskabskontrakt med et dansk  

 selskab om opførelse og drift af en virksomhed her i landet, erhverver fast  

 driftssted ved underskrivelsen af kontrakten, uanset at der går længere tid,  

 inden den egentlige drift af virksomheden kommer i gang, skd. 44.29 (Skd.  

 1978, 7) - R.R. 1978 SM s. 36 (Skd. 1978, 7). * En svensk interessent i et  

 kraftværk blev begrænset skattepligtig til Danmark allerede fra påbegyndelsen  

 af projekteringen.
Interessentskabets formål var af opføre, eje, drive og  

 vedligeholde kraftværket.
Byggeperioden strakte sig over en 4-årig periode.  

 Der udøvedes således bygge- og anlægsvirksomhed i byggeperioden, og efter i  

 driftssættelsen kraftværksvirksomhed, jf.
TfS 1995, 509 (BF). Afgørelsen er  

 påklaget til Landsskatteretten. * Et internationalt boreselskab, der deltog i efterforskning af olie ved  

 Grønland, blev ikke anset for skattepligtig her til landet af den virksomhed,  

 som udøvedes af det kontorhold, der fulgte med selskabets skib, og som var  

 placeret i København.
Kontorholdets virksomhed bestod i at føre bøger,  

 udarbejde rapporter og indkøbe udrustning, R.R. 1977 SM s. 215.
Andel i overskud Et udenlandsk selskab mv. er begrænset skattepligtigt, hvis det er  

 berettiget til en andel af overskuddet af en erhvervsvirksomhed med fast  

 driftssted her i landet, selv om denne ikke drives af selskabet.
Bestemmelsen  

 gælder eksempelvis de tilfælde, hvor et udenlandsk selskab som gengæld for  

 ydede lån betinger sig en andel i overskuddet i den herværende virksomhed, se  

 skd.cirk. af 7. nov. 1988, pkt. 15.
Europæiske økonomiske firmagrupper EU's rådsforordning nr. 2137/85 af 25. juli 1985 om Europæiske Økonomiske  

 Firmagrupper (EØFG) gælder umiddelbart i medlemsstaterne.
Der er ved lov nr.  

 217 af 5. april 1989 og bek. nr. 534 og 535 af 7. aug. 1989 fastsat regler om  

 administrationen her i landet af forordningen.
 EØFG behandles i Danmark generelt, herunder i skattemæssig henseende, som  

 interessentskaber.
Det må afgøres individuelt for hvert medlem, om medlemmet er begrænset  

 skattepligtig her i landet i medfør af reglerne i SEL § 2, stk. 1a.
Det må  

 ligeledes afgøres individuelt for hvert medlem, om Danmark i henhold til  

 DBO'en med den stat, hvor medlemmet er hjemmehørende, som kildestat har ret  

 til at beskatte medlemmets indkomst eller formue her i landet.
 Der henvises i øvrigt til SKAT 1990.2.91.
S.A.2.3 Løbende ydelser Løbende ydelser fra en virksomhed med fast driftssted her i landet  

 medfører begrænset skattepligt, uanset hvorledes den løbende ydelse beregnes,  

 dvs. om den er fast eller variabel, beregnet efter f.eks. overskuddets eller  

 omsætningens størrelse eller efter værdien af naturalier.
Undtaget fra den begrænsede skattepligt i § 2, stk. 1, litra a, er løbende  

 ydelser, der må anses som udbytte, afdrag på tilgodehavender, renter og  

 royalties.
Royalties i denne forbindelse er ikke alene de vederlagsformer,  

 der er omfattet af KSL § 65C, stk. 4, men også vederlag for anvendelsen af  

 eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm.
S.A.2.4 Bortforpagtning Selskaber, foreninger mv., der er beliggende i udlandet er begrænset  

 skattepligtige af forpagtningsafgifter, som hidrører fra bortforpagtning af  

 en virksomhed med fast driftssted her i landet, også når denne drives fra  

 lejede lokaler, eller i tilfælde, hvor den ejendom, hvorfra virksomheden  

 drives, ikke samtidig bortforpagtes.
Når en virksomhed med fast driftssted her i landet afhændes, bliver ejere,  

 som ikke er fuldt skattepligtige i medfør af SEL § 1, stk. 1 og 2, kun  

 beskattet af særlig indkomst, hvis denne hidrører fra afståelse af  

 formuegoder knyttet til en virksomhed, som medfører begrænset skattepligt,  

 jf.
LOSI § 10. * LOSI er ophævet fra og med 1996. * En forpagtningsafgift er omfattet af den begrænsede skattepligt, hvad  

 enten den er fast eller variabel - f.eks. sat i forhold til overskuddets  

 eller omsætningens størrelse eller værdien af naturalier.
S.A.2.5 Fast ejendom Ifølge SEL § 2, stk. 1b, er selskaber og foreninger mv., der har hjemsted  

 i udlandet, men i deres egenskab af ejer, medejer, brugs- eller indtægtsnyder  

 oppebærer indtægt (herunder også en fast forpagtningsafgift) af en her i  

 landet beliggende fast ejendom, begrænset skattepligtige.
Skattepligten  

 omfatter endvidere fortjeneste ved afståelse af fast ejendom omfattet af EBL.
S.A.2.6 Udbytteindtægter Udenlandske selskaber og foreninger mv., som oppebærer udbytteindtægter  

 mv. fra her i landet hjemmehørende selskaber, er omfattet af skattepligten  

 her i landet, jf.
SEL § 2, stk. 1c.
Skattepligten omfatter iflg.
SEL § 3,  

 stk. 6, også sådanne udenlandske selskaber og foreninger, som i øvrigt måtte  

 være undtaget fra skattepligt efter SEL § 3, stk. 1. Udenlandske statslige  

 organer, der ikke er organiseret som et selskab eller en forening m.v., er  

 ikke begrænset skattepligtige til Danmark.
TfS 1994, 236.
Hvis der er indgået en DBO med det land, hvor selskabet mv. er  

 hjemmehørende, kan der være fastsat bestemmelser om at udbyttet beskattes i  

 denne anden stat.
Det forekommer også, at begge stater har delt  

 beskatningsretten.
Se også D.D.2 artikel 10 samt D.E.
Ved lov nr. 219 af 3. apr. 1992 er moder-/datterselskabsdirektivet  

 90/435/EØF gennemført.
Herefter omfatter skattepligten ifølge SEL § 2, stk.  

 1, litra c, ikke udbytte, som et selskab, der er hjemmehørende i en stat, der  

 er medlem af EU, modtager i udbytte fra et selskab, der er hjemmehørende her  

 i landet, jf.
SEL § 2, stk. 5.
Det er en betingelse, at det udbyttemodtagende selskab - moderselskabet -  

 har ejet mindst 25 pct. af aktiekapitalen i det udbyttegivende selskab -  

 datterselskabet - enten i hele det indkomstår, hvori udbyttet er modtaget,  

 eller i en sammenhængende periode på mindst to år frem til det tidspunkt,  

 hvor udbyttet modtages.
Det er endvidere en betingelse, at såvel  

 moderselskabet som datterselskabet er omfattet af begrebet selskab i en  

 medlemsstat i artikel 2 i direktiv 90/435/EØF.
 Et selskab, der er stiftet eller indregistreret i Gibraltar i henhold til  

 the Company Ordinance, som uden valgmulighed og uden fritagelse er omfattet  

 af selskabsskat i Gibraltar og som i øvrigt opfylder betingelserne i  

 moder-/datterselskabsdirektivets artikel 2, vil være omfattet af begrebet  

 selskab i en medlemsstat som nævnt i SEL § 2, stk. 5 og KSL § 65, stk. 5,  

 Told-Skat Nyt 1992.17.515 (TfS 1992, 359) (Dep).
Den begrænsede skattepligt omfatter først og fremmest udbyttebeløb, i  

 hvilke der efter KSL § 65 skal indeholdes udbytteskat.
Foruden det  

 almindelige af generalforsamlingen fastsatte årlige udbytte gælder dette  

 udbetalinger ved nedsættelse af aktiekapital i selskaber, der ikke er under  

 likvidation, samt udlodninger foretaget forud for det kalenderår, hvori  

 selskabet endeligt opløses, og afståelsessummer, der er omfattet af LL § 16B,  

 stk. 1.
Begrænset skattepligt foreligger også, når udenlandske selskaber,  

 foreninger mv. i øvrigt modtager udbytter omfattet af LL § 16A, stk. 1.  

 Herved vil også udbytter, hvori der ikke skal indeholdes udbytteskat, være  

 omfattet af den begrænsede skattepligt.
Det vil navnlig være maskeret udbytte  

 eller udlodning.
* Ved lov nr. 312 af 17. maj 1995 er SEL § 2, stk. 1, litra c - med  

 virkning fra 2. nov. 1994 - ændret således, at der er begrænset skattepligt i  

 alle tilfælde, hvor selskaber og foreninger m.v. med hjemsted i udlandet  

 oppebærer udbytter omfattet af LL § 16A, stk. 1, eller afståelsessummer  

 omfattet af LL § 16B.
D.v.s. at det herefter er uden betydning for  

 skattepligten, hvorvidt der skal indeholdes udbytteskat. * Ved bestemmelserne i LL § 16A, stk. 2, LL § 16A, stk. 3 og LL § 16B, stk.  

 2, er der tillagt de kommunale skattemyndigheder bemyndigelse til at tillade,  

 at de nævnte udbetalinger i skattemæssig henseende behandles i  

 overensstemmelse med reglerne i ABL.
Dermed bortfalder den begrænsede  

 skattepligt, hvis tilladelsen omfatter udenlandske selskaber og foreninger  

 mv.
 Skattepligten af udbytteindtægter omfattet af SEL § 2, stk. 1c, anses for  

 endeligt opfyldt ved den i henhold til KSL § 65 foretagne indeholdelse af  

 udbytteskat * på 30% - fra 1. jan. 1996 25% - * eller den skat, der skal  

 betales i henhold til KSL § 65A, stk. 2.
 De udbytteindtægter, der ikke er omfattet af indeholdelsespligten i KSL §  

 65, skal for begrænset skattepligtige ligeledes beskattes med en bruttoskat  

 på 30 pct.
 For begrænset skattepligtige er udbytteskatten - uanset om der foreligger  

 indeholdelse eller ej - en endelig skat, og det pågældende udbyttebeløb skal  

 således ikke indgå i en indkomstopgørelse vedr. andre af bestemmelsen  

 omfattede skattepligtige indkomster.
S.A.2.7 Indtægter ved arbejdsudleje Udenlandske selskaber og foreninger mv., som oppebærer indkomst her fra  

 landet, der i medfør af KSL § 43, stk. 2 litra h, skulle henregnes til  

 A-indkomst, hvis den udbetaltes til en person, skal i henhold til SEL § 2,  

 stk. 1e, jf.
KSL § 65B svare en skat på 30 pct. af den omhandlede  

 bruttoindtægt.
 Bestemmelsen omfatter vederlag i penge samt i forbindelse hermed ydet fri  

 kost og logi til personer, der for selskabets regning stilles til rådighed  

 for at udføre arbejde her i landet.
 Skattepligten er endeligt opfyldt ved skattens indeholdelse.
S.A.2.8 Konsulenthonorar Udenlandske selskaber, foreninger mv., som oppebærer vederlag som  

 rådgiver, konsulent eller anden lignende medhjælp for en virksomhed her i  

 landet, er begrænset skattepligtig heraf, jf.
SEL § 2, stk. 1, litra f.
 Den begrænsede skattepligt omfatter således også honorarer, der ville være  

 omfattet af KSL § 43, stk. 2, litra a, om medhjælp for bestyrelser mv., hvis  

 de var udbetalt til en fysisk person.
Det er dog en betingelse, at en person, der tidligere har været fuldt  

 skattepligtig til Danmark efter KSL § 1, stk. 1, nr. 1, er hovedaktionær i  

 det udenlandske selskab, som modtager vederlaget og samtidig er eller inden  

 for de seneste 5 år forud for skattepligtsophøret har været hovedaktionær i  

 det selskab, som udreder vederlaget.
Er den udbetalende virksomhed personligt  

 ejet, henses til, om den pågældende person ejer eller har ejet 25 pct. eller  

 mere af egenkapitalen, eller har eller har haft afgørende indflydelse i  

 virksomheden.
De for aktionærer gældende kriterier finder tilsvarende  

 anvendelse.
Om konsulenthonorarer, se skd.cirk. af 7. nov. 1988, pkt. 20.
S.A.2.9 Royalty Udenlandske selskaber, foreninger mv. er begrænset skattepligtige af  

 royalty hidrørende fra kilder her i landet, jf.
SEL § 2, stk. 1, litra g.
 Det er en betingelse for den begrænsede skattepligt, at royaltybetaleren  

 har hjemting her i landet.
Der foreligger dog begrænset skattepligt, hvis udbetalingen foretages af  

 en befuldmægtiget, der har hjemting her, jf.
KSL § 65C, stk. 1.
 I KSL § 65C, stk. 4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
 Royaltybeskatningen omfatter alene vederlag for anvendelsen af eller  

 retten til at anvende de nævnte rettigheder eller formuegoder, men ikke  

 indtægter ved salg af de nævnte rettigheder.
Betaling for køb af patenter, varemærker mv. er således ikke omfattet af  

 royaltybeskatningen.
Betaling for køb af efterforskningsdata i tilknytning  

 til kulbrinteindvinding vil heller ikke være omfattet af royaltybeskatningen.  

 Om afståelse af formuegoder, der er knyttet til en virksomhed med fast  

 driftssted i Danmark, se S.A.2.1.
 KSL's definition af royalty afviger fra artikel 12 i OECD's model til  

 dobbeltbeskatningsoverenskomster, idet royaltybeskatningen ikke omfatter  

 vederlag for anvendelsen af eller retten til at anvende enhver ophavsret til  

 et litterært, kunstnerisk eller videnskabeligt arbejde, f.eks.  

 forfatterroyalty og royalty for brug af musik, spillefilm, video mv.
Royaltyindtægter, der er omfattet af bestemmelsen, beskattes med en  

 bruttoskat på 30 pct.
Royaltyskatten opkræves ved indeholdelse, jf.
KSL § 65C  

 og skm. bkg. nr. 768 af 19. sept. 1995.
 Der henvises i øvrigt til skd.cirk. nr. 136 af 7. nov. 1988, pkt. 21.
S.A.2.10 Selvangivelsespligten Selskaber og foreninger mv., der er begrænset skattepligtige af indtægter,  

 som omhandlet i SEL § 2, stk. 1a, b og f, er pligtig at selvangive disse  

 indtægter, og det udenlandske selskabs eller forenings herværende  

 befuldmægtigede er medansvarlig for skattens erlæggelse.
 Dette gælder ligeledes, hvis selskabet eller foreningen har modtaget  

 udbytte omfattet af LL § 16A, stk. 1, * eller afståelsessummer, omfattet af  

 LL § 16B, * i hvilke der ikke skal foretages indeholdelse af udbytteskat  

 efter KSL § 65, eller har oppebåret royaltyindtægter, hvori der ikke er  

 indeholdt royaltyskat.
S.A.2.11 Skattepligt ifølge kulbrinteskatteloven Selskaber mv., der har indtægt ved virksomhed knyttet til forundersøgelse,  

 efterforskning og indvinding af kulbrinter fra dansk område, er  

 skattepligtige til Danmark i medfør af kulbrinteskatteloven.
For disse  

 selskaber mv. indebærer kulbrinteskatteloven derfor en udvidelse af den  

 subjektive skattepligt.
 I det omfang selskaber mv., der udfører virksomhed knyttet til den danske  

 kulbrinteaktivitet, ikke tillige er fuldt skattepligtige efter SEL § 1 eller  

 begrænset skattepligtige efter SEL § 2, foretages ansættelsen af  

 Ligningsrådet, og Told- og Skatteregion Esbjerg foretager ligning, beregning  

 og opkrævning af skatter, der pålignes i medfør af kulbrinteskatteloven.
For selskaber mv., der tillige er skattepligtige efter SEL §§ 1 eller 2  

 gælder der ingen særlige regler i kulbrinteskatteloven med hensyn til  

 ansættelse, beregning og opkrævning af skatter.
Ansættelsen for disse  

 selskaber mv. skal således foretages af de kommunale ligningsmyndigheder.
S.A.3 Skatteundtagne og skattefritagne SEL § 3, stk. 1, opregner en række selskaber, foreninger og institutioner,  

 som er fuldstændig undtaget fra skattepligten, eller som også er fritaget for  

 beskatning af indkomst fra visse angivne kilder.
 SEL § 3, stk. 1, finder ikke anvendelse på fonde mv., omfattet af FBL.
 Endvidere indeholder bestemmelsen i stk. 4 regler om skattefritagelse for  

 visse foreninger mv. omfattet af SEL § 1, stk. 1, nr. 6, når de opfylder  

 nærmere angivne krav af formålsmæssig karakter.
S.A.3.1 Skatteundtagne Bestemmelsens stk. 1 omhandler institutioner mv., der er undtaget fra  

 skattepligten.
Den i loven foretagne opregning er udtømmende og kan ikke  

 udvides til institutioner, der ligner de i loven nævnte.
 Nedenfor er institutionerne mv. angivet i alfabetisk orden.
Nummerangivelsen svarer til nummereringen i lovbestemmelsen, hvortil  

 henvises for så vidt angår skatteundtagelsens nærmere indhold.
Endvidere er  

 skatteundtagelsens omfang og betingelser herfor nærmere beskrevet i en note  

 for visse af institutionerne.
 Se også skd. cirk. nr. 136 af 7. nov. 1988 pkt. 22-27.
1.Dvs. foreninger, der er afgiftsfri i medfør af lov om landboforeningers  

 og husmandsforeningers auktioner mv.
Fritagelsen gælder kun indtægt ved  

 statutmæssig virksomhed, og ikke indtægt ved drift, udlejning eller  

 bortforpagtning af fast ejendom eller ved anden erhvervsmæssig virksomhed.
 2.Bedriftssundhedstjenester omfattet af SEL § 1, stk. 1, nr. 1, 2 eller 6,  

 såfremt de pågældende selskaber eller foreninger alene driver  

 bedriftssundhedstjeneste i overensstemmelse med arbejdsmiljølovens regler, og  

 såfremt indtægterne herved ifølge vedtægtsmæssig bestemmelse udelukkende kan  

 anvendes til de formål med bedriftssundhedstjenester, der er fastsat i de  

 pågældende regler.
 3.Det er her en betingelse, at virksomheden drives af en selvejende  

 institution, og at indtægterne kun kan anvendes til institutionens formål.
4.Boligselskaber, der er godkendt af boligministeren til at udøve  

 almennyttig boligvirksomhed.
Indtægterne må, bortset fra normalforrentning af  

 en eventuel indskudskapital ifølge vedtægtsmæssig bestemmelse kun kunne  

 anvendes til almennyttige boligformål.
 5.De i lov om byfornyelse og boligforbedring nævnte selskaber på  

 tilsvarende betingelser som saneringsselskaberne, se note 11.
6.Det er en betingelse, at alle inden for værkets område kan få leverance  

 fra værket.
En vindmøllepark er anset for omfattet af bestemmelsen.
 7.For de nævnte havne og værker er organisationsformen uden betydning for  

 fritagelsen, men ud over den anførte offentlige adgang og leveringspligt er  

 det en betingelse, at det er vedtægtsmæssigt bestemt, at virksomhedernes  

 indtægter både løbende og ved opløsning kun kan anvendes til havnens,  

 respektive værkets formål eller til formål til videreførelse af virksomheden.
Der bortses dog fra normal forrentning eller tilbagebetaling af eventuel  

 indskudskapital.
Told- og skatteregionerne, for Københavns og Frederiksbergs  

 kommuners vedkommende skattedirektoraterne, kan i særlige tilfælde dispensere  

 fra kravet om, at begrænsningen for indtægtsanvendelsen skal fremgå af  

 vedtægterne, jf.
SEL § 3, stk. 7, se skd. cirk. nr. 136 af 7. nov. 1988 pkt.  

 24, samt skm. bek. nr. 514 af 16.6.1994.
 8.Oprettet i tilslutning til de anerkendte trossamfund eller til  

 folkekirken.
 9.Fritagelsen gælder kun indtægt ved statutmæssig virksomhed, og ikke  

 indtægt ved drift, udlejning eller bortforpagtning af fast ejendom eller ved  

 anden erhvermæssig virksomhed.
10.Pensionskasser, der er undergivet tilsyn efter loven om tilsyn med  

 firmapensionskasser eller efter lov om forsikringsvirksomhed.
Andre  

 pensionskasser er undtaget fra skattepligten for så vidt skatteministeren i  

 hvert enkelt tilfælde træffer bestemmelse herom, jf.
SEL § 3, stk. 1, nr. 9  

 se skm.bek. nr. 769 af 19. sept. 1995.
11.De i lov om sanering nævnte saneringsselskaber.
Det er en betingelse at  

 indtægterne, bortset fra normal forrentning af indskudskapital, efter  

 vedtægterne kun kan anvendes til saneringsformål.
12.*Staten og dens institutioner er undtaget fra skattepligten bortset fra  

 Post Danmark, jf.
SEL § 1, stk. 1, nr. 2 b. * SEL § 3 omfatter ikke  

 virksomheder, der er etableret som aktieselskaber uanset ejerforholdet, SKAT  

 1986.1.75 (TfS 1986, 63) (SKD).
 13.Gælder TV 2's landsdækkende virksomhed og de regionale virksomheder.
 Fælles for institutioner med betinget, men fuldstændig fritagelse er, at  

 fritagelsen gælder alle erhvervsmæssige indtægter, altså ikke alene fra de  

 kilder, som har tilknytning til det formål, der begrunder fritagelsen, men  

 også fra alle andre kilder.
S.A.3.1.1 Iht. særlig lov Bestemmelsen i § 3, stk. 1, anses for udtømmende, og institutioner, der  

 ikke er omtalt, kan ikke fritages for skattepligten, medmindre hjemmelen til  

 skattefritagelse findes i særlig lov som f.eks. for Dansk Tipstjeneste A/S i  

 lov om tipning.
Om internationale organisationer henvises til LVD.
S.A.3.2 Skattefrihed for almenvelgørende eller almennyttige foreninger En række foreninger mv. omfattet af SEL § 1, stk. 1, nr. 6, vil uanset  

 forekomsten af skattepligtige indkomster være fritaget for  

 selvangivelsespligt, ligesom de ikke er medtaget ved skatteansættelsen.
Det  

 gælder foreninger mv. med udelukkende almennyttige eller almenvelgørende  

 formål, hvor den erhvervsmæssige virksomhed har en naturlig sammenhæng med  

 formålet.
Sådanne foreninger mv. antages ikke at have nogen indkomst til  

 beskatning pga. reglerne om fradragsret for udlodninger og hensættelser, jf.  

 SEL § 27, stk. 2.
De foreninger mv., der er fritaget for selvangivelsespligt, svarer til de  

 foreninger mv., der under det tidligere gældende fritagelsessystem var  

 bevilget eller kunne bevilges en »stående skattefritagelse«.
Disse  

 foreninger mv. skal ikke oplyse skattemyndighederne om de foretagne  

 udlodninger.
 Selvangivelsespligtige foreninger mv., skal derimod på selvangivelsen  

 fradrage udlodningerne eller hensættelserne efter SEL § 3, stk. 2 og 3.  

 Fradrag efter SEL § 3, stk. 2 og 3, kan ikke medføre et skattemæssigt  

 underskud, der kan fremføres efter reglerne i LL § 15.
 Om afgrænsningen mellem selvangivelsespligtige og  

 ikke-selvangivelsespligtige foreninger mv., se skd. cirk. nr. 136 af 7. nov.  

 1988, pkt. 80.
S.A.3.3 SEL § 3, stk. 4 Uanset foreninger mv. omfattet af SEL § 1, stk. 1, nr. 6, ikke i sine  

 vedtægter har almenvelgørende eller på anden måde almennyttige formål, kan  

 der efter SEL § 3, stk. 4, ske hel eller delvis skattefritagelse.  

 Bestemmelsen fortolkes dog meget restriktivt, se skd. 73.225 (TfS 1985, 155).
 Se også skd. cirk. nr. 136 af 7. nov. 1988, pkt. 56.
S.A.3.4 SEL § 3, stk. 5 I medfør af SEL § 3, stk. 5, finder de i § 3, stk. 2-4, givne regler  

 tillige anvendelse på selskaber omfattet af lovens § 1, stk. 1, nr. 1 og 2,  

 når den altovervejende del af aktie- eller anpartskapitalen ejes af en  

 forening mv. med almenvelgørende eller på anden måde almennyttigt formål.
 Reglen indebærer, at indkomst optjent af selskabet anses for indtjent af  

 foreningen mv. i samme indkomstår, og praktiseres ved at selskabet indrømmes  

 et ligningsmæssigt fradrag for det beløb, der anses for indtjent af  

 foreningen mv.
 Beløbet indtægtsføres tilsvarende i foreningen mv. i samme indkomstår,  

 uanset om det overførte beløb formelt benævnes gave, udbytte eller lignende.  

 Det er herefter en forudsætning for reglens anvendelse, at foreningen i samme  

 indkomstår anvender hele det overførte beløb til formål, der kan give  

 fradragsret efter reglerne i SEL § 3, stk. 2 og 3, under iagttagelse af  

 prioriteringsreglen i SEL § 3, stk. 2, 2. pkt.
 Fradrag efter SEL § 3, stk. 5, kan ikke medføre et skattemæssigt  

 underskud, der kan fremføres efter reglerne i LL § 15.
 Det er en betingelse for at anvende SEL § 3, stk. 5, at selskabets  

 selvangivelse vedlægges foreningens mv. regnskab for vedkommende indkomstår.
Anvendelsen af SEL § 3, stk. 5, er endvidere betinget af, at begæring om  

 fradrag vedlægges både foreningens mv. og datterselskabets selvangivelser.
Er  

 foreningen mv. fritaget for selvangivelsespligt efter SEL § 27, stk. 2, er  

 det tilstrækkeligt, at begæringen følger datterselskabets selvangivelse.
