Fremsat den 11. oktober 2001 af Pernille Sams  

 (KF) og Flemming Hansen (KF) Forslag til folketingsbeslutning om lettelse af administrative  

 byrder for erhvervslivet Folketinget pålægger regeringen at  

 fremsætte de fornødne lovforlag og foretage de fornødne  

 ændringer i bekendtgørelser, cirkulærer m.v. til reduktion  

 af administrative byrder for erhvervslivet via nedenstående  

 forslag.
1) APV (arbejdspladsvurdering) Kravet om skriftlig arbejdspladsvurdering (APV) for  

 virksomheder med under 5 ansatte afskaffes.
Grænsen sættes i  

 stedet ved virksomheder med over 10 ansatte.
2) Sikkerhedsorganisationer Grænsen for oprettelse af sikkerhedsorganisationer  

 ændres fra de nuværende 5 ansatte til alle virksomheder med over  

 10 ansatte.
3) Sygedagpenge Ved anmodning om refusion af sygedagpenge skal  

 indhentningen af lønmodtagerens underskrift påhvile kommunen og  

 ikke arbejdsgiveren.
4) Krav til arbejdsmiljøuddannelse/tvungne sikkerhedskurser Kravet om 37 timers arbejdsmiljøuddannelse for  

 sikkerhedsrepræsentanter og ledere mindskes.
Uddannelsens indhold og  

 varighed skal afhænge af, hvilken arbejdsplads der konkret er tale  

 om.
5) G-dagsordningen G-dagsordningen foreslås totalt afskaffet.
6) Kredittider for momsen Grænsen for kvartalsafregning af moms hæves  

 til en momspligtig omsætning på 20 mio. kr., dvs. grænsen  

 for en såkaldt »stor« virksomhed forhøjes, idet grænsen i  

 dag er fastsat til en momspligtig omsætning på 10 mio. kr.  

 årligt.
7) Emballage- og pvc-afgift Der indføres kvartalsvis afregning og en  

 højere minimumsgrænse for registreringspligt på kr. 10.000  

 for afregning af emballageafgiften.
 Der indføres en bagatelgrænse på 3.000  

 kr. for indbetaling af pvc-afgiften.
8) Lønindeholdelse Arbejdsgiverens pligt til at foretage  

 lønindeholdelse indskrænkes.
Minimumsbeløbet for  

 lønindeholdelse forhøjes fra 1.000 kr. til 3.000 kr.
Det  

 pålægges de offentlige myndigheder at kompensere virksomheden for  

 ulejligheden med 100 kr. pr. lønindeholdelse.
9) Bedriftssundhedstjenesten Kravet om, at alle handels- og servicevirksomheder ved lov  

 skal tilknyttes en bedriftssundhedstjeneste (BST) i 2005, ophæves.
10) Arbejdsmiljøafgift Arbejdsmiljøafgiften afskaffes.
11) Testpaneler Alle nye lovforslag i relation til erhvervslivet skal  

 gå igennem et testpanel bestående af relevante virksomheder.
12) Indberetning af lønstatistikker m.v. til Danmarks  

 Statistik Omfanget af indberetninger til lønstatistikker og  

 andre omfattende statistikker som ordre- og omsætningsstatistik,  

 lagerbeholdning, ordreindgange m.v. til Danmarks Statistik skal revideres og  

 effektiviseres, så virksomhederne ikke skal indberette de samme ting  

 flere gange.
Tilsvarende kan flere af oplysningerne hentes fra  

 momsregistreringen.
 Indførelsen af LetLøn er en oplagt mulighed  

 for at revidere og strukturere indberetningerne, og LetLøn bør  

 benyttes til at hente så mange oplysninger som muligt.
Bemærkninger til  

 forslaget Almindelige bemærkninger På trods af mangeårige løfter om det  

 modsatte er erhvervslivet til stadighed blevet pålagt nye  

 administrative byrder og politisk bestemte omkostninger af den  

 socialdemokratisk ledede regering.
De erhvervsdrivende anvender  

 uforholdsmæssigt mange ressourcer på indberetning, formularer,  

 dataindsamling, beskrivelser m.v.
Samtidig er omfanget af de administrative  

 byrder medvirkende til at bremse nye initiativer og selvstændige  

 erhvervsdrivende.
 Det Konservative Folkeparti har i flere år  

 kæmpet for at reducere omfanget af administrative byrder til gavn for  

 det danske erhvervsliv.
 Nedenstående er forslag til konkrete afskaffelser  

 eller modifikation af byrder   særligt for de små virksomheder  

 med under 10 ansatte eller en omsætning under 20 mio. kr.  

 årligt.
Ad nr. 1 Arbejdspladsvurdering Inden udgangen af år 2000 skulle også  

 virksomheder med under 5 ansatte have opfyldt kravet om skriftlig  

 arbejdspladsvurdering (APV). Den rent tekniske beskrivelse af den enkelte  

 medarbejders arbejdsplads er alt for ressourcekrævende og i visse  

 tilfælde irrelevant   særligt på de helt små  

 virksomheder og i brancher, hvor den normale arbejdsplads ikke er at betegne  

 som værende decideret farlig eller risikabel for medarbejderen, dvs. i  

 særdeleshed i servicebranchen.
APV kan være et godt konstruktivt  

 ledelsesværktøj i de store virksomheder, hvor ledelsen ikke har  

 daglig fysisk kontakt med medarbejderen, men processen er stadig for  

 bureaukratisk.
Især de mindre virksomheder oplever skriftlighedskravet  

 som en klar administrativ byrde.
Her vurderes arbejdspladsen automatisk i det  

 daglige konkrete arbejde blandt de få medarbejdere.
I små  

 virksomheder er arbejdsforholdene overskuelige alene på grund af  

 virksomhedens størrelse.
Det Konservative Folkeparti så helst, at ordningen  

 blev funderet på frivillig basis, dvs. virksomhederne kan anvende  

 værktøjet, når der er behov herfor.
Virkningen vil  

 formentlig være mere effektiv, hvis ikke spørgsmålet om  

 arbejdspladsvurdering var lovfæstet, idet der er mange positive  

 erfaringer med, at de større virksomheder selv tager hånd om  

 arbejdspladsvurderingen uden at foretage den rent tekniske opgørelse.  

 Men ved at hæve grænsen for udarbejdelse af  

 arbejdspladsvurderinger til virksomheder med over 10 fuldtidsansatte, lettes  

 den administrative byrde for mange små virksomheder.
Desuden er tilsynet med arbejdspladsen og  

 arbejdsmiljøet i mange tilfælde dækket af andre offentlige  

 instanser og love, som eksempelvis arbejdstilsynet.
Generelt set mener Det  

 Konservative Folkeparti, at arbejdsmiljø og arbejdspladsvurderinger  

 ikke er et lovgivningsobjekt.
Ad nr. 2 Sikkerhedsorganisationer Arbejdsmiljølovgivningens krav til formelle  

 strukturer for virksomhedernes sikkerheds- og sundhedsarbejde er en  

 uforholdsmæssig stor byrde for virksomhederne.
Byrden og  

 resultatet/formålet står ikke mål med hinanden.
Særligt de mindre virksomheder har ikke tradition  

 for et formaliseret samarbejde om arbejdsmiljø og finder det ekstra  

 byrdefuldt at efterleve lovgivningen.
Her er arbejdsmiljøet  

 løbende til diskussion, men et formaliseret sikkerhedsarbejde  

 bevirker, at den enkelte medarbejder lægger  

 arbejdsmiljøspørgsmål over i hænderne på  

 sikkerhedsrepræsentanten i stedet for at beskæftige sig med det i  

 den daglige dialog.
Derfor skal der være færre krav om oprettelse  

 af sikkerhedsorganisationer i de små virksomheder.
Udgifterne til kurser og lignende i forbindelse med  

 sikkerhedsorganisationer er en meget stor økonomisk byrde for  

 særligt de små virksomheder.
I realiteten foregår  

 vurderingen af sikkerhed via dialog i de små virksomheder med få  

 ansatte, derfor er det formålsløst at pålægge dem et  

 formelt krav om sikkerhedsorganisationer.
Grænsen hæves til  

 virksomheder med 10 fuldtidsansatte og derover, som den var, før  

 lovgivningen blev strammet.
Igen er kravet om en sikkerhedsorganisation et  

 spørgsmål om branche og den konkrete arbejdsplads.
Det  

 erfaringsmateriale, der opsamles i forbindelse med større  

 virksomheders sikkerhedsorganisationer anvendes på længere sigt  

 til at differentiere mellem virksomheder, så der kun oprettes  

 sikkerhedsorganisationer i virksomheder, hvor det erfaringsmæssigt set  

 er relevant.
 Der henvises i øvrigt til bemærkningerne  

 under nr. 1.
Ad nr. 3 Sygedagpenge Administrationen af medarbejdernes sygdomsperioder skal  

 gøres lettere.
I Bekendtgørelse nr. 556 af 15/06/2001 blev det  

kommunernes ansvar at indhente lønmodtagerens underskrift ved  

 anmeldelse af lønmodtagerens sygefravær.
Dette var tidligere  

 arbejdsgiverens ansvar.
En arbejdsgiver, som udbetaler løn under sygdom har  

 mulighed for at få refusion fra kommunen for de sygedagpenge, som  

 lønmodtageren ellers ville være berettiget til.
Anmodningen om  

 denne refusion skal foretages til kommunen ved indsendelse af en blanket, som  

 både arbejdsgiver og lønmodtager skal skrive under på.
I  

 dette tilfælde er det arbejdsgiverens ansvar at indhente  

 underskriften fra lønmodtager.
For at lette arbejdsgivernes  

 administrative byrder og sikre en større konsistens i lovgivningen er  

 det naturligt, at det bliver kommunernes ansvar at indhente  

 lønmodtagers underskrift i forbindelse med anmeldelse af både  

 sygefravær og anmodning om refusion.
Ad nr. 4 Arbejdsmiljøuddannelse og sikkerhedskurser Det relevante indhold i arbejdsmiljøuddannelsen og  

 sikkerhedskurser for sikkerhedsrepræsentanterne og lederne er  

 afhængig af, hvilken arbejdsplads der er tale om.
Indholdet er  

 naturligvis differentieret fra branche til branche, hvilket betyder, at man  

 ikke kan fastlægge tidsforbruget for uddannelsen.
Mange virksomheder opfatter det som værende for lang  

 tid at bruge 37 timer på uddannelsen   det er en hel arbejdsuge for  

 flere af virksomhedens medarbejdere.
Det koster mange ressourcer rent  

 økonomisk og i tabt produktivitet.
 Det er opfattelsen, at der meget nemt kunne skabes nogle  

 mere fleksible uddannelseskrav, der ikke ville virke så byrdefulde for  

 virksomheden.
Ad nr. 5 G-dagsordningen G-dagsordningen er en af de mest administrativt tunge  

 ordninger, virksomhederne har.
Den er meget kompliceret at administrere,  

 især for virksomheder med mange løsarbejdere og  

 sæsonarbejdere.
Eksempelvis har vikarbureauerne store problemer med at  

 administrere ordningen.
Det nytter ikke noget at reparere på ordningen,  

 den skal afskaffes.
Det oprindelige formål med G-dagene var, at  

 virksomhederne tilstræbte at planlægge arbejdet med et minimalt  

 behov for hjemsendelse.
Men efter flere ændringer i ordningen kan Det  

 Konservative Folkeparti ikke længere stå inde for ordningen.
I dag er G-dagene en byrde for såvel arbejdsgiver  

 som lønmodtager, og den virker reelt kun som en skat på  

 arbejdskraft.
Denne ekstra omkostning begrænser derfor virksomhedernes  

 anvendelse af arbejdskraft.
For lønmodtageren er det et problem, hvis  

 arbejdsgiveren ikke opfylder sin forpligtigelse til at betale  

 dagpengegodtgørelsen.
Ad nr. 6 Kredittider Med finanslovene for 2000 og 2001 blev kredittiden for  

 såkaldte store virksomheder reduceret med i alt 36 dage, så den  

 nu er 40 dage.
Den særlige byrde ved at stramme kredittiderne for moms  

 er den definition, som momsloven fastsætter vedrørende de  

 såkaldte store virksomheder.
Der ses alene på, hvor stor den  

 årlige momspligtige omsætning er, men ikke på f.eks. antal  

 ansatte o.lign.
Det betyder, at selv meget små butikker vil blive  

 omfattet af definitionen af, hvad der er en »stor« virksomhed, dvs. en  

 omsætning på 10 mio. kr. årligt, selv om der f.eks. kun er  

 tale om en lille butik med 2-3 ansatte.
Det Konservative Folkeparti mener ikke, at man kan betegne  

 virksomheder med en omsætning på 10 mio. kr., som en stor  

 virksomhed.
Det er ligeledes paradoksalt, at man i lukkeloven karakteriserer  

 mindre butikker med lov til søndagsåbent som værende  

 butikker med en omsætning, der ikke overstiger 23 mio. kr.
 Det er således et faktum, at en lille virksomhed med  

 kun en bogholder/administrativ medarbejder/eller en ejer, der gør  

 arbejdet selv, men med en omsætning over 10 mio. kr.   efter  

 stramningen ikke længere vil kunne nå at lave det administrative  

 arbejde, især i ferieperioder og højsæsonerne.
Grænsen for kvartalsafregning er alt for lav set i  

 forhold til især detailhandelen.
Her ville det være mere reelt at  

 have en betydeligt højere grænse på f.eks. 20 mio. kr.  

 eller en vurdering, der blev kombineret med antallet af ansatte, f.eks. over  

 5 10 ansatte.
Det Konservative Folkeparti foreslår derfor, at  

 grænsen for kvartalsafregning hæves til 20 mio. kr.
Dermed er der  

 mange af virksomhederne med få ansatte, der hjælpes, idet de  

 får længere tid til at koordinere og planlægge afregningen  

 af moms i forbindelse med ferie og i det daglige arbejde generelt.
Ad nr. 7 Emballageafgift og pvc-afgift Emballageafgiftsloven har betydet mange nye administrative  

 byrder for virksomhederne, og den har været direkte  

 ødelæggende for nogle virksomheder, og andre har måttet  

 lukke på grund af den nye afgift.
Disse konsekvenser mindskes ved at  

 indføre kvartalsvis afregning og en højere minimumsgrænse  

 for registreringspligt på 10.000 kr.
Den senere forhøjelse pr. 1. april 2001 til 5.000  

 kr. er ikke tilstrækkelig.
Ved en forhøjelse af grænsen  

 for registreringspligt til 10.000 kr. vil ca. 200 virksomheder yderligere  

 blive sparet for det store administrative besvær, der er en  

 følge af emballageafgiftsloven.
Der er i fastsættelsen af grænsen for  

 afregning af emballageafgiften taget hensyn til eventuelle  

 konkurrenceforvridende effekter.
En højere minimumsgrænse end  

 10.000 kr. vil kunne skabe konkurrenceforvridning mellem to forholdsvis  

 identiske virksomheder, som ligger henholdsvis under og over  

 grænsen.
Tilsvarende gælder det med pvc-afgiften, at relativt  

 mange virksomheder hjælpes betydeligt med indførelsen af en  

 bagatelgrænse på 3.000 kr.
Det Konservative Folkeparti så  

 dog helst, at afgiften helt blev fjernet.
Ad nr. 8 Lønindeholdelse Virksomhedernes mulighed for at kræve 20 kr. af  

 medarbejderen for ulejligheden med lønindeholdelse er ikke reel, idet  

 ingen virksomheder ønsker at påføre en medarbejder en  

 udgift for at have foretaget lønindeholdelse.
Derfor skal det  

 være offentlige myndigheder, der refunderer virksomheden udgiften via  

 de morarenter, der opkræves af skyldner.
Indførelsen af LetLøn i 2002 vil mindske  

 byrderne, med lønindeholdelse, men ikke fjerne dem.
Hertil kommer, at  

 ikke alle virksomheder vil benytte LetLøn.
Samtidig vil der formentlig  

 gå forholdsvis lang tid inden LetLønssystemet er gearet -  

 teknisk og administrativt   til at kunne håndtere en stor andel af  

 virksomhederne.
Det er urealistisk, at 90 pct. af virksomhederne vil  

 være koblet på inden for en kort årrække, og systemet  

 vil være langsomt i opstarten.
Det Konservative Folkeparti mener ikke, at det er  

 virksomhedens opgave at inddrage skyldnerens udeståender med de  

 offentlige myndigheder.
Det er en opgave, det offentlige selv må  

 administrere.
Ad nr. 9 Bedriftssundhedstjeneste Det Konservative Folkeparti er klart modstander af kravet  

 om, at alle virksomheder ved lov skal tilknyttes en bedriftssundhedstjeneste  

 (BST) i 2005. Der bør være fri konkurrence om at udbyde  

 arbejdsmiljørådgivning   virksomhederne skal frit kunne  

 vælge mellem rådgivningsfirmaer, der bedst egner sig til at  

 belyse arbejdsmiljøforholdene i den enkelte virksomhed.
Samtidig  

 påfører en tvungen BST-ordning virksomhederne  

 uforholdsmæssigt store økonomiske og administrative  

 omkostninger.
Formålet med BST-ordningen er at nedbringe antallet  

 af ulykker, men Det Konservative Folkeparti mener ikke, man kan lovgive sig  

 til færre ulykker ved at tvinge virksomhederne til at blive tilknyttet  

 en BST.
Når virksomheden fremover påtvinges rådgivning  

 udefra, mindskes meget af den daglige dialog om arbejdsmiljøet  

 formentlig væsentligt.
Ad nr. 10 Arbejdsmiljøafgift Det Konservative Folkeparti kan ikke bakke op om den nye  

 arbejdsmiljøafgift, der bevirker, at alle virksomheder skal betale i  

 gennemsnit 200 kr. pr. ansat pr. år i arbejdsmiljøafgift  

 (bestående af en fast afgift på 65 kr. og en branchebestemt  

 afgift på gennemsnitlig 135 kr. pr. år pr. ansat). Der er tale om  

 en ekstra skat, som ikke har nogen arbejdsmiljømæssig virkning.
Den vil i bedste fald være virkningsløs og i  

 værste fald direkte skadelig for arbejdsmiljøet.
Det er  

 formentlig de fleste, som gør en stor indsats for et godt  

 arbejdsmiljø, men til trods for denne indsats bliver virksomheden  

 straffet med arbejdsmiljøafgiften.
 Der skal dog ikke herske tvivl om, at Det Konservative  

 Folkeparti finder det vigtigt at arbejde med et positivt arbejdsmiljø.  

 Derfor ser vi med bekymring på de stadig større  

 økonomiske og administrative byrder, der pålægges de  

 danske virksomheder   øget lovgivning giver ikke øget lyst og  

 incitament til at arbejde for et bedre arbejdsmiljø.
De lovgivningsmæssige krav til virksomhederne skal  

 lempes, så der skabes positive incitamenter.
Derved frigives  

 ressourcer, som i virksomhedens øjne i dag bruges på noget  

 negativt.
Det er i virksomhederne, det gode arbejdsmiljø skabes, og  

 hvor arbejdsmiljøet kan være et ledelsesværktøj.
Ad nr. 11 Testpaneler For at sikre, at nye love og regler ikke har  

 unødige konsekvenser for erhvervslivet, skal anvendelsen af  

 testpaneler styrkes væsentligt.
Det er helt uacceptabelt som praksis er  

 i dag, at det er de såkaldte ekspertpaneler i det relevante  

 ministerium, der vurderer de love, de selv har formuleret i første  

 omgang.
 Ad nr. 12 Indberetning af lønstatistikker m.v.
Virksomheder, der skal indberette til Danmarks Statistik  

 med diverse oplysninger som ordreindgange, omsætning, lagerbeholdning,  

 opfatter dette som besværligt og unødvendigt.
Der foreligger  

 ligeledes et stort arbejde med at skønne på diverse  

 størrelser, eksempelvis skal virksomheden skønne over  

 udgående varer i forbindelse med opgørelse af lagerbeholdningen.  

 Det er imidlertid ikke opfattelsen, at det er så mange små  

 virksomheder, der bliver bedt om generelle indberetninger, idet sådanne  

 forespørgsler som regel sker ved stikprøvekontrol.
Desuden vil en del administrativt arbejde blive fjernet  

 med LetLøn, idet statistikken kan trækkes direkte fra systemet Det Konservative Folkeparti vil dog understrege  

 vigtigheden af, at statistikindberetningerne       gennemgås for  

 dobbeltarbejde, så systemet effektiviseres og forenkles.
Der skal  

 ligeledes ses på, hvilke oplysninger der kan hentes direkte fra  

 momsregistreringen.
Økonomiske konsekvenser af forslaget Forhøjelsen af grænsen for kvartalsafregning  

 af moms til virksomheder med en momspligtig omsætning på 20 mio.  

 kr. forventes at medføre et mindreprovenu på ca. 75 mio. kr.  

 (rentevirkning). Afskaffelsen af G-dage skønnes at  

 medføre en merudgift på ca. 125 mio. kr.
Forslaget omkring  

 lønindeholdelse skønnes at medføre en merudgift på  

 50 mio. kr.
Afskaffelsen af arbejdsmiljøafgiften skønnes at  

 medføre en merudgift på ca. 230 mio. kr.
De resterende forslag  

 forventes at være udgiftsneutrale.
 Samlet set betyder forslaget således en  

 budgetbelastning på ca. 480 mio.kr.
Skriftlig  

 fremsættelse Pernille Sams (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lettelse af  

 administrative byrder for erhvervslivet.
(Beslutningsforslag nr.
B 55).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
