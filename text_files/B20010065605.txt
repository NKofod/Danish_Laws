Bekendtgørelse om bacheloruddannelsen i økonomi og  

 kandidatuddannelsen i økonomi (Økonomiske uddannelser) I medfør af § 2, stk. 1, og § 11,  

 stk. 2, i lov om universiteter m. fl. (universitetsloven), jf.  

 lovbekendtgørelse nr. 1177 af 22. december 1999, som ændret ved § 26 i  

 lov  

 nr. 483 af 31. maj 2000, fastsættes:
Kapitel 1 Uddannelsernes formål og struktur § 1.  

  

 Formålet med de økonomiske uddannelser er på videnskabeligt grundlag at  

 kvalificere til beskæftigelse i offentlig og privat virksomhed, i indland og  

 udland, med baggrund i økonomisk teori og metode.
 § 2.  

  

 Uddannelserne omfatter :
 1)  

 	  

    

 Bacheloruddannelsen i  

 økonomi normeret til 3 studenterårsværk.
 2)  

 	  

    

 Kandidatuddannelsen i  

 økonomi normeret til 2 studenterårsværk , jf. dog stk. 4.
Stk. 2.  

  

 Uddannelseslængderne i stk. 1 angiver det antal studenterårsværk, der  

 skal  

 lægges til grund for planlægningen af uddannelserne.
Et studenterårsværk er  

 en  

 heltidsstuderendes arbejde i et år.
 Stk. 3.  

  

 Et  

 studenterårsværk svarer til 60 point i European Credit Transfer System  

 (ECTS-point).
Stk. 4.  

  

 Undervisningsministeriet kan efter ansøgning fra institutionen godkende, at  

 kandidatuddannelsen forlænges med 30 ECTS-point, hvis uddannelsen indeholder  

 et  

 fag, der ligger uden for det samfundsvidenskabelige hovedområde.
Faget skal  

 udgøre  

 en afrundet uddannelsesdel og tilrettelægges med henblik på en bestemt  

 erhvervskompetence.
§ 3.  

  

 Bacheloruddannelsen i økonomi giver ret til at anvende betegnelsen BA.
På  

 engelsk: Bachelor of Arts (Economics). Kandidatuddannelsen i økonomi giver  

 ret  

 til betegnelsen candidatus/candidata oeconomices (cand.oecon.). Kandidater  

 fra  

 Københavns Universitet kan i stedet vælge betegnelsen candidatus/candidata  

 politices (cand. polit). På engelsk: Master of Arts (Economics).
Stk. 2.  

  

 To års  

 studier (120 ECTS-point) i økonomi på bacheloruddannelsen, herunder  

 bachelorprojektet, sammen med et års studier (60 ECTS-point) af et  

 ikke-økonomisk fag giver ret til betegnelsen BA.
På engelsk: Bachelor of Arts  

 (Economics). En kandidatuddannelse med 1½ års videre studier (90 ECTS-point)  

 i  

 økonomi, der bygger oven på en sådan bacheloruddannelse i økonomi, giver  

 sammen  

 med ½ års videre studier (30 ECTS-point), henholdsvis 1 års videre studier  

 (60  

 ECTS-point), jf. § 2, stk. 4, i det pågældende ikke-økonomiske fag  

 ret til betegnelsen candidatus/candidata magisterii (cand. mag.). På engelsk:  

 Master of Arts (Economics).
 § 4.  

  

 Bachelor- og kandidatuddannelserne i økonomi kan samlet tilbyde afrundede  

 uddannelsesforløb i økonomi af mellem ½ til 2 års varighed (30 - 120  

 ECTS-point), der kan indgå i andre uddannelser ved de videregående  

 uddannelsesinstitutioner.
 § 5.  

  

 Undervisningsministeriet godkender, hvilke institutioner der kan udbyde  

 uddannelser efter denne bekendtgørelse.
Kapitel 2 Uddannelsernes indhold Bacheloruddannelsen § 6.  

  

 Bacheloruddannelsen skal være et afrundet uddannelsesforløb, der kvalificerer  

 den studerende til erhvervsmæssig beskæftigelse og deltagelse i supplerende  

 uddannelse samt giver den studerende grundlag for studier på  

 kandidatuddannelsen, jf. § 9.
 Stk. 2.  

  

 Bacheloruddannelsen  

 skal give de studerende indføring i økonomisk teori og metode på en sådan  

 måde,  

 at både samfunds- og erhvervsøkonomiske problemstillinger behandles på  

 fyldestgørende vis.
§ 7.  

  

 Bacheloruddannelsen består af centrale økonomiske fag med mulighed for  

 tilvalg  

 af ikke-økonomiske fag eller elementer heraf.
Elementer uden for det  

 økonomiske  

 fagområde kan højst svare til 60 ECTS-point, jf. § 3, stk. 2.
 Stk. 2.  

  

 Institutionen tilrettelægger bachelorforløbet med et fagudbud med  

 tilvalgsmuligheder, som giver den studerende valgmulighed mellem at afslutte  

 uddannelsen efter det 3. år eller at søge optagelse på en kandidatuddannelse.
§ 8.  

  

 Bacheloruddannelsen omfatter et bachelorprojekt, der er et skriftligt projekt  

 inden for uddannelsens centrale fag.
Nærmere regler om udarbejdelsen  

 fastsættes  

 i studieordningen.
 Stk. 2.  

  

 Emnet skal  

 afgrænses således, at det kan gennemføres inden for en tidsramme svarende til  

 mindst 10 og højst 20 ECTS-point.
Kandidatuddannelsen § 9.  

  

 Institutionen fastsætter i studieordningen for kandidatuddannelsen, 1)  

 	  

    

 hvilke øvrige  

 bacheloruddannelser der giver adgang til at blive optaget på  

 kandidatuddannelsen, og 2)  

 	  

    

 hvilke adgangskrav  

 med hensyn til fag og niveau den studerende skal have opfyldt på den enkelte  

 bacheloruddannelse for at kunne optages på kandidatuddannelsen.
§ 10.  

  

 Kandidatuddannelsen skal 1)  

 	  

    

 udbygge de  

 studerendes faglige viden og øge deres teoretiske og metodiske  

 kvalifikationer,  

 som den studerende har erhvervet i bacheloruddannelsen, 2)  

 	  

    

 sætte den studerende  

 i stand til selvstændigt at anvende også videregående elementer af økonomisk  

 teori og metode og 3)  

 	  

    

 kvalificere de  

 studerende til at udføre og deltage i videnskabeligt udviklingsarbejde.
 Stk. 2.  

  

 Anden  

 samfundsvidenskabelig teori og hjælpediscipliner inddrages i det omfang, de  

 enkelte  

 universiteter finder dette hensigtsmæssigt.
 § 11.  

  

 Kandidatuddannelsen er en afrundet uddannelse og består af studier inden for  

 det økonomiske fagområde med mulighed for studier inden for ikke økonomiske  

 fagområder under hensyntagen til helheden og niveauet i kandidatuddannelsen.
§ 12.  

  

 Kandidatuddannelsen omfatter et speciale, der er en større skriftlig  

 afhandling  

 inden for det økonomiske fagområde.
Nærmere regler om udarbejdelsen  

 fastsættes  

 i studieordningen.
 Stk. 2.  

  

 Specialet  

 skal dokumentere den studerendes færdigheder i at anvende videnskabelige  

 teorier og metoder under arbejdet med et afgrænset fagligt emne.
Stk. 3.  

  

 Specialeemnet skal afgrænses således, at det samlede specialearbejde kan  

 gennemføres inden for en tidsramme svarende til 30 ECTS-point.
De nærmere  

 bestemmelser herom fastsættes i studieordningen.
Stk. 4.  

  

 Specialeemnet  

 skal godkendes af institutionen.
Institutionen fastsætter, samtidig med  

 godkendelsen, en afleveringsfrist for specialet.
 § 13.  

  

 Institutionen kan bestemme, at de studerende skal have mulighed for at  

 erstatte  

 nogle af kandidatuddannelsens elementer med gennemførelse af praktik.  

 Eventuelle regler herom fastsættes i studieordningen.
Kapitel 3 Eksamen m.v.
 § 14.  

  

 For eksamen gælder reglerne i:
 1)  

 	  

    

 Bekendtgørelse om  

 eksamen ved visse videregående uddannelser under Undervisningsministeriet  

 (eksamensbekendtgørelsen).
 2)  

 	  

    

 Bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen).
 3)  

 	  

    

 Bekendtgørelse om  

 karakterskala og anden bedømmelse.
Kapitel 4 Studieordning § 15.  

  

 Universitetet  

 fastsætter inden for bekendtgørelsens rammer nærmere regler om uddannelsen i  

 en  

 studieordning.
 Stk. 2.  

  

 Studieordningen skal indeholde:
 1)  

 	  

    

 Regler om adgangskrav  

 til kandidatuddannelsen, jf. § 9.
2)  

 	  

    

 Regler om bachelor-  

 og kandidatuddannelserne a)  

 	  

    

 udbud af fag og  

 tilvalgsfag, b)  

 	  

    

 uddannelsesforløbene,  

 herunder evt. obligatoriske uddannelseselementer, c)  

 	  

    

 mål, indhold og  

 tidsmæssigt omfang af de enkelte fag angivet i ECTS-point, d)  

 	  

    

 udarbejdelse af skriftlige  

 opgaver, herunder bachelorprojektet og speciale, jf. § 8 og § 12, e)  

 	  

    

 merit, f)  

 	  

    

 undervisnings- og  

 arbejdsformer, g)  

 	  

    

 krav til undervisning  

 og eksamen og h)  

 	  

    

 eventuelle regler om  

 praktik, jf. § 13.
 Stk. 3.  

  

 Ud over  

 regler fastsat i henhold til denne bekendtgørelse indeholder studieordningen  

 regler fastsat i henhold til eksamensbekendtgørelsen.
 Stk. 4.  

  

 Det skal af  

 studieordningen fremgå, at institutionen, hvor det er begrundet i usædvanlige  

 forhold, kan dispensere fra de regler i studieordningen, der alene er fastsat  

 af institutionen.
Stk. 5.  

  

 Inden en  

 studieordning fastsættes og ved væsentlige ændringer af studieordningen,  

 tager  

 institutionen kontakt til aftagerrepræsentanter.
Derudover indhentes en  

 udtalelse fra censorformandskabet.
Institutioner, der udbyder uddannelse, der  

 er omfattet af denne bekendtgørelse, orienteres med henblik på koordinering  

 af  

 uddannelsen.
 Stk. 6.  

  

 Studieordningen  

 og væsentlige ændringer heraf træder i kraft ved et studieårs begyndelse.
 Stk. 7.  

  

 Ved  

 udstedelse af nye studieordninger og ved væsentlige ændringer af  

 studieordninger fastsættes overgangsregler i studieordningen.
 Stk. 8.  

  

 Gældende  

 studieordninger skal være offentligt tilgængelige på institutionens  

 hjemmeside.
Kapitel 5 Andre regler § 16.  

  

 Beståede  

 uddannelseselementer ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer ved andre  

 institutioner, der udbyder uddannelsen.
 Stk. 2.  

  

 Institutionen  

 kan herudover i hvert enkelt tilfælde eller ved regler i studieordningen  

 godkende, at gennemførte uddannelseselementer eller dele heraf fra en dansk  

 eller udenlandsk videregående uddannelse træder i stedet for  

 uddannelseselementer eller dele heraf, der er omfattet af denne  

 bekendtgørelse.  

 Afgørelsen træffes på grundlag af en faglig vurdering af ækvivalensen mellem  

 de  

 berørte uddannelsesdele.
 Stk. 3.  

  

 Ved  

 godkendelse efter stk. 2 anses uddannelseselementet for gennemført, hvis  

 det er bestået efter reglerne om den pågældende uddannelse.
§ 17.  

  

 Undervisningsministeriet  

 kan tillade fravigelse af bekendtgørelsen som led i forsøg.
Samtidig  

 fastsættes  

 forsøgets varighed og rapporteringsformen.
 Stk. 2.  

  

 Undervisningsministeriet  

 træffer afgørelse om at dispensere fra bekendtgørelsen, når det er begrundet  

 i  

 usædvanlige forhold, bortset fra tilfælde der er nævnt i § 16,  

 stk. 2.
§ 18.  

  

 Institutionens  

 afgørelser i henhold til denne bekendtgørelse kan indbringes for  

 Undervisningsministeriet, når klagen vedrører retlige spørgsmål.
Klagen  

 indgives til institutionen.
Institutionen videresender klagen til  

 Undervisningsministeriet ledsaget af en udtalelse.
Institutionen giver  

 klageren  

 lejlighed til inden for en frist af 1 uge at kommentere udtalelsen.  

 Kommentarerne medsendes til Undervisningsministeriet.
 Stk. 2.  

  

 Fristen for  

 indgivelse af klage efter stk. 1 er 2 uger fra den dag, afgørelsen er  

 meddelt klageren.
Kapitel 6 Ikrafttræden og overgangsregler § 19.  

  

 Bekendtgørelsen  

 træder i kraft den 15. juli 2001 og har virkning for studerende, der  

 påbegynder  

 uddannelsen den 1. september 2001 eller senere.
 Stk. 2.  

  

 Samtidig  


  

 ophæves bekendtgørelse nr. 696 af 21.  

 juli 1994 om uddannelser i økonomi på universiteterne, som senest ændret ved  

 bekendtgørelse nr. 81 af 15. februar 1996, jf. dog § 20.
 § 20.  

  

 Studerende, der er begyndt på uddannelsen før den 1. september 2001, har ret  

 til inden for den normerede studietid at færdiggøre uddannelsen efter  

 reglerne  

 i bekendtgørelse nr. 696 af 21. juli 1994. Institutionen fastsætter, hvornår  

 der sidste gang afholdes prøve efter den nævnte bekendtgørelse.
 Stk. 2.  

  

 Institutionen fastsætter overgangsregler for studerende, der i medfør af  

 stk. 1 har ret til at færdiggøre uddannelsen efter de hidtidige regler,  

 men som ønsker at færdiggøre uddannelsen efter reglerne i nærværende  

 bekendtgørelse.
