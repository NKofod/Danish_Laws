En vurdering af om engagementer med bestyrelsesmedlemmer og direktører  

 i pengeinstituttets moder- og datterselskaber og andre koncernselskaber  

 foreskriver bestyrelsessamtykke etc.
Antaget, at den nævnte personkreds'  

 engagementer ikke er omfattet af den omhandlede bestemmelse.
 Finanstilsynets notat af 13. oktober 1993 vedrørende bestyrelsens  

 godkendelse af direktørers og bestyrelsesmedlemmers engagementer i henhold  

 til bank- og sparekasselovens § 19, stk. 1.
 Det blev vurderet, om den i bestemmelsen nævnte personkreds også omfatter  

 bestyrelsesmedlemmer og direktører i pengeinstituttets moder- og  

 datterselskaber og andre koncernselskaber.
Eftersom det af ordlyden i § 19, stk. 1, nr. 1, fremgår, at personkredsen  

 kun omfatter bestyrelsesmedlemmer og direktører i selve pengeinstituttet, kan  

 det ikke antages, at bestyrelsesmedlemmer og direktører i pengeinstituttets  

 moder- og datterselskaber og andre koncernselskaber også er omfattet.
For  

 disse selskaber gælder alene de interne retningslinier i koncernen.
 Engagementer med direktører eller bestyrelsesmedlemmer i pengeinstituttets  

 moderselskab vil dog efter omstændighederne skulle godkendes af  

 Finanstilsynet i henhold til bank- og sparekasselovens § 27.
