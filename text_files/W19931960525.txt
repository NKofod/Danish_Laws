Hovedaktionærstatus - Hovedaktionærstatus Ligningsrådet blev anmodet om svar på  

 følgende spørgsmål:
1. Kan en overdragelse af nom. 33.000 kr.
B-aktier i  

 selskabet S A-S fra M til H ved bodelingen i forbindelse med de  

 pågældendes skilsmisse ske uden beskatning efter reglerne i  

 aktieavancebeskatningsloven? 2. Skal H efter skilsmissen alene medregne de aktier i S  

 A/S, der herefter tilhører hende ved afgørelsen af, om hun er  

  hovedaktionær? 3. Kan H efter skilsmissen sælge de omhandlede  

 aktier, uden at der udløses beskatning efter  

 aktieavancebeskatningsloven, idet det forudsættes, at H succederer i  

 M's anskaffelsessum den 1/10 1988? Sagens omstændigheder var følgende:
H's ægtefælle M ejede nom. 188.900 kr. aktier  

 (fordelt med 75.000 kr.
A-aktier og 113.900 kr.B-aktier) af den samlede  

 aktiekapital på nom. 380.000 kr. i selskabet S A/S.
De resterende  

 aktier var fordelt på knap 40 medarbejdere uden familiemæssige  

 relationer til H.
I forbindelse med bodelingen som følge af  

 skilsmissen var det M's eneste mulighed for at udrede H's bolodskrav, at der  

 blev overdraget en del af aktierne i S A/S.
Det påtænktes derfor  

 at overdrage aktier på nom. 33.000 kr. svarende til ca. 9 pct. af  

 aktiekapitalen i selskabet til H.
Det var hensigten, at H så hurtigt  

 som muligt skulle sælge sine aktier til M eller til et af ham domineret  

 selskab, eventuelt til det udstedende selskab, hvis dispensation kunne  

 opnås.
Ligningsrådet besvarede spørgsmål 1  

 bekræftende.
Der blev herved henset til Skatteministeriets  

 cirkulære nr. 1 af 2/1 1984 om beskatning ved afståelse af aktier  

 m.v., pkt. 3 og 14. Heraf fulgte, at H ville indtræde i M's  

 skattemæssige anskaffelsessum og -tidspunkt.
Ligningsrådet fandt, at H succederede i M's  

 hovedaktionærstilling.
Ligningsrådet lagde herved vægt  

 på de omtalte punkter i ovennævnte cirkulære.
Det fremgik  

 heraf, at den ægtefælle, der får overdraget aktier af den  

 anden ægtefælle, indtræder i ægtefællens  

 stilling ved afgørelse af, hvorvidt der foreligger et  

 hovedaktionærforhold.
I pkt. 14 er det udtrykkeligt nævnt, at kun  

 den hovedaktionærstatus, der måtte følge af  

 svigerfamiliens eventuelle aktiebesiddelser, bortfalder ved separation eller  

 skilsmisse.
Modsætningsvis følger, at den  

 hovedaktionærstatus, som følger af ægtefællens egen  

 aktiebesiddelse, og som den anden ægtefælle succederer i ved at  

 få overdraget aktierne, ikke ophører ved separation eller  

 skilsmisse.
H's aktionærstatus efter separationen ville derfor ikke  

 alene afhænge af hendes og hendes families aktiebesiddelse, men tillige  

 af den tidligere mands aktiebesiddelse.
 Heraf fulgte, at aktierne ikke kunne afstås  

 skattefrit efter aktieavancebeskatningslovens  § 4, stk. 1, sidste punktum.  

 Spørgsmålene 2 og 3 måtte derfor besvares  

 benægtende.
Ligningsrådet fandt endvidere, at pkt. 3 og 14  

 skulle fortolkes således, at M's aktiepost på nom. 188.900 kr.  

 aktier skulle behandles som en aktiepost, uanset at en del af denne i  

 forbindelse med skilsmisse blev overdraget til H.
H ville derfor med hensyn  

 til den aktiepost, hun fik overdraget fra sin tidligere mand, blive anset som  

 hovedaktionær, indtil M og H selv havde nedbragt deres samlede  

 aktiebesiddelse, således at de igennem 5 år tilsammen havde ejet  

 mindre end 25 pct. eller rådet over mindre end 50 pct. af  

 stemmeværdien.
