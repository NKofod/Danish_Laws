Genanbringelse af  

 ejendomsavance i fast ejendom erhvervet med succession Ligningsrådet har taget stilling til en bindende  

 forhåndsbesked om anvendelse af § 6 A i ejendomsavancebeskatningsloven om  

 genanbringelse af avance i anskaffelsessummen for en ejendom, der er  

 erhvervet  

 ved succession.
Spørgsmål 1. Kan skatteyder genanbringe ejendomsavancen, jf.  

 § 6 A i lov om ejendomsavance, ved et påtænkt salg af landbrugsejendommen X i  

 anskaffelsessummen ved købet af landbrugsejendommen Y, uanset at denne  

 ejendom  

 er købt med succession i relation til lov om ejendomsavance? 2. Såfremt der svares ja til spørgsmål 1, kan  

 skatteyder da maksimalt genanbringe et beløb svarende til de ved successionen  

 overtagne faktiske anskaffelsessummer (bortset fra anskaffelsessummer  

 vedrørende boligerne) i relation til ejendomsavance? 3. Hvis skatteyder  


  

 ved et senere  

 salg af den ejendom, hvori fortjenesten er genanbragt, vil anvende reglerne  

 om  

 pristalsregulering jf. § 5 A, skal den genanbragte fortjeneste i så fald  

 anses  

 for en "negativ" anskaffelsessum i genanbringelsesåret, eller skal  

 den genanbragte fortjeneste tidsmæssigt henregnes som et nedslag i de ved  

 successionen faktisk overtagne anskaffelsessummer og således, at der forlods  

 kan ske genanbringelse i den anskaffelsessum, der er yngst? 1. Ja, se sagsfremstilling og begrundelse.
 2. Ja, se sagsfremstilling og begrundelse.
3. Den genanbragte fortjeneste skal tidsmæssigt  

 henregnes som et nedslag i de ved successionen faktisk overtagne  

 anskaffelsessummer.
Der kan ikke forlods ske genanbringelse i den  

 anskaffelsessum, der er yngst, se sagsfremstilling og begrundelse.
Beskrivelse  

 af de faktiske forhold Skatteyder købte i 1993 landbrugsejendommen X.  

 Ejendommen havde ved købet et jordtilliggende på 40 ha.
I 2001 blev der  

 tilkøbt  

 24 ha, der blev sammenlagt med ejendommen.
 Ejendommens stuehus har været udlejet til beboelse  

 i hele ejerperioden.
Skatteyder overvejer i løbet af 2003 at sælge landbrugsejendommen  

 X.
Avance fra dette salg ønsker skatteyder at genanbringe i  

 anskaffelsessummen  

 ved købet i 2002 af landbrugsejendommen Y.
Skatteyder erhvervede ejendommen Y den 15. marts  

 2002 fra sin broder, B.
Ejendommen blev erhvervet med succession, for så vidt  

 angår ejendomsavance og genvundne afskrivninger vedrørende bygninger.  

 Broderen  

 havde erhvervet dele af ejendommen på forskellige tidspunkter.
 Ejendommen Y indeholder ud over driftsbygninger  

 såvel stuehus som medarbejderbolig.
 Repræsentanten har følgende supplerende  

 bemærkninger:
 Ad spørgsmål 1:
 Repræsentanten anfører, at man er opmærksom på, at  

 avancen ved salget af boligen på X ikke kan genanbringes, ligesom  

 anskaffelsessummen vedrørende boligerne på Y ikke kan danne grundlag for  

 genanbringelsen.
 Det er repræsentantens opfattelse, at  

 betingelserne for at genanbringe avancen ved salget af X i anskaffelsessummen  

 for Y - med de ovenfor anførte begrænsninger - er opfyldt, uanset at  

 ejendommen  

 Y er erhvervet med succession i relation til reglerne om ejendomsavance.
 Repræsentanten henviser til en offentliggjort  

 kendelse fra Landsskatteretten (  

  

 SKM2002.173.LSR  


)  

 , hvorefter man i relation til afgørelsen af, om en udgift til reparation af  

 gylletank kunne anses for fradragsberettiget vedligeholdelse, eller om der  

 var tale om en forbedring, skulle tage udgangspunkt i skatteyders egen  

 ejertid vedrørende ejendommen, uanset at ejendommen var erhvervet ved  

 succession.
Repræsentanten anfører endvidere, at Landsskatteretten i den nævnte kendelse  

 bemærker, at det af kildeskattelovens §  

 33 C, stk. 2, fremgår, at der ved overdragelse ved succession alene  

 succederes  

 i relation til avanceopgørelsen og skattemæssige afskrivninger.
Dette forhold  

 må i nærværende sag indebære, at erhvervelsestidspunktet i relation til  

 reglerne  

 om genanbringelse af ejendomsavancen tilsvarende er det faktiske  

 anskaffelsestidspunkt og ikke sælgerens oprindelige anskaffelsestidspunkter  

 for  

 den købte ejndom.
 Ad spørgsmål 2:
 Overdrageren (broderen) har erhvervet ejendommen Y  

 ved henholdsvis køb i 1994 og ved afholdelse af udgifter til forbedringer i  

 1997. Overdrageren har i sin ejertid foretaget afskrivninger på ejendommens  

 driftsbygninger og dræningsanlæg.
 Repræsentanten gør gældende, at da man ved  

 opgørelsen af den anskaffelsessum, hvori der skal ske genanbringelse, normalt  

 ikke skal foretage reduktion med ikke-genvundne afskrivninger, kan det  

 forhold,  

 at overdrageren i sin ejertid har foretaget afskrivninger på ejendommen,  

 hvori  

 avancen ønskes genanbragt, ikke få nogen betydning for  

 genanbringelsesmuligheden.
 Ad spørgsmål 3:
Ved genanbringelse af fortjenesten ved salg af én  

 ejendom nedsættes den faktiske anskaffelsessum for den købte ejendom.
Dette  

 gælder også, selvom købet og salget ikke sker i samme år.
Det vil herefter  

 være  

 den således reducerede anskaffelsessum, der anvendes ved et senere salg af  

 ejendommen.
 Da det er af betydning for anvendelsen af  

 indekseringsreglen i ejendomsavancebeskatningslovens § 5 A, ønskes oplyst, om  

 nedsættelsen skal ske som en reduktion af den ved successionen overtagne  

 anskaffelsessum eller som en negativ anskaffelsessum i genanbringelsesåret.
Hvis genanbringelse skal ske ved nedsættelse af de  

 faktiske anskaffelsessummer ønskes oplyst, om skatteyder kan vælge at  

 genanbringe fortjenesten fra salget af X forlods i de anskaffelsessummer for  

 Y,  

 der tidsmæssigt er yngst.
Herved kan indeksreguleringen efter § 5 A i  

 ejendomsavancebeskatningsloven maksimeres ved opgørelsen af fortjenesten ved  

 et  

 senere salg af ejendommen Y.
 Ad spørgsmål 1.
 I henhold til reglerne i ejendomsavancebeskatningslovens  

 § 6 A kan den skattepligtige ved erhvervelse af en ejendom, der er omfattet  

 af  

 lovens regler, med undtagelse af ejendomme, der er omfattet af  

 ejendomsavancebeskatningslovens § 8, i stedet for at medregne fortjenesten  

 ved  

 afståelse af fast ejendom til den skattepligtige indkomst, vælge at nedsætte  

 anskaffelsessummen for den erhvervede ejendom med fortjenesten og derved  

 udskyde beskatningen af denne til en senere ejendomsafståelse.
Det er en betingelse for anvendelse af reglerne,  

 at såvel ejendommen, der afstås, som den ejendom, der erhverves, anvendes  

 helt  

 eller delvist i ejerens eller ejerens ægtefælles erhvervsvirksomhed.
Det er  

 alene fortjenesten, der vedrører den del af den afståede ejendom, som blev  

 anvendt erhvervsmæssigt, der kan nedsætte anskaffelsessummen for den  

 nyerhvervede ejendom, og det er kun den del af anskaffelsessummen for den  

 nyerhvervede ejendom, der skal anvendes erhvervsmæssigt, der kan nedsættes  

 med  

 fortjenesten.
Hvorvidt en ejendom er anvendt erhvervsmæssigt i virksomheden,  

 afgøres ved ligningen.
 Det er endvidere en betingelse, at den  

 skattepligtige enten erhverver fast ejendom i samme indkomstår, hvori den  

 skattepligtige afstår fast ejendom, eller erhverver fast ejendom senest i det  

 indkomstår, der følger efter afståelsesåret, eller erhverver fast ejendom i  

 det  

 seneste indkomstår forud for afståelsesåret.
 Derudover skal den skattepligtige senest anmode om  

 at anvende reglerne om genanbringelse i forbindelse med rettidig indsendelse  

 af  

 selvangivelsen for det indkomstår, hvori erhvervelsen finder sted eller,  

 såfremt erhvervelsen finder sted i det seneste indkomstår forud for  

 afståelsesåret ved indsendelse af rettidig selvangivelse for afståelsesåret.  

 Såfremt skattemyndighederne ændrer ansættelsen vedrørende afståelsen af en  

 fast  

 ejendom, skal begæringen om at anvende genanbringelsesreglerne fremsendes  

 senest 3 måneder efter, at meddelelsen om ansættelsesændringen er modtaget.
 Skatteyder ønsker at genanbringe avancen fra  

 ejendommen X i ejendommen Y, som han har erhvervet den 15. marts 2002.  

 Erhvervelsen er sket med succession efter reglerne i kildeskattelovens § 33 C  

 om overdragelse af en erhvervsvirksomhed i levende live mellem søskende.
Efter kildeskattelovens § 33 C, stk. 2, beskattes  

 fortjeneste ved overdragelsen ikke hos overdrageren.
Ved beskatning af  

 erhververen skal virksomhedens aktiver med hensyn til til skattemæssige af-  

 og  

 nedskrivninger samt til beskatning af fortjenester og fradrag af tab ved salg  

 behandles, som om de var anskaffet af erhververen på de tidspunkter og til de  

 beløb, hvortil de i sin tid var anskaffet af overdrageren.
 Det betyder i den konkrete sag, at skatteyder i  

 relation til kildeskattelovens § 33 C vil succedere i broderens oprindelige  

 anskaffelsestidspunkt, der er i 1994 samt, for så vidt angår afholdte  

 udgifter  

 til forbedringer, i 1997, hvor udgifterne er afholdt.
Det er derimod styrelsens opfattelse, at  

 skatteyders faktiske anskaffelsestidspunkt for ejendommen Y - den 15. marts  

 2002 - skal anses for anskaffelsestidspunkt ved anvendelse af reglerne om  

 genanbringelse i ejendomsavancebeskatningslovens § 6 A.
Styrelsen skal  

 henvise  

 til en kendelse fra Landsskatteretten, offentliggjort som SKM 2002.173. LSR,  

 hvori Landsskatteretten udtaler, at det fremgår af kildeskattelovens  

 § 33 C, stk. 2, at der ved overdragelse med succession alene  

 succederes i relation til avanceopgørelsen og skattemæssige afskrivninger.
 Såfremt betingelsen om erhvervsmæssig anvendelse i  

 erhvervsvirksomheden samt betingelsen om anvendelse af regelsættet er  

 opfyldt,  

 er det styrelsens indstilling, at fortjenesten ved afståelse af ejendommen X  

 kan genanbringes i anskaffelsessummen ved købet af ejendommen Y efter  

 reglerne  

 i ejendomsavancebeskatningslovens § 6A.
 Om ejendommen er anvendt erhvervsmæssigt, afgøres  

 ved ligningen.
 Der kan kun ske genanbringelse i et beløb svarende  

 til de ved successionen faktisk overtagne anskaffelsessummer, jf. svaret på  

 spørgsmål 2 nedenfor.
 Der kan dog ikke ske genanbringelse af avancen ved  

 salg af boligen på X, ligesom anskaffelsessummen vedrørende boligerne  

 (stuehus  

 og medarbejderbolig) på ejendommen Y ikke kan danne grundlag for  

 genanbringelsen, jf. § 6 A i ejendomsavancebeskatningsloven, hvilket  

 skatteyderen/repræsentanten er opmærksom på.
 Styrelsen indstiller, at spørgsmålet besvares med  

 et ja, idet der henvises til de i indstillingen og begrundelsen tagne  

 forbehold.
 Ad spørgsmål 2.
 Som anført i besvarelsen af spørgsmål 1, kan den  

 skattepligtige ved erhvervelse af en ejendom, der er omfattet af lovens  

 regler,  

 med undtagelse af ejendomme, der er omfattet af  

 ejendomsavancebeskatningslovens  

 § 8, i stedet for at medregne fortjenesten ved afståelse af fast ejendom til  

 den skattepligtige indkomst, vælge at nedsætte anskaffelsessummen for den  

 erhvervede ejendom med fortjenesten og derved udskyde beskatningen af denne  

 til  

 en senere ejendomsafståelse, jf. ejendomsavancebeskatningslovens § 6 A.
 Det er styrelsens opfattelse, at det således  

 direkte fremgår af § 6 A, at det er anskaffelsessummen for den erhvervede  

 ejendom, der skal nedsættes med fortjenesten.
 Det er således styrelsens indstilling, at det er  

 de faktiske overtagne anskaffelsessummer ved successionen (bortset fra den  

 del,  

 der vedrører boligerne), der kan danne grundlag for nedsættelsen efter  

 ejendomsavancebeskatningslovens § 6 A.
 Ad spørgsmål 3.
 Det fremgår af svaret på spørgsmål 2 ovenfor, at  

 det er styrelsens opfattelse, at det direkte fremgår af  

 ejendomsavancebeskatningslovens § 6 A, at det er anskaffelsessummen for den  

 erhvervede ejendom, der skal nedsættes med fortjenesten.
 Det er derfor styrelsens indstilling, at den  

 genanbragte fortjeneste tidsmæssigt skal henregnes som et nedslag i de ved  

 successionen faktisk overtagne anskaffelsessummer.
Det er endvidere styrelsens opfattelse, at  

 reglerne om genanbringelse betyder, at fortjenesten på den afståede ejendom  

 skal genanbringes i den erhvervede ejendom som helhed.
Som følge heraf skal  

 der  

 foretages en forholdsmæssig fordeling på de forskellige anskaffelsessummer af  

 den fortjeneste, der skal genanbringes.
 Det er herefter styrelsens indstilling, at der  

 ikke forlods kan ske genanbringelse i den anskaffelsessum, der er yngst.
 Ligningsrådet  

  

  

 tiltrådte indstillingerne.
