CIRKULÆRE Almindelige bemærkninger.
 Bemærkninger til de enkelte bestemmelser.
OVERENSKOMST § 1.  Overenskomstens område.
 § 2.  Løn.
 § 3.  Lønudbetaling.
 § 4.  Tjenestedragt.
 § 5.  Arbejdstid.
 § 6.  Rådighedstjeneste (vagt).
 § 7.  Ferie.
 § 8.  Sygdom.
 § 9.  Fravær fra tjenesten i forbindelse med  

 graviditet, barsel og adoption.
 § 10.  Efterløn.
 § 11.  Opsigelse.
 § 12.  Voldgift.
 § 13.  Overgangsbestemmelser.
 § 14.  Ikrafttræden.
 § 15.  Opsigelse af overenskomsten.
 Protokollater.
 Nr. 1 transport under rådighedstjeneste (vagt).
 Nr. 2 betaling for værelser.
 Nr. 3 transportudgifter m.m.
 Nr. 4 tjeneste på 1. maj, grundlovsdag, juleaftens- og nytårsaftensdag.
 Nr. 5 tillæg.
Bilag Aftale om hviletid og fridøgn.
Cirkulæreskrivelse om overenskomst mellem Finansministeriet og Landssammenslutningen af  

 hospitalslaboranter vedrørende ansættelsesforholdene for  

 hospitalslaborantelever i staten.
 På grundlag af forhandlinger med Landssammenslutningen af  

 hospitalslaboranter er indgået vedhæftede overenskomst pr. 1. april 1987 om  

 løn- og arbejdsforhold for hospitalslaborantelever.
 Følgende cirkulærer udgår: LP.nr. 54/83, 64/85 og 165/86.
 Realitetsændringer i forhold til 1983-overenskomsten er markeret med fuldt  

 optrukken streg i margenen og redaktionelle ændringer er markeret med stiplet  

 streg i margenen.
 Med virkning fra cirkulærets udsendelse gælder de for tjenestemænd  

 fastsatte regler cm lønfradrag/beregning, for tiden cirkulære af 24. maj 1985  

 (LP.nr. 029/85).
 Efter aftale omfattes hospitalslaborantelever ved Rigshospitalet pr. 1.  

 april 1988 af den i Finansministeriets cirkulære af 2. december 1986 (LP.nr.  

 189/86) omhandlede gruppelivsordning.
 I tilfælde af udstationering til Færøerne eller Grønland anvendes de i  

 overenskomsten gældende bestemmelser.
Ud over at henvise til overenskomstens bestemmelser kan særligt fremhæves følgende:
 ad § 2. Løn.
 ad stk. 1.
 Det bemærkes, at stedtillægget i forbindelse med elevers flytning mellem  

 institutionerne følger det faktiske tjenestesteds beliggenhed.
 ad § 5. Arbejdstid og § 6. rådighedstjeneste (vagt).
 Tilrettelæggelsen af arbejdstidsforholdene for de ansatte skal ske under  

 iagttagelse af reglerne i lov nr. 681 af 23. december 1975 om arbejdsmiljø §§  

 50-58, Arbejdsministeriets bekendtgørelse nr. 372 af 15. august 1980 om  

 hviletid og fridøgn, den med personaleorganisationen i henhold til nævnte  

 bekendtgørelses kap. 4 indgåede aftale af 19. maj 1981 (vedhæftet som bilag)  

 om supplerende bestemmelser til nævnte lov og bekendtgørelse, og endelig ved  

 en kombination af de i nærværende overenskomsts § 5 om arbejdstid og § 6 om  

 rådighedstjeneste fastsatte bestemmelser.
 Lovens bestemmelser om en samlet hviletid på 11 timer inden for  

 arbejdsdøgnet og om et ugentligt fridøgn inden for hver periode på 7 dage,  

 som selvsagt i videst muligt omfang skal tilstræbes overholdt, er på en række  

 punkter modereret gennem bekendtgørelsen og den med personaleorganisationen  

 indgåede arbejdsmiljøaftale:
A.
Normaltjeneste.
 1. Hviletid.
 Hviletid i tilslutning til normaltjeneste vil lokalt kunne aftales nedsat  

 til 8 timer, jf. arbejdsmiljøaftalens pkt. 6.
 2. Fridøgn.
 Det ugentlige fridøgn vil lokalt kunne aftales omlagt dog således, at der  

 ikke må være mere end 12 døgn imellem 2 fridøgn, jf. arbejdsmiljøaftalens  

 pkt. 7.
B.
Rådighedstjeneste.
 1. Hviletid.
a.
Den daglige hvileperiode kan ligge i rådighedstjenestetiden.
Dette  

 gælder såvel for rådighedstjeneste I, jf. bekendtgørelsens § 5, stk. 1, som  

 for rådighedstjeneste II, jf. arbejdsmiljøaftalens pkt. 1.
b.
Hviletiden under rådighedstjenesten (begge typer) kan nedsættes eller  

 udskydes, jf. bekendtgørelsens § 5, stk. 3, sammenholdt med  

 arbejdsmiljøaftalens pkt. 2.
c.
Hviletiden under mindre belastende rådighedstjenester (såvel type I som  

 II) kan yderligere nedsættes, jf. arbejdsmiljøaftalens pkt. 3.
d.
Den opstillede sondring imellem rådighedstjenester af mere eller mindre  

 belastende karakter indebærer pligt for institutionerne til kvartalsvis  

 opgørelse af opkald under rådighedstjeneste med henblik på afgørelse af  

 rådighedstjenestens karakter, jf. arbejdsmiljøaftalens pkt. 3.
e.
I tilslutning til rådighedstjeneste af mere belastende karakter kan der  

 ikke for de ansatte planlægges normaltjeneste i form af dagtjeneste eller  

 døgnvagt, jf. arbejdsmiljøaftalens pkt. 4.
 2. Fridøgn.
 Det ugentlige fridøgn vil kunne omlægges dog således, at der ikke må være  

 mere end 12 døgn imellem 2 fridøgn, jf. bekendtgørelsens § 6.
 ad § 5. Arbejdstid.
 ad stk. 1, nr. 1.
 Det henstilles, at det i forbindelse med fastsættelsen af arbejdstidens  

 fordeling tilstræbes, at den daglige arbejdstid så vidt muligt kun andrager 8  

 timer.
En i arbejdstidsskemaet tilrettelagt spisepause holdes uden for den  

 normale arbejdstid.
Hvor det måtte vise sig udelukket for en institution at  

 tilrettelægge spisepause i arbejdstidsskemaet, vil dog som arbejdstid kunne  

 regnes spisepause, som ikke på forhånd er tilrettelagt, men som holdes, når  

 arbejdet tillader det, og som har en varighed af under 1/2 time, i hvilken  

 den ansatte i øvrigt i givet fald må være villig til at lade sig tilkalde.
Ovenstående skal forstås således, at spisepauser, som ikke er  

 tilrettelagt, i arbejdstidsskemaet, skal indregnes i den normale arbejdstid,  

 således at alene tilrettelagte spisepauser kan betragtes som faldende uden  

 for arbejdstiden.
For at en spisepause kan anses for at være tilrettelagt i  

 arbejdstidsskemaet, må den være af en varighed af mindst 1/2 time, og  

 spisepausens begyndelse må være fastsat til et bestemt tidspunkt hver dag.  

 Dette tidspunkt behøver ikke være det samme alle ugens dage.
En spisepause  

 kan ikke anses for at være tilrettelagt i arbejdstidsskemaet blot ved at  

 henvise den ansatte til at spise i et eller andet tidsrum i kantinens  

 åbningstid.
 ad stk. 1, nr. 2.
 Der ydes 3 timers frihed for hver fulde 40 timers tjeneste i aften og  

 nattjeneste.
Den indtjente frihed skal være endelig afviklet i løbet af det pågældende  

 ferieår.
Såfremt friheden ikke er afviklet inden for ferieåret, ydes der for  

 tilgodehavende indtjent frihed betaling efter satserne for overarbejde.
Bestemmelsen kan fortolkes således, at den gennemsnitlige ugentlige  

 arbejdstidsnorm i aften- og nattjeneste er 36,075 time.
Herved undgår  

 institutionerne at føre regnskab med den særlige frihed.
 ad stk. 1, nr. 3.
 Det er aftalt, at en ændring af den enkelte tjenestes beliggenhed inden  

 for en 4-ugers periode forud for tjenestens afvikling kun kan finde sted i  

 ganske særlige tilfælde (f.eks. sygdom blandt personalet). Før der foretages  

 ændringer i den bekendtgjorte tjenesteliste, forudsættes det, at nødvendige  

 omlægninger af tjenesten og fridøgn - herunder orientering om frihed for  

 udført særlig tjeneste drøftes med de ansatte, hvis tjeneste må omlægges.
Må planlagt afspadseringsfrihed suspenderes mindre end 48 timer (med  

 virkning fra 1. juli 1987 72 timer) forud for det tidspunkt, hvor sidste  

 tjeneste før frihedsperioden tiltrædes, skal der ske en nedskrivning af de  

 konti, der vedrører opsparet frihed for udført særlig tjeneste, som om  

 friheden er afviklet.
Den i stedet for pålagte tjeneste honoreres i henhold  

 til bestemmelserne vedrørende enten overarbejde, jf. stk. 2, eller opkald  

 uden at være pålagt rådighedstjeneste, jf. stk. 5. Betaling for omlagte  

 timer, jf. stk. 1 nr. 4 vil ikke kunne finde sted i denne forbindelse.
 ad stk. 2.
Efter aftale med personaleorganisationerne skal man henstille, at  

 overarbejde i videst muligt omfang skal undgås.
Hvis overarbejde ikke kan  

 undgås, skal det i videst muligt omfang godtgøres med erstatningsfrihed, idet  

 kun helt tvingende tjenesteforhold kan medføre kontant vederlæggelse for  

 overarbejde.
 Opgørelse af overarbejde finder sted efter følgende regler:
Overarbejde af under 1/2 times varighed pr. tjeneste rundes opad til 1/2  

 time.
Overarbejde mellem 1/2 og 1 times varighed pr. tjeneste rundes opad til  

 1 time.
 Ekstra rådighedstjeneste - bortset fra opkald - indgår i opgørelsen af  

 overarbejde med de i § 6, stk. 3 og 4 angivne værdier.
 Såfremt overarbejdet afvikles med betaling, afregnes det således beregnede  

 overarbejde i løbet af 1 måned, hvorefter der tillægges 50 pct., og oprunding  

 til hele timer foretages.
 Såfremt overarbejdet afvikles med betaling, afregnes dette i hele og halve  

 timer med beløb der beregnes efter de regler, som i overenskomstperioden er  

 gældende vedrørende overarbejdsvederlag til statens tjenestemænd.
 Parterne er enige om, at afspadsering i videst muligt omfang skal afvikles  

 som hele arbejdsfri dage.
 Overarbejdsbetaling kan ydes i forbindelse med tillæg for arbejde mellem  

 kl. 17 og 6, tillæg for tjeneste på lørdage og mandage og  

 søndags/søgnehelligdagsgodtgørelse.
 Det er i alle tilfælde en forudsætning, at overarbejde er beordret.
Ydelse af tillæg for uvarslet overarbejde ud over 1 time, er betinget af,  

 at overarbejdet ikke er varslet tjenestedagen forud.
Meddelelse skal gives  

 inden for tjenestetiden på tjenestedage.
 ad stk. 3, nr. 2.
 Pålagt ekstra tjeneste, som udføres i direkte forlængelse af sidste  

 normaltjeneste forud for en frihedsperiode, der er omfattet af bestemmelserne  

 i stk. 3, nr. 2, afvikles dog efter de almindelige bestemmelser for  

 overarbejde, jf. stk. 2. For ugentlige fridøgn skal forholdene omkring  

 frihedsperiodens minimumsudstrækning under alle omstændigheder iagttages, jf.  

 stk. 3, nr. 1, litra a/b.
 ad stk. 5.
Bestemmelserne i 2. afsnit finder kun anvendelse i tilfælde, hvor den  

 ansatte ikke er varslet inden for tjenestetiden på sidste tjenestedag forud  

 for frihedsperioden.
Såfremt en ansat inden for tjenestetidens ophør får  

 pålæg om at møde til tjeneste i frihedsperioden, følges bestemmelserne for  

 tjeneste i mistede fridøgn, jf. stk. 3.
 ad stk. 6.
 Parterne er enige om, at afspadsering i videst muligt omfang skal afvikles  

 som hele arbejdsfri dage.
 ad stk. 7.
 Tillægsbetaling for tjeneste på lørdage fra kl. 14 til kl. 24 og mandage  

 fra kl. 00 til kl. 4, jf. stk. 7 nr. 1, kan ikke ydes under rådighedstjeneste  

 uden effektivt arbejde, samt for tjeneste på lørdage og mandage, hvor der  

 ydes godtgørelse i henhold til andre bestemmelser (fortrinsvis de uden for  

 søndage faldende helligdage). Tillægsbetalingen udbetales dog i forbindelse  

 med effektivt arbejde under rådighedstjeneste, herunder også for de første 8  

 timers effektivt arbejde under en døgnvagt.
Tillægsbetaling, som under særlige betingelser udløses for timer på  

 lørdage før kl. 14 og på mandage mellem kl. 4 og 6, jf. stk. 7 nr. 2 og 3,  

 kan ikke komme til udbetaling i forbindelse med rådighedstjeneste, herunder  

 under effektivt arbejde.
Endvidere vil rådighedstjeneste på lørdage efter kl.  

 14 ikke kunne danne grundlag for udbetaling af tillægsbetaling for  

 normaltjeneste forud for kl. 14.
ad stk. 8 Tillægsbetaling for tjeneste mellem kl. 17 og 6 kan ikke ydes under  

 rådighedstjeneste uden effektivt arbejde.
Tillægsbetalingen udbetales dog i  

 forbindelse med effektivt arbejde under rådighedstjeneste, der falder inden  

 for nævnte tidsrum, herunder de første 8 timers effektivt arbejde under en  

 døgnvagt.
 Bestemmelserne vedrørende tjeneste på 1. maj, grundlovs-, juleaftens- og  

 nytårsaftensdag er optaget i protokollat nr. 4.
 ad § 7. Rådighedstjeneste (vagt).
 ad stk. 1.
Med mindre der er tale om en døgnvagt, forudsættes det, at der forud for en rådighedstjeneste har være afviklet normaltjeneste, der udgør  

 mellem 7 og 8 1/2 time.
I forbindelse med vagt fra hjemmet vurderer institutionen, om der anvendes  

 for lang tid til transport ved tilkaldelse.
Såfremt dette er tilfældet, må  

 institutionen overveje enten en ændring af vagtarten eller en tilladelse for  

 det vagthavende personale til at anvende en hurtigere transportform (f.eks.  

 godtgørelse for benyttelse af eget befordringsmiddel, taxi e.l.). Omtalte  

 tilladelse for det vagthavende personale til at anvende en hurtigere  

 transportform forudsættes også at gælde ved tilbagetransport til hjemmet.
 Vagtværelser bør opfylde nedenstående minimumskrav:
 Et vagtværelse skal være forsynet med sove-, læse- og skriveplads samt  

 skabsplads efter tidssvarende standard.
Desuden skal vagtværelset være forsynet med telefon.
Vagtværelset må ikke  

 om dagen benyttes til andre formål, og værelset samt skabe skal være  

 aflåselige.
Toilet skal være let tilgængeligt, og der skal gives lettest  

 mulig adgang til bad på institutionen.
Endvidere skal der være adgang til  

 tekøkken og køleskab.
 I forbindelse med projektering af nye vagtværelser forudsættes det, at  

 disse vagtværelsers standard er ensartet for personalegrupper, som pålægges  

 rådighedstjeneste fra vagtværelse på samme institution.
 ad stk. 2.
 En døgnvagt anses for hørende til det kalenderdøgn, hvori de fleste timer  

 falder.
 ad stk. 3 og 4.
Rådighedstjeneste indregnes i den gennemsnitlige ugentlige arbejdstid på  

 39 timer (pr. 1. september 1988 38 timer og pr. 1. september 1990 37 timer)  

 med de angivne værdier.
For personale, der er pålagt rådighedstjeneste, vil  

 arbejdstidstilrettelæggelsen således ske ved en kombination af  

 arbejdstidsbestemmelserne i § 5, stk. 1, om normaltjeneste og nærværende  

 bestemmelse.
 Tildeling af ekstra rådighedstjeneste omregnes til normaltimer og  

 honoreres som overarbejde under iagttagelse af bestemmelserne i § 5, stk. 3.
 ad stk. 6.
 Længden af et opkald beregnes fra tilkaldelsen til afslutningen af  

 arbejdet.
Opkald honoreres som overarbejde.
Afvikles opkald med frihed, reduceres  

 den indtjente frihed med 1/3 time (rådighedstjeneste I) og 3/4 time  

 (rådighedstjeneste II) pr. opkaldstime.
Afvikles opkald med betaling,  

 reduceres denne med 1/3 (rådighedstjeneste I) og 3/4 (rådighedstjeneste II)  

 af den for pågældende gældende timeløn (beregnet som 1/2080 (pr. 1. september  

 1988 1/1976 og pr. 1. september 1990 1/1924) af den til den pågældendes  

 anciennitet svarende årsløn pr. opkaldstime.
 For opkaldstimer ydes søndags/søgnehelligdagsgodtgørelse, jf. § 5, stk. 6,  

 tillægsbetaling for tjeneste på lørdage fra kl. 14 til kl. 24 og mandage fra  

 kl. 00 til kl. 04, jf. § 5, stk. 7 nr. 1, samt betaling for tjeneste mellem  

 kl. 17 og 6, jf. § 5, stk. 8, såfremt opkaldene finder sted i de herfor  

 relevante tidsrum.
 ad stk. 7.
 Længden af opkald under døgnvagt beregnes som under ad stk. 6, 1. afsnit  

 anført.
 Døgnvagt indebærer pligt til udførelse af indtil 8 timers opkald uden  

 særskilt vederlæggelse.
 Opkald ud over 8 timer honoreres som overarbejde. (Der foretages ingen  

 reduktion som under ad stk. 6 anført).
 For opkaldstimer under døgnvagt, herunder for de første 8 timers opkald,  

 ydes godtgørelse for tjeneste på søndage/søgnehelligdage og på  

 lørdage/mandage samt for tjeneste mellem kl. 17 og 6 som anført under ad stk.  

 6.
 I forbindelse med en døgnvagt i søndags/søgnehelligdagsdøgnet ydes dog  

 under alle omstændigheder søndagsgodtgørelse for 8 timer.
 ad stk. 8.
 Det skal tilstræbes ikke at pålægge de ansatte dagtjeneste eller døgnvagt  

 i tilslutning til en rådighedstjeneste.
 I tilslutning til rådighedstjeneste af mere belastende karakter (se  

 arbejdsmiljøaftalens pkt. 4) må dagtjeneste eller døgnvagt ikke planlægges.
 Såfremt en rådighedstjeneste af mindre belastende karakter i enkeltstående  

 situationer bliver så opkaldsbelastet, at den anførte hviletid ikke har  

 kunnet overholdes, skal den ansatte ikke tiltræde den efterfølgende  

 dagtjeneste eller døgnvagt, før der er forløbet 8 timer efter afslutningen af  

 sidste opkald.
Hviletidstimer af denne art, hvor den ansatte ifølge tjenesteplanen skulle  

 have arbejdet, betales af den ansatte ved reduktion i arbejdstidsopgørelsen  

 eller ved en nedskrivning af de konti, som vedrører opsparet frihed for  

 udført særlig tjeneste, med det antal timer, hvori den ansatte ifølge  

 tjenesteplanen skulle have arbejdet.
For døgnvagter omregnes rådighedstimerne  

 til normaltimer efter bestemmelser i stk. 3.
 ad § 7. Ferie.
 ad stk. 1.
Ferie kan kun afvikles i hele arbejdsfri dage.
Beregnes optjent ferie til  

 brøkdel af en dag, skal en halv dag eller mere regnes som en fuld feriedag,  

 medens mindre brøkdele af en dag ikke medregnes.
 Brøkdele af feriedage vil ikke kunne sammenlægges med værdien af  

 normaltjeneste/frihed for udført særlig tjeneste.
 ad stk. 4.
 Vedrørende bestemmelsen om ferie i det første år efter elevtidens  

 afslutning, er det aftalt, at betingelsen for opnåelse af ret til ferie som  

 fastsat for den nye stilling er, at ansættelse finder sted senest 1 måned  

 efter elevtidens afslutning.
 ad § 9. Sygdom.
Sygdomsforfald skal anmeldes til tjenestestedet uden ugrundet ophold.
Det  

 påhviler herefter den ansatte at sørge for, at tjenestestedet inden arbejdstidens begyndelse på den  

 første sygedag eller snarest muligt derefter modtager meddelelse cm  

 sygdomsforfaldet.
Det påhviler den ansatte at præstere dokumentation for sygdomsforfald.
Som  

 en forsøgsordning vil dokumentation i lighed med de ordninger, der er aftalt  

 for tjenestemænd og for personale ansat inden for det private arbejdsmarked,  

 som hovedregel bestå i en af den ansatte underskrevet erklæring indeholdende  

 oplysninger om, at pågældende er uarbejdsdygtig på grund af sygdom, og om  

 sygdommen forventes at blive af kortere eller længere varighed.
 Opmærksomheden henledes på, at der ved dokumentation af sygdom og  

 sygelistens førelse ikke kan kræves oplysning om sygdommens art.
Lægeattest - i form af den sædvanlige afkrydsningsformular - bør normalt  

 kun forlanges anvendt til dokumentation, såfremt den ansattes forudgående  

 sygemeldingers antal og/eller karakter taler derfor.
For fraværelser under 4  

 dage kræves i så fald som hidtil en skriftlig anmodning til lægen om  

 udstedelse af lægeattest.
Denne attest betales af den ansatte.
Der er endvidere adgang til at forlange en attest fra den ansattes læge  

 eller specialist om sygdommens forventede varighed.
Denne udtalelse kan  

 forlanges efter 14 dages sygdom og betales af tjenestestedet.
 De for tjenestemænd anvendte blanketter til brug ved afgivelse af  

 erklæring om sygdomsforfald og ved fremskaffelse af lægeattest om sygdommens  

 forventede varighed anvendes også for overenskomstansatte.
En ansats anmodning om tjenestefrihed til pasning af sygt mindreårigt,  

 hjemmeværende barn kan imødekommes, når hensynet til barnets forhold gør  

 dette nødvendigt, og forholdene på tjenestestedet tillader det.
Ordningen er  

 etableret således, at der på barnets 1. sygedag i fornødent omfang kan gives  

 delvis eller hel tjenestefrihed uden lønafkortning.
Sygelister suppleres med  

 oplysninger cm fravær på grund af børns sygdom.
Det bemærkes, at en ansats  

 adgang til at benytte ordningen kan inddrages ved misbrug.
 ad § 9. Fravær fra tjenesten i forbindelse med graviditet, barsel og  

 adoption.
 ad stk. 2.
 Opmærksomheden henledes på, at ansatte, der i henhold til stk. 2. har  

 tjenestefrihed uden løn efter udløbet af 14-ugers-perioden optjener  

 lønanciennitet, men ikke ret til ferie med løn.
 Angående voldgift henvises til overenskomstens § 12.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
P.
M.
V.
E.
B.
Lasse-Møhl OVERENSKOMST vedrørende løn- og arbejdsforhold for laborantelever.
 § 1  Overenskomstens område.
 Stk. 1.  Overenskomsten omfatter personer, der ansættes  

 som laborantelever med henblik på at gennemgå en af de af uddannelsesnævnet  

 for sundhedsvæsenet godkendte hospitalslaborantuddannelser.
Stk. 2.  Overenskomsten gælder § 2.  Løn.
 Stk. 1.  Laborantelever aflønnes efter følgende regler:
 13. - 24. måned 71,5 pct.
 25. - og flg. måneder 76 pct.
 Stk. 2.  Der ydes dyrtidstillæg efter de for  

 tjenestemænd gældende regler.
 Stk. 3.  Elever, som inden uddannelsens påbegyndelse har  

 gennemgået grundkursus, tillægges ved ansættelsen lønanciennitet, svarende  

 til varigheden af grundkursus.
 § 3.  Lønudbetaling.
 Lønnen udbetales månedsvis bagud, og der tilstilles laboranteleven en  

 specificeret oversigt over det udbetalte beløb.
 § 4.  Tjenestedragt.
 Der ydes laborantelever fri tjenestedragt.
 § 5.  Arbejdstid.
Stk. 1 Arbejdstidens fordeling på ugens enkelte dage fastsættes af institutionen  

 under hensyn til dennes arbejdsgang.
Normaltjeneste kan tilrettelægges og  

 afvikles ud fra, at den daglige normaltjeneste udgør mellem 7 og 8 pct. time.  

 Normaltjenesten kan udgøre mindre end 7 timer på dage i tilslutning til  

 afvikling af frihedsperioder, der omfattes af bestemmelserne i stk. 3, nr. 2.  

 Disse tjenester anvendes fortrinsvis til afvikling af frihed for udført  

 særlig tjeneste, jf. nr. 3, 2. sætning.
 Mellem institutionen og Landssammenslutningen af Hospitalslaboranter kan  

 det aftales, at den daglige normaltjeneste udvides med indtil 1 time og/eller  

 nedsættes med indtil 2 timer.
 Normaltjeneste ud over den fastsatte daglige eller ud over en særlig  

 aftalt daglig arbejdstidsnorm betragtes som overarbejde.
 Undervisningen skal falde inden for den normale arbejdstid.
 Ved aften- og nattjeneste forstås tjeneste påbegyndt kl. 14 eller senere,  

 og som strækker sig ud over kl. 17. Bestemmelsen gælder for samtlige dage  

 (hverdage, søn- og helligdage), men ikke for overarbejde, rådighedstjeneste  

 og døgnvagter.
 Den indtjente frihed afvikles ved tildeling af hele arbejdsfri dage,  

 d.v.s. dage, på hvilke der efter tjenesteliste e.l. skulle have været udført  

 tjeneste.
 Ved tildeling af arbejdfri dage nedsættes den indtjente frihed med det  

 antal timer, i hvilke der efter tjenesteliste eller lignende skulle have  

 været udført arbejde de pågældende dage.
Såfremt der må ændres i normaltjenstens beliggenhed i forhold til den i  

 tjenesteliste fastlagte, skal der gives et varsel på mindst 72 timer.
Hvis  

 dette varsel ikke overholdes, ydes der til laborantelever med over 12  

 måneders anciennitet en godtgørelse for de omlagte timer på 13,90 kr. (fra 1.  

 april 1988 16,50 kr.) pr. time.
For laborantelever med under 12 måneders anciennitet udgør godtgørelsen 50  

 pct. af ovennævnte sats.
I tilfælde, hvor eleverne udfører egentlig tjeneste  

 og remplacerer en anden person, der oppebærer fuld godtgørelse, ydes dog fuld  

 godtgørelse.
 Fra 1. april 1988 ydes godtgørelsen i hele elevtiden, med 100 pct.
 Ved omlagte timer forstås timer, hvor den ansatte ifølge tjenestelisten  

 ikke skulle være i tjeneste, men som efter ændringen bliver  

 normaltjenestetimer.
Stk. 2.  Overarbejde, der kun i ganske særlige tilfælde  

 kan pålægges laborantelever, søges godtgjort med fritid, der skal være af  

 samme varighed som det præsterede overarbejde med tillæg af 50 pct. afrundet  

 opad til hele timer.
Såfremt erstatning med frihed ikke er givet ved udgangen  

 af den 3. måned, er følger efter den, i hvilken overarbejdet er præsteret,  

 etales dette med et beløb beregnet på grundlag af den til en pågældendes  

 anciennitet svarende løn, jf. § 2, efter de regler, som i  

 overenskomstperioden er gældende vedrørende overarbejdsvederlag til statens  

 tjenestemænd.
Mellem en institution og Landssammenslutningen af  

 Hospitalslaboranter kan der i tilfælde, hvor afspadsering ikke kan finde  

 sted, træffes aftale om, at udbetaling finder sted på et tidligere tidspunkt  

 end ovenfor anført.
Når en ansat tilsiges til at udføre overarbejde, skal dette meddeles dagen  

 forud.
For manglende varsel til overarbejde ud over 1 time ydes et tillæg på  

 14,15 kr. (fra 1. april 1988 18 kr.).
 Stk. 3.  Der ydes et ugentligt fridøgn, i hvilket  

 medarbejderen ikke kan pålægges rådighedstjeneste, jf. § 6.
 Stk. 4.  Personalet er berettiget til frihed på de uden  

 for søndage faldende helligdage (søgnehelligdage) eller til erstatning herfor  

 i form af anden frihed.
 Dette gælder ikke, når søgnehelligdagen har sammenfald med en ugedag,  

 hvorpå den ansatte altid har fri.
Stk. 5.  Til ansatte, der uden at være pålagt  

 rådighedstjeneste, jf. § 6, opkaldes til tjeneste uden for den normale  

 arbejdstid, ydes der betaling som for overarbejde, jf. stk. 2, 1. afsnit, dog  

 mindst for 3 timer.
Der kan for flere opkald inden for 3 timer kun ydes  

 overarbejdsbetaling for 3 timer.
For arbejde ud over 3 timer ydes  

 overarbejdsbetaling pr. påbegyndt time.
Såfremt opkald finder sted i en periode, der er omfattet af stk. 3,  

 afvikles opkaldet efter disse bestemmelser.
Flere opkald inden for 6 timer  

 efter første opkald honoreres ikke yderligere.
Såfremt næste opkald finder  

 sted mere end 6 timer efter første opkald, ydes betaling i henhold til  

 bestemmelserne i første afsnit.
Stk. 6.  For tjeneste på søndage og de uden for søndage  

 faldende helligdage, ydes der 1/2 times frihed for hver times tjeneste.  

 Såfremt der ikke er ydet erstatningsfrihed inden udgangen af den 3. måned,  

 der følger efter den, i hvilken søndags/søgnehelligdagstjenesten er  

 præsteret, ydes der en godtgørelse svarende til 1/4056 (pr. 1. september 1988  

 1/3952 og pr. 1. september 1990 1/3848) af den til den pågældendes  

 anciennitet svarende årsløn.
Mellem en institution og Landssammenslutningen  

 af Hospitalslaboranter kan der i tilfælde, hvor afspadsering ikke kan finde  

 sted, træffes aftale om, at udbetaling finder sted på et tidligere tidspunkt  

 end ovenfor anført.
 Godtgørelsen beregnes pr. påbegyndt halve time.
 Nævnte godtgørelse ydes også for overarbejdstimer, j f. stk. 2, som falder  

 på nævnte dage.
 Til personale, som i løbet af et kvartal (januar - marts, april - juni,  

 juli - september, oktober - december) pålægges at udføre tjeneste på flere  

 end 6 søndage, betales der for tjeneste på de overskydende søndage yderligere  

 en særlig godtgørelse svarende til halvdelen af den normale godtgørelse, jf.  

 afsnit 1.
Stk. 7 For laborantelever med under 12 måneders anciennitet udgør  

 tillægsbetalingen 50 pct. af ovennævnte sats.
I tilfælde, hvor eleverne  

 udfører egentlig tjeneste og remplacerer en anden person, der oppebærer fuld  

 tillægsbetaling, ydes dog fuld tillægsbetaling.
 Fra 1. april 1988 ydes tillægsbetalingen i hele elevtiden med 100 pct.
 Tillægsbetalingen beregnes pr. påbegyndt halve time.
 Nævnte tillægsbetaling ydes også for overarbejdstimer, jf. stk. 2, som  

 falder inden for nævnte tidsrum.
 Såfremt den ansatte udfører tjeneste på mandage inden kl. 6 som led i en  

 forud tilrettelagt tjeneste, der påbegyndes søndag kl. 24 eller tidligere,  

 ydes den under nr. 1 angivne tillægsbetaling for den del af tjenesten, der  

 ligger mellem søndag kl. 24 og mandag kl. 6.
Stk. 8.  Laborantelever med over 12 måneders  

 anciennitet, som efter tjenstlig ordre udfører arbejde mellem kl. 17 og 6,  

 får herfor en tillægsbetaling på 12,26 kr. (fra 1. april 1988 12,68 kr.) pr.  

 time.
For hver fulde 3 points udsving i reguleringspristallet ud over 124  

 (januar 1980 = 100) forhøjes eller nedsættes nævnte beløb med 11 øre.  

 Regulering sker på grundlag af reguleringspristallet for januar og juli for  

 tidsrummene henholdsvis 1. april - 30 september og 1 oktober - 31. marts.
 For laborantelever med under 12 måneders anciennitet udgør  

 tillægsbetalingen 50 pct. af ovennævnte sats (inkl. dyrtidstillæg). I  

 tilfælde, hvor eleverne udfører egentlig tjeneste og remplacerer en anden  

 person, der oppebærer fuld tillægsbetaling, ydes dog fuld tillægsbetaling.
 Fra 1. april 1988 ydes tillægsbetalingen i hele elevtiden med 100 pct.
Tillægsbetalingen beregnes pr. påbegyndt halve time.
Nævnte  

 tillægsbetaling ydes også for overarbejdstimer, jf. stk. 2, som falder inden  

 for nævnte tidsrum.
 Til personale, som i løbet af et kvartal (januar - marts, april - juni,  

 juli - september, oktober - december) pålægges at udføre flere end 31 aften-  

 og/eller nattjenester, ydes der for de overskydende tjenester for arbejde  

 mellem kl. 17 og 6 yderligere en særlig tillægsbetaling svarende til  

 halvdelen af den normale tillægsbetaling, jf. afsnit 1.
 § 6.  Rådighedstjeneste (vagt).
 Stk. 1.  Personalet kan pålægges rådighedstjeneste af  

 følgende arter:
 Medarbejderen har pligt til at give møde omgående efter tilkaldelse.
 Stk. 2.  Personalet kan endvidere pålægges  

 rådighedstjeneste af de i stk. 1 nævnte arter i et fuldt døgn (døgnvagt) på  

 dage, hvor der ikke er fuldt dagarbejde.
 Stk. 3.  Rådighedstjeneste (bortset fra døgnvagter, jf.  

 stk. 4) indgår i den gennemsnitlige ugentlige arbejdtid, jf. § 5, stk. 1, nr.  

 1, med følgende værdier:
Vagt I: 1/3 time Vagt II: 3/4 time.
 Stk. 4.  Døgnvagter indgår i den gennemsnitlige  

 ugentlige arbejdstid, jf. § 5, stk. 1, nr. 1, med følgende værdier:
 Vagt I: 14 timer.
 Vagt II: 20 timer.
Stk. 5.  Såfremt der må ændres i tjenesternes placering  

 i forhold til den i tjenesteliste fastlagte, skal der gives et varsel på  

 mindst 72 timer.
Hvis dette varsel ikke overholdes, ydes der pr.  

 rådighedstime, herunder timer med effektivt arbejde, en godtgørelse svarende  

 til halvdelen af den i § 5, stk. 1, nr. 4, omhandlede godtgørelse.
Stk. 6.  For den tid, beregnet fra tilkaldelsen, i  

 hvilken der under rådighedstjenesten (bortset fra døgnvagter, jf. stk. 7)  

 udføres effektivt arbejde, ydes der frihed som for overarbejde eller  

 overarbejdsbetaling, jf. § 5, stk. 2, 1. afsnit, reduceret med de i stk. 3  

 nævnte værdier.
Endvidere finder bestemmelserne i § 5, stk. 6-8, anvendelse.
Hvert opkald tæller som mindst 1 times arbejde.
Opkald honoreres pr.  

 påbegyndt time, i hvilken effektivt arbejde udføres.
Der kan for flere opkald  

 inden for samme time kun ydes frihed som for overarbejde eller  

 overarbejdsbetaling for en time.
 Stk. 7.  For døgnvagter, jf. stk. 2, gælder følgende  

 regler:
 Stk. 8.  Ved udarbejdelsen af den i § 5, stk. 1, nr. 3,  

 nævnte tjenesteliste skal det tilstræbes, at personalet ikke umiddelbart  

 efter udført rådighedstjenste pålægges normaltjeneste i form af dagtjeneste  

 eller døgnvagt.
 Såfremt de ansatte alligevel pålægges normaltjeneste i form af dagtjeneste  

 eller døgnvagt i tilslutning til en rådighedstjenestes ophør, og de  

 pågældende ikke under rådighedstjenesten har haft en hviletid, der har  

 udgjort mindst halvdelen af rådighedstimerne (for døgnvagter dog 11 timer),  

 hvoraf mindst 4 timer skal falde i tidsrummet mellem kl. 23 og den  

 efterfølgende tjenestes påbegyndelse, jf. aftale af 19. maj 1981, indgået i  

 henhold til kapitel 4 i arbejdsministeriets bekendtgørelse om hviletid og  

 fridøgn af 15. august 1980, skal de pågældende ikke tiltræde dagtjenesten  

 eller døgnvagten, før der er opnået 8 timers sammenhængende hvile efter  

 afslutningen af arbejdet i sidste opkald under rådighedstjenesten.
For de timer, hvori de pågældende af denne grund er fraværende den  

 følgende dag, foretages der et tidsfradrag for hver time, den ansatte skulle  

 have udført tjeneste.
For døgnvagter sker fradraget dog med de værdier pr.  

 time, som er anført i nærværende bestemmelses stk. 3. Fradraget foretages i  

 arbejdstidsopgørelsen eller i opgørelsen for overarbejdstimer m.v.
Den i 2.  

 afsnit omhandlede hviletid under rådighedstjeneste udgør antallet af  

 rådighedstimer med fradrag af opkald, beregnet som anført i stk. 6, 2.  

 afsnit.
 § 7.  Ferie.
 Stk. 1.  Laborantelever, der er ansat i henhold til  

 nærværende overenskomst, er omfattet af lov nr. 273 af 4. juni 1970 om ferie  

 med senere ændringer.
 Bortset fra eet af de kalenderdøgn, som er en del af en frihedsperiode  

 omkring et ugentligt fridøgn, betragtes øvrige dage som feriedage.
 Der kan ikke foretages fradrag i lønnen i forbindelse med afvikling af  

 ferie for personale, der har været knyttet til institutionen i hele  

 optjeningsåret, jf. dog ferielovens § 14, stk. 2.
Stk. 2 Stk. 3.  Til laborantelever, der holder ferie med løn,  

 ydes en særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Om godtgørelsens  

 beregning og udbetaling henvises til de for tjenestemænd gældende regler.
Stk. 4.  Såfremt eleven umiddelbart efter uddannelsens  

 afslutning ansættes som autoriseret hospitalslaborant ved et sygehus eller en  

 institution under amtskommuner tilsluttet Amtsrådsforeningen i Danmark, ved  

 Københavns kommune, Frederiksberg Kommune eller staten, ydes ferie med løn  

 som fastsat for den nye stilling.
Uddannelsesstederne yder i alle tilfælde  

 feriegodtgørelse i henhold til ferielovens bestemmelser, jf. stk. 1. Denne  

 godtgørelse modregnes i pågældendes løn, når ferien holdes.
 § 8.  Sygdom.
 Elever oppebærer fuld løn under sygdom i indtil 3 måneder inden for de  

 sidste 12 måneder.
 § 9.  Fravær fra tjenesten i forbindelse med  

 graviditet, barsel og adoption.
 Stk. 1.  Med henblik på institutionens tilrettelæggelse  

 af arbejdet skal medarbejderen senest 3 måneder før det forventede  

 fødselstidspunkt give oplysninger om, hvornår hun påregner at begynde sin  

 barselorlov.
Stk. 2.  Under fravær fra tjenesten på grund af  

 svangerskab og fødsel er pågældende berettiget til sædvanlig løn fra det  

 tidspunkt, da der skønnes at være 8 uger til fødslen, og i indtil 14 uger i  

 alt.
Såfremt den ansatte ønsker det, gives der fra udløbet af  

 14-ugersperioden tjenestefrihed uden løn i henhold til lov om barselorlov  

 m.v.
 Stk. 3.  Tidspunktet for forventet fødsel skal på  

 forlangende dokumenteres f.eks. ved kort fra svangerskabsundersøgelsen.
 Stk. 4.  Fravær inden for det tidsrum, i hvilket den  

 pågældende efter stk. 2 er berettiget til sædvanlig løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end svangerskab og/eller fødsel.  

 Sygdomsforfald kan ikke bevirke, at perioden efter stk. 2 løber længere end  

 til 14 uger fra fødslen.
 Stk. 5.  Fravær uden for det i stk. 2 nævnte tidsrum  

 betragtes som sygdomsforfald og noteres i overensstemmelse med de herom  

 gældende regler.
 Stk. 6.  En medarbejder, der i forbindelse med barnets  

 ophold på sygehus genoptager arbejdet inden den i stk. 2, 1. sætning, omtalte  

 14 ugers periodes udløb, har ret til fravær fra arbejdet med sædvanlig løn  

 for den del af perioden, der var tilbage ved arbejdets genoptagelse, såfremt  

 hun i tilknytning til barnets udskrivelse på ny er fraværende fra arbejdet,  

 og udskrivelsen finder sted inden 6 måneder fra fødslen.
 Stk. 7.  Lægeattester, der forlanges i henhold til stk.  

 4, betales af den ansatte.
 Stk. 8.  Medarbejdere har ret til fravær fra arbejdet i  

 forbindelse med adoption efter reglerne herom i lov om barselorlov m.v.
 Hvis en medarbejder i anledning af adoption har ret til dagpenge efter  

 dagpengeloven, er pågældende under fravær fra arbejdet berettiget til  

 sædvanlig løn i 14 uger regnet fra modtagelsen af barnet.
 Bestemmelsen i stk. 6 finder tilsvarende anvendelse i forbindelse med  

 adoption.
 § 10.  Efterløn.
 Der ydes efterladte efterløn i henhold til funktionærloven.
 § 11.  Opsigelse.
Stk. 1.  Elevforholdet kan ophæves fra institutionens  

 side med 1 måneds varsel til den 1. i en måned, såfremt eleven findes uegnet  

 til at gennemgå uddannelsen, eller hun på grund af særlige forhold f.eks.  

 langvarig sygdom, må antages at være ude af stand til at gennemføre den  

 påbegyndte uddannelse.
Ligeledes med 1 måneds varsel til den 1. i en måned  

 kan eleven opsige elevforholdet, når særlige grunde gør det ønskeligt for  

 pågældende.
 Stk. 2.  I tilfælde af, at eleven gør sig skyldig i grov  

 tjenesteforseelse eller begår en handling, der betager pågældende den tillid,  

 som stillingen kræver, kan forholdet fra institutionens side ophæves uden  

 varsel.
 Stk. 3.  Når elevforholdet er opsagt, er eleven hverken  

 berettiget eller forpligtet til at deltage i den teoretiske uddannelse.
 § 12.  Voldgift.
Uoverensstemmelse vedrørende fortolkningen af nærværende overenskomst  

 afgøres ved en voldgift, der består af 7 medlemmer. 3 af medlemmerne vælges  

 af Amtsrådsforeningen i Danmark, Københavns kommune, Frederiksberg Kommune  

 samt Finansministeriet og 3 af Landssammenslutningen af Hospitalslaboranter.  

 Parterne vælger i forening en formand for voldgiftsretten.
Såfremt de ikke  

 kan opnå enighed om valget, udpeger præsidenten for sø- og handelsretten en  

 dommer til at fungere som voldgiftsrettens formand.
 § 13.  Overgangsbestemmelser.
 Laborantelever ansat pr. 1. april 1987 indplaceres i den i § 2 anførte  

 lønramme på grundlag af deres lønanciennitet i henhold til  

 1983-overenskomsten.
 § 14.  Ikrafttræden.
 Overenskomsten træder, hvor intet andet er anført, i kraft den 1. april  

 1987.
 § 15.  Opsigelse af overenskomsten.
 Stk. 1.  Overenskomsten kan såvel af Amtsrådsforeningen  

 i Danmark, Københavns kommune, Frederiksberg Kommune og Finansministeriet som  

 af Landssammenslutningen af Hospitalslaboranter opsiges med 3 måneders varsel  

 til en 31. marts, dog tidligst til 31. marts 1989.
 Bestemmelserne i aftalen om tjenestemandslønninger pr. 1. april 1987 om  

 stedtillæg og om ekstraordinær lønregulering, samt bestemmelserne i  

 nærværende overenskomsts § 5, stk. 1, nr. 1, om arbejdstiden, kan dog  

 tidligst opsiges til 31. marts 1991.
 Stk. 2.  Fra det tidspunkt at regne, da en opsigelse af  

 overenskomsten får gyldighed, og indtil ny overenskomst indgås, sker  

 regulering af den i § 2 anførte lønramme på grundlag af de på overenskomstens  

 sidste gyldighedsdag gældende aftaler om tjenestemandslønninger.
København, den 29. juni 1987 For LANDSSAMMENSLUTNINGEN AF  

 HOSPITALSLABORANTER:
Hanne Jørgensen / Søren Hedegaard For AMTSRÅDSFORENINGEN I DANMARK:
Jens K.
Brandt / Karen Andersen For KØBENHAVNS KOMMUNE:
 P. o. v.
Ringgaard Pedersen / Simmelkjær For FREDERIKSBERG KOMMUNE:
Preben Kolringen / J.
E.
Thorndahl For FINANSMINISTERIET:
Niels Paludan Protokollat nr. 1 vedrørende transport under rådighedstjeneste (vagt).
Der er mellem Landssammenslutningen af Hospitalslaboranter på den ene side  

 og Amtsrådsforeningen i Danmark, Københavns kommune og Frederiksberg Kommune  

 på den anden side enighed om, at ansatte, der tilkaldes til institutionen  

 under rådighedstjeneste fra hjemmet i tidsrummet fra kl. 24 til kl. 6,  

 transporteres vederlagsfrit til og fra tjenestestedet.
Parterne har ikke  

 truffet aftale om nogen bestemt transportform, blot at det skal foregå under  

 betryggende forhold.
 Protokollat nr. 2 vedrørende laborantelevers betaling for værelser.
 Laborantelever har ikke ret og pligt til bolig på institutionen, men  

 overenskomstens parter er dog enige om, at i de tilfælde, hvor en  

 institutionen alligevel stiller et af de på institutionen beliggende værelser  

 til rådighed, betaler pågældende laborantelev for værelset efter  

 bestemmelserne i hospitalslaborantoverenskomstens § 9, stk. 6.
 Protokollat nr. 3 vedrørende laborantelevers transportudgifter m.m. ved  

 afvikling af den teoretiske uddannelse m.v.
 Det er mellem overenskomstens parter aftalt, at der - for så vidt angår  

 udgifter i forbindelse med laborantelevers transport ved afvikling af den  

 teoretiske uddannelse samt ved deltagelse i centraliserede praktiske  

 eksaminer - refunderes eleverne dokumenterede udgifter til egen befordring og  

 rejsegods i forbindelse med den af institutionerne anviste rejsemåde.
 Det er endvidere aftalt, at eventuelle - i forbindelse med kortvarig  

 deltagelse i centraliserede praktiske eksaminer, hvor deltagelsen ikke  

 medfører stedtillægsændring for eleven - dokumenterede opholdsudgifter (kost  

 og logi), der er nødvendiggjort af rejsetidernes beliggenhed i forhold til  

 eksamens påbegyndelse og afslutning, refunderes eleven, dog maksimalt et  

 beløb beregnet efter statens regler for time- og dagpenge m.v. (sats B).
 Protokollat nr. 4 vedrørende tjeneste på 1. maj, grundlovsdag, juleaftens-  

 og nytårsaftensdag.
Der er mellem overenskomstens parter enighed om, at de hidtil gældende  

 bestemmelser vedrørende ovennævnte dage opretholdes.
Bestemmelserne inden for  

 de enkelte områder er følgende:
 Amtsrådsforeningen i Danmark.
Personalet har i størst muligt omfang ret til frihed, uden at  

 normaltjenesten omlægges 1) juleaftensdag fra dagtjenestens påbegyndelse til kl. 24, 2) 1. maj, grundlovsdag og nytårsaftensdag i tiden fra kl. 12 til kl. 24.
Personale, der må udføre effektiv tjeneste i ovennævnte tidsrum, får  

 betaling efter de for tjeneste på søndage gældende bestemmelser.  

 Normaltjeneste udført i ovennævnte tidsrum giver ikke ret til  

 erstatningsfrihed.
Afvikling af ferie og fridage på de nævnte dage giver ikke  

 ret til erstatningsfrihed, ligesom der ikke ydes dobbelt godtgørelse, når de  

 nævnte dage falder sammen med søndage eller søgnehelligdage.
Københavns kommune og Frederiksberg Kommune.
Juleaftensdag og  

 nytårsaftensdag er normale tjenestedage, dog ydes der for tjeneste på  

 juleaftensdag aften-/ nattillæg fra kl. 16 (i stedet for normalt fra kl.  

 17.). 1.maj betragtes som en søgnehelligdag.
Grundlovsdag betragtes som  

 søgnehelligdag fra kl. 12.
 Finansministeriet.
Personalet har juleaftensdag efter kl. 14.00 samt 1. maj og grundlovsdag  

 efter kl. 12.00 i størst muligt omfang ret til frihed, uden at  

 normaltjenesten omlægges.
Personale, der må udføre tjeneste i ovennævnte  

 tidsrum, får betaling efter de for tjeneste på søndage gældende bestemmelser.  

 Normaltjeneste udført i ovennævnte tidsrum, giver ikke ret til  

 erstatningsfrihed.
Afvikling af ferie og fridage på de nævnte dage giver ikke  

 ret til erstatningsfrihed, ligesom der ikke ydes dobbelt godtgørelse, når de  

 nævnte dage falder sammen med søndage eller søgnehelligdage.
 Nytårsaftensdag anses som almindelig arbejdsdag.
 Protokollat nr. 5 vedrørende tillæg til laborantelever under afvikling af  

 den teoretiske del af uddannelsen.
 Til laborantelever ansat ved tjenestesteder beliggende mere end 60 km fra  

 laborantskolen ydes i forbindelse med afvikling af den teoretiske del af  

 uddannelsen et tillæg til lønnen på 300 kr. (ureguleret) pr. måned.
 Tillægget nedsættes forholdsmæssigt, når skoleopholdet ikke strækker sig  

 over fulde kalendermåneder.
AFTALE om hviletid og fridøgn.
Med henblik på fortsat opretholdelse af et rimeligt beredskab inden for  

 sygehus- og plejehjemsområdet m.v. er der i henhold til kap. 4 i  

 Arbejdsministeriets bekendtgørelse af 15. august 1980 om hviletid og fridøgn  

 mellem på den ene side Dansk Sygeplejeråd, Københavns kommunale Sygeplejerskeforening, Frederiksberg kommunale Sygeplejerskeforening, Forbundet for offentligt ansatte, Dansk Kommunal Arbejderforbund, Landssammenslutningen af Hospitalslaboranter, Danske Fysioterapeuter, Ergoterapeutforeningen og Den alm. danske Jordemoderforening og på den anden side Amtsrådsforeningen i Danmark, Kommunernes Landsforening, Foreningen af kommuner i Københavns amt, Københavns Kommune, Frederiksberg kommune og Finansministeriet aftalt følgende supplerende bestemmelser om daglig hviletid og ugentlig  

 fridøgn til de i arbejdsmiljølovens kap. 9 og ovennævnte bekendtgørelses kap.  

 3 omtalte regler:
 Herefter finder arbejdstilrettelæggelse sted i overensstemmelse med  

 følgende regler:
Ved mindre belastende rådighedstjenester anses hviletiden for afholdt, når  

 den samlede hviletid under tjenesten har udgjort 11 timer eller mindst  

 halvdelen af rådighedstjenesteperioden, hvoraf mindst 4 timer skal falde i  

 perioden mellem kl. 23 og dagtjenestens påbegyndelse.
Såfremt der ikke er  

 opnået hviletid som anført, udskydes hviletiden eller dele heraf til det  

 efterfølgende døgn.
 Ved mindre belastende rådighedstjenester forstås rådighedstjenester, hvor  

 det effektive arbejde - opgjort som et gennemsnit over et kvartal (januar -  

 marts, april - juni, juli - september, oktober - december) efter  

 principperne, som anvendes ved opgørelse af opkald, jf. f. eks.  

 sygeplejeassistentoverenskomstens § 10, stk. 6, 2. afsnit - har udgjort  

 mindre end halvdelen af rådighedstimerne (ved døgnvagter dog mindre end 13  

 timer); i perioden mellem kl. 23 og dagtjenestens påbegyndelse skal dog  

 mindst 4 timer være opkaldsfri.
 København, den 19. maj 1981.
 For DANSK SYGEPLEJERÅD:
Kirsten Stallknecht / Leif Rømer For KØBENHAVNS KOMMUNALE SYGEPLEJERSKEFORENING:
Esther Klint For FREDERIKSBERG KOMMUNALE SYGEPLEJERSKEFORENING:
Birgit Mulvad For FORBUNDET FOR OFFENTLIGT ANSATTE, DANSK KOMMUNAL ARBEJDERFORBUND:
Poul Winckler For LANDSSAMMENSLUTNINGEN AF HOSPITALSLABORANTER:
Eva Munck / V.
Ahler Madsen For DANSKE FYSIOTERAPEUTER:
Inger Brøndsted For ERGOTERAPEUTFORENINGEN:
Bente Christensen Den ALM.
DANSKE JORDEMODERFORENING:
Ruth Rasmussen For AMTSRÅDSFORENINGEN I DANMARK:
Henning Andersen / Karlo Hansen For KOMMUNERNES LANDSFORENING:
Hans Brusgaard / N.
Lomholt For FORENINGEN AF KOMMUNER I KØBENHAVNS AMT:
K.
Burchardt / E.
Lohmann Davidsen For KØBENHAVNS KOMMUNE:
 P. o. v.
Flemming Sarroe / Simmelkjær For FREDERIKSBERG KOMMUNE:
Jørgen Foersom / Lars Due Østerbye For FINANSMINISTERIET:
P.
M.
V.
E.
B.
