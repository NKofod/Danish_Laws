1. Almindeligt Abonnentudstyr (i det følgende betegnet AU) kan være indrettet for  

 tilslutning til det offentlige alarmsystem via alarmterminal med  

 serieinterface på to forskellige måder:
a.
Den ene er for tilslutning via en alarmterminal (ATS), der er en  

 selvstændig enhed med egen strømforsyning, således som det er illustreret i  

 fig. 1a.
b.
Den anden, som er vist i fig. 1b, er for tilslutning via en i  

 fjernovervågningsudstyret indbygget alarmterminal (ATIS), der består af et  

 enkelt kredsløbskort, der i lighed med øvrige kredsløbskort strømforsynes fra  

 udstyrets almindelige strømforsyningsarrangement.
 I begge tilfælde er der mellem det privatejede udstyr og den del af  

 installationen/udstyret, der leveres og vedligeholdes af  

 teleadministrationerne, en grænseflade som angivet i figurerne.
 Fysisk er denne grænseflade et antal terminaler, der i tilfældet i fig. 1a  

 omfatter 7 terminaler pa ATS-enheden.
Heraf anvendes de 4 i forbindelse med kommunikation mellem ATS og AU og  

 udgør det grænsesnit, der i det følgende betegnes SERIF.
I fig. 1a er vist en  

 terminal, betegnet med CH (CHassis). Den antyder blot en eventuel forbindelse  

 af signallederskærm til et chassispunkt i AU.
De resterende 3 terminaler, der  

 udgør grænsesnittet AS, er forbindelse til en i ATS anbragt kontakt, der  

 påvirkes ved åbning af kabinettet.
Kontakten kan efter behov anvendes for  

 indkobling i et antisabotagekredsløb, hvis AU er forsynet med et sådant.
 I tilfældet med indbygget alarmterminal (ATIS) omfatter grænsefladen 15  

 terminaler på den konnektor, hvormed kredsløbskortet indkobles i AU.
I denne grænseflade genfindes grænsesnittet SERIF som vist.
Desuden  

 forekommer 2 andre grænsesnit, nemlig grænsesnittet LINIF (linieinterface),  

 der omfatter 4 terminaler samt grænsesnittet DClF (strømforsyningsinterface)  

 omfattende 5 terminaler.
 Til AU stilles det generelle krav, at udstyret er konstrueret til at  

 kommunikere over grænsesnittet SERIF, dvs. kan udføre de for kommunikation  

 nødvendige funktioner, der er beskrevet i det følgende, og da med  

 overholdelse af de parameterværdier, som er angivet i dette delcirkulære.
 Der stilles endvidere det krav til AU, at det er konstrueret til at  

 overholde de parameterværdier for de øvrige for den konkrete konstruktion  

 relevante grænsesnit, der er angivet i dette delcirkulære.
 I den følgende funktionsbeskrivelse, som er fælles for både ATS- og  

 ATIS-anvendelsen, vil der i beskrivelsen af samspillet mellem alarmterminal  

 og fjernovervågningsudstyr alene blive anvendt betegnelserne ATS henholdsvis  

 AU.
2. Funktionsbeskrivelse 2.1 Grænsesnittet SERIF De 4 ledere i grænsesnittet SERIF benyttes således:
SO (Serial data Out) På denne leder sendes information i seriel form fra ATS til AU i et format  

 som vist i fig. 2.
SI (Serial data In) Information fra AU til ATS sendes på denne leder i seriel form og i samme  

 format som vist i fig. 2.
DACOM (DAta/COMmand) Al informationsudveksling over grænsesnittet SERIF sker på initiativ af  

 ATS.
 En informationsbyte sendt fra ATS til AU kræver en svarbyte fra AU til  

 ATS.
 En informationsbyte fra ATS kan få en af to mulige betydninger ved, at ATS  

 på lederen DACOM genererer et signal, som enten er logisk 0 eller logisk 1.  

 Signalet er til stede under hele byteudvekslingen mellem ATS og AU.
CR (Common Return) Denne leder er fælles returleder for signaler på SO, SI og DACOM.
2.2 Kommunikation over SERIF I udveksling af signaler mellem AU og ATS har ATS som nævnt altid  

 initiativet.
Et lovligt signal (se senere) fra ATS til AU kræver altid et  

 svarsignal sendt fra AU til ATS.
 I kommunikationen over SERIF er ATS således master og AU slave.
 ATS tager initiativ til signaludveksling med AU, når ATS modtager en ordre  

 fra alarmsystemet (i kommunikationen mellem ATS og alarmsystemet er dette  

 således master og ATS slave).
 De data (input), der af ATS opsamles fra AU, kan henføres til følgende 4  

 typer:
 - Databyte, der via ATS skal videresendes til alarmsystemet (alarmer  

 o.lign).
 - Adressebyte, der via ATS skal videresendes til alarmsystemet (for at  

 markere, at alarmen skal sendes til anden vagtcentral end deri primære).
 - Testsvarbyte, der via ATS skal videresendes til alarmsystemet (under  

 udførelse af funktionen EXT TEST (se senere)).
 - »Handshake-» og statusinformation fra AU.
 De data (output), der fra ATS overføres til AU, kan henføres til følgende  

 3 typer:
 - Databyte, der fra alarmsystemet via ATS overføres til AU (styring).
 - Testbyte, der fra alarmsystemet via ATS overføres til AU for at få  

 udført funktionen EXT TEST (se senere).
 - »Handshake-» og statusinformation fra ATS.
 Betydningen af et signal, der sendes fra ATS til AU, afhænger af det  

 signal, der under overførsel af signalet på SO-lederen er genereret af ATS på  

 DACOM-lederen.
 Er dette et logisk 0, skal signalet fra SO-lederen af AU opfattes som en  

 kommandobyte, COB, som derfor af AU skal besvares på SI-lederen med en  

 kommandosvarbyte, CSB.
 Er signalet på DACOM-lederen derimod et logisk 1, skal signalet på  

 SO-lederen opfattes af AU som en databyte, DAB, og skal besvares af AU på  

 SI-lederen med en datasvarbyte, DSB.
 De beskrevne sekvensers signal/tids-mæssige forhold er illustreret i fig.  

 3 (de markerede tider er specificeret i afsnit 4.4).
 En udveksling af signaler mellem ATS og AU indledes altid med, at ATS  

 sender en COB.
 Når AU har besvaret denne med en CSB, der indeholder information om, at AU  

 er beredt til at gå videre i den indledte »samtale«, sender ATS en  

 DAB, som skal besvares af AU med en DSB osv.. Den indledende COB kan enten  

 være en COB/ INP, som benyttes, når ATS ønsker at opsamle data fra AU, eller  

 en COB/OUT, som benyttes, når ATS ønsker at overføre data til AU.
 De forskelllige typer af signaler inden for de 4 grundtyper COB, CSB, DAB  

 og DSB beskrives ved deres format og indhold i følgende afsnit.
2.3 Dataformater 2.3.1 kommandobyte, COB (fra ATS til AU) De 8 informationsbit i en COB benyttes og benævnes som vist i fig. 4.
De 4 bit K0.... K3 specificerer to forskellige typer af COB således: K0 K1  

 K2 K3 COB/INP 0 0 1 1 COB/OUT 1 0 0 1 De 4 bit H4.... H7 specificerer handshake-information fra ATS til AU  

 således:
 Den nærmere brug af handshake-informationen vil fremgå af afsnit 3.
2.3.2 kommandosvarbyte, CSB (fra AU til ATS) En COB fra ATS besvares af AU  

 med en CSB.
De 8 informationsbit i en CSB benyttes og benævnes som vist i  

 fig. 5.
 Den nærmere betydning af de enkelte bit fremgår af tabellen herunder.
 Den nærmere brug af statusinformationen i de 3 bit C5, C6 og C7 vil fremgå  

 af afsnit 3.
2.3.3 Databyte, DAB (fra ATS til AU) De 8 informationsbit i en DAB benævnes som vist i fig.6.
+++SKEMA+++ Indholdet i en DAB kan være:
 - Data fra alarmsystemet, der via ATS skal videresendes til AU.
- Testbyte fra alarmsystemet, der via ATS skal videresendes til AU. - »Dummybyte« med indholdet 00000000, der anvendes af ATS ved  

 opsamling af datasvarbyte fra AU.
2.3.4 Datasvarbyte, DSB (fra AU til ATS) En DAB fra ATS besvares af AU med en DSB.
De 8 informationsbit benævnes  

 som vist i fig. 7.
 Indholdet i en DSB kan være:
 - Data, som via ATS skal videresendes til alarmsystemet.
 - Adressebyte, som via ATS skal videresendes til alarmsystemet.
 - Testsvarbyte, som via ATS skal videresendes til alarmsystemet.
3. Protokol Protokollen beskriver arter og sekvenser af de samtaler, der føres mellem  

 ATS og AU over grænsesnittet SERIF.
 Samtalernes formål er at udveksle information mellem abonnentudstyret AU  

 og alarmsystemet via ATS.
 Protokollen er baseret på følgende principper:
 1. Kun ATS kan tage initiativ til en samtale.
 2. En samtale indledes altid med, at ATS sender en  

 kommandobyte, COB, til AU.
 3. AU skal besvare en COB med en kommandosvarbyte,  

 CSB.
 4. AU skal besvare en databyte, DAB, med en  

 datasvarbyte, DSB.
 5. AU må ikke svare eller reagere på andre signaler  

 over grænsesnittet SERIF end gyldige byte af typerne COB/lNP, COB/OUT og DAB.  

 Angivet med deres binære værdi udtrykt i hexadecimalcifre er de gyldige COB/  

 følgende:
 COB/lNP kun gyldig for XC, hvor X = 0, 1, 2, 4, 5, 8 eller C.
(For X = 2, hvor ATS FEJL = 1, kan svar fra AU ikke påregnes at blive  

 korrekt behandlet af ATS.
AU kan imidlertid være konstrueret til at reagere på denne kode, f.eks. ved at lokalalarm udløses, hvis ATS  

 FEJL = 1 ikke er forbigående).
 COB/OUT kun gyldig for X9, hvor X = 0 eller 4.
3.1 Beskrivelse af samtaler I det følgende beskrives samtaler mellem ATS og AU ved anvendelse af en  

 grafisk fremstilling, hvis principper fremgår af de to eksempler i fig. 8.
Signaler mellem ATS og AU repræsenteres af pile, der angiver  

 senderetningen.
Ved påskrift på venstre halvdel af en pil angives bytens art.  

 Ved påskrift på højre halvdel af en pil angives for COB og CSB de status- og  

 handshake-informationer, som i den pågældende byte er forskellige fra logisk  

 0, og for DAB og DSB kan dataindholdet anføres.
Eksempel 1 i fig. 8  

 illustrerer en kort samtale, nemlig den, hvor AU på en COB svarer med en CSB,  

 hvor AU FEJL = 1. Da AU med sit svar markerer, at der er en fejlsituation,  

 som forhindrer korrekt funktion, er en fortsættelse af samtalen uden mening,  

 hvorfor ATS går ind i en fejlrutine, hvorefter information om AU FEJL  

 videresendes via alarmsystemet til vagtcentral (VC).
 Eksempel 2 i fig. 8 illustrerer det indleden-de forløb af en fejlfri  

 samtale.
Note Fejl i AU vil, afhængigt af AU's konstruktion og arten af fejl, komme til  

 udtryk ved:
 1. AU svarer på en COB med CSB, hvor AU FEJL = 1.
 2. AU svarer ikke indenfor for en given tid (tRE,max.  

 eller tVET).
 3. AU afgiver svar, der ikke kan godkendes.
 Fejlsituationen i 1. er entydig, og ATS vil umiddelbart melde herom til  

 alarmsystemet som ovenfor beskrevet.
 De to andre fejlsituationer kan skyldes fejl i AU, men kan også skyldes  

 transmissionsforstyrrelser f.eks. som følge af støj.
 De bør derfor ikke umiddelbart opfattes som AU fejl, hvorfor ATS er  

 således konstrueret, at COB'er og DAB'er retransmitteres i en række tilfælde  

 inden for situationerne 2. og 3..
 Hvis det krævede svar stadig udebliver eller ikke kan godkendes efter 3  

 retransmissioner, går ATS ind i fejlrutine.
 Da ATS' evne til at foretage retransmissioner ikke kræver andet og mere af  

 AU, end hvad der er anført i det foregående, vil retransmissionsforløb ikke  

 blive medtaget i de følgende samtalebeskrivelser.
 Disse sammenfatter således de krav, der direkte stilles til AU i relation  

 til ATS og og kommunikationen over grænsesnittet SERIF.
 De samtaler, der forekommer, er:
 1. ATS FEJL-samtale.
 2. Data ind-samtale.
 3. Adresse ind-samtale.
 4. Data ud-samtale.
 5. EXT TEST-samtale.
 som beskrives nærmere i det følgende.
3.1.1 ATS FEJL-samtale Blandt de 4 handshake-bit i en kommandobyte indtager H5, ATS FEJL, en  

 særstilling, idet den ikke anvendes i dataudveksling mellem ATS og AU, men  

 kun bruges til at meddele AU, når kommunikationen mellem ATS og alarmsystemet  

 er gået i stå, eller at ATS har været stoppet.
 En ATS FEJL-samtale forløber som vist i fig. 9, hvoraf det fremgår, at ATS  

 sender en kommandobyte, hvor ATS FEJL = 1 og øvrige handshakebit = 0. Herpå  

 svarer AU ved at returnere de 4 handshake-bit i sin kommandosvarbyte, og  

 samtalen er slut.
 Som bemærket i afsnit 3 kan AU være konstrueret til at reagere, hvis ATS  

 FEJL = 1 ikke er forbigående, f.eks. ved udløsning af lokalalarm.
3.1.2 Data ind-samtale Formålet med en Data ind-samtale er at undersøge, om AU er i orden og  

 ønsker at aflevere data, og når dette er tilfældet, da at overføre data fra  

 AU til alarmsystemet via ATS.
 Samtalen starter ved, at ATS sender en COB/INP.
 Hvis AU svarer herpå med CSB, hvor AU FEJL = 1, slutter samtalen hermed,  

 og ATS sender meddelelsen om fejlen ud i alarmsystemet.
Svarer AU med en CSB, hvor statusinformationen i alle 3 bit C5, C6 og C7 =  

 0 (dvs.
AU i orden, ingen data at aflevere), er samtalen slut, og ny samtale  

 kan indledes.
 Svarer AU derimod med en CSB, hvor AU DATA RDY = 1, fortsætter samtalen  

 som Data indsamtale som vist i fig. 10, hvoraf det videre forløb ses at være:
 3. ATS sender en DAB med dummybyte (00000000).
 4. AU svarer med DSB indeholdende data, som skal  

 overføres til alarmsystemet via ATS.
 5. ATS kvitterer med COB/INP, hvor ATS BUSY = 1,  

 hvilket betyder, at data er modtaget og sendes ud i alarmsystemet.
 6. AU svarer på ATS's kvittering med at sende CSB,  

 hvor AU DATA RDY er gjort = 0.
 Samtalen er afsluttet, og ny samtale kan indledes (hvis ATS ikke kan  

 aflevere data til alarmsystemet inden den tid, ATS har til rådighed, vil  

 dette senere føre til en ATS FEJL-samtale).
3.1.3 Adresse ind-samtale En Adresse ind-samtale er en form for Data ind-samtale med det formål at  

 overføre adresse fra AU til alarmsystemet via ATS.
 Forløbet er som for Data ind-samtale (se fig. 10) med den undtagelse, at  

 der i byte 2 og 6 skal stå ADDR = 1.
3.1.4 Data ud-samtale Formålet med en Data ud-samtale er at overføre data fra alarmsystemet via  

 ATS til AU.
En fejlfri Data ud-samtale forløber som vist i fig. 11.
 1. Samtalen starter med, at ATS sender en COB/OUT (i  

 dette tilfælde, hvor AU ikke bruger informationen ATS BUSY, kan den være  

 enten 1 eller 0 som antydet).
 2. AU svarer med CSB, hvor AU FEJL = 0; dvs., at AU er  

 i orden.
 3. ATS sender DAB med de data, der via ATS skal  

 overføres fra alarmsystemet (reelt fra VC).
 4. AU svarer med DSB, indeholdende samme data som i 3,  

 for kontrol.
 5. Når ATS (eventuelt efter retransmission af 3) har  

 konstateret overensstemmelse mellem sendte og modtagne data, sendes en  

 COB/lNP, hvor ATS DATA RDY = 1, hvilket betyder, at AU må anvende data.
 6. AU kvitterer med en CSB, hvor ATS DATA RDY = 1, og  

 samtalen er slut.
 7. Ved næste opkald fra alarmsystemet sender ATS en  

 COB/ med ATS DATA RDY = 0 som indledning til ny samtale.
3.1.5 EXT TEST-samtale Ekstern test-funktionen benyttes til at udveksle data mellem vagtcentral  

 (VC) og AU.
Det foregår på den måde, at VC via alarmsystemet udsender et spørgsmål,  

 som AU skal besvare.
Funktionen kan benyttes til forskellige formål bl.a.,  

 som navnet antyder, til at undersøge, om datavejene mellem ATS og AU kan  

 transportere en databyte uden at indføre fejl heri.
Den kan også anvendes til  

 styringer af en art, som ikke vil ytre sig gennem data, der overføres fra AU  

 til alarmsystemet via ATS på sædvanlig måde.
En databyte, der under en EXT TEST-samtale overføres til AU, betegnes her  

 kort en testbyte, uanset hvilken anvendelse der gøres af funktionen.
I lighed  

 hermed betegnes AU's svar testsvarbyte.
Samtalen kan opfattes som en Data ud-samtale, der efter en kort pause  

 efterfølges af en Data ind-samtale.
I Data ud-samtalen er ATS DATA RDY  

 erstattet af EXT TEST.
 Fig. 12 viser forløb i forbindelse med en EXT TEST-samtale.
 1. Samtalen indledes med en COB/OUT.
2a.
Svarer AU herpå med en CSB, hvor AU DATA RDY = 1, fortsætter samtalen  

 som en Data ind-samtale i stedet for en EXT TEST-samtale.
2b.
Er AU DATA RDY derimod = 0 i svaret fra AU, fortsættes i EXT  

 TEST-samtale ved, at:
 3. ATS sender DAB med data (testbyte) modtaget fra VC.
 4. AU returnerer data med en DSB.
 5. ATS sender COB/INP, hvor EXT TEST = 1.
 6. Herpå svarer AU med CSB, hvor der ikke tillægges AU  

 DATA RDY betydning, hvorfor den kan være enten 0 eller 1.
 7. Efter tiden tVET (ventetid, se afsnit 4.3) sender  

 ATS på ny en COB/INP med EXT TEST = 1. Herefter kan afhængigt af, om AU har  

 nået at behandle data inden for tiden tVET, opstå to situationer.
 Hvis data er behandlet inden for tiden tVET er det videre forløb:
8a.
AU svarer med CSB, hvor AU DATA RDY = 1 og ADDR = 0.
9a.
ATS sender herefter en DAB indeholdende 00000000.
10a.
AU svarer med DSB indeholdende data (testsvarbyte, der tilsvarer den  

 udsendte testbyte på en måde, der er fastlagt i AU's konstruktion).
11a.
ATS sender COB/lNP med EXT TEST = 1 og ATS BUSY = 1, hvorpå 12a.
AU svarer med CSB, hvor AU DATA RDY = 0, og samtalen er slut.
 Hvis AU ikke har behandlet data inden for tiden tVET, bliver forløbet  

 følgende:
8b.
AU svarer med CSB, hvor AU DATA RDY = 0, eller hvor ADDR = 1.
9b.
ATS sender COB/lNP.
10b.
AU svarer med CSB.
4. Parametre for SERIF 4.1 Alment Dataoverførsel over SERIF sker med en signaleringshastighed på 4800 bit/s  

 i halv duplex, asynkront og styret af ATS.
 Den for dataoverførslen nødvendige energi leveres af AU.
4.2 Elektriske parametre 4.2.1 Definitioner Strøm og spænding på de 3 ledere SO, SI og DACOM er defineret i forhold  

 til fælleslederen CR som vist i fig. 13.
 De logiske niveauer er defineret således:
 Logisk 1 svarer til lille strøm.
 Logisk 0 svarer til stor strøm.
4.2.2 Beskrivelse af parametre for SO og DACOM U1, max : Den største spænding, der må forekomme mellem SO henholdsvis  

 DACOM og CR, inklusive ved tomgang, dvs., når forbindelse til ATS er afbrudt.
 I1, max : Den største strøm, AU må levere til vilkårlig belastning  

 inklusive kortslutning mellem SO henholdsvis DACOM og CR.
 U1,min : Den spænding mellem SO henholdsvis DACOM og CR, der er nødvendig  

 for, at ATS kan trække en strøm ved logisk 0, som opfylder kravet om I1,0  

 min.
 deltaU1 : Spændingssvinget over interfacet, når logisk tilstand i ATS  

 ændres fra 0 til 1 eller omvendt.
 I1,1 : Den strøm, ATS trækker i tilstand logisk 1.
 I1,0 : Den strøm, ATS trækker i tilstarid logisk 0.
4.2.3 Beskrivelse af parametre for SI I2,max : Den største strøm, AU må levere til en vilkårlig belastning  

 mellem Sl og CR inklusive kortslutning.
 U2, max : Det største modspændingsfald mellem SI og CR, der forekommer,  

 når AU er i tilstand logisk 0.
 I2,1 : Den strøm, AU leverer i tilstand logisk 1.
 I2,0 : Den strøm, AU leverer i tilstand logisk 0.
4.3 Tidsparametre De 4 tider, som er angivet i fig. 3, kan beskrives således:
 tBY : Den tid, det tager at overføre en byte i det format, som er  

 specificeret i fig. 2.
 tSU : Den tid, et signal på SO forsinkes i forhold til det tilsvarende  

 signal på DACOM.
 tRE : Den tid, det tager AU at reagere pa en COB eller DAB.
 tHLD : Den tid, signalet på DACOM fastholdes, efter at en CSB eller DSB er  

 sendt på SI.
 Desuden haves fra afsnit 3.1.5 og fig. 12:
 tVET : Den maksimale tid, hvor ATS venter på, at AU har behandlet en  

 testbyte under udførelse af en EXT TEST-samtale.
4.4 Krav til parametre I tabellen herunder er kravene til de ovenfor beskrevne parametre angivet.
5. Parametre for AS Grænsesnittet AS består af 3 ledere for eventuel forbindelse af den i ATS  

 anbragte åbningskontakt med et alarmanlægs antisabotagekredsløb.
Kontakten er en skiftekontakt.
Mellem lederne NO (Normally Open) og CO  

 (COmmon) haves sluttefunktionen, og mellem NC (Normally Closed) og CO haves  

 brydefunktionen.
 For begge kontaktfunktioner kræves følgende parametre overholdt:
Brydespænding: max. 24 V Veksel max. 20 V Jævn Brydestrøm: max. 0,5 A/24V Veksel (ohmsk belastning) max. 0,5 A/20V Jævn (ohmsk belastning) For ikke-ohmske belastninger skal anvendes relevante  

 kontaktbeskyttelsesforanstaltninger.
 Kontaktbelastninger, hvor spænding over åben kontakt mindre end 0,5V  

 og/eller strøm i sluttet kontakt mindre end 1 mA kan forekomme, bør undgås.
6. Tilslutning af AU til selvstændig ATS 6.1 Alment De nødvendige stik- og klemmeforbindelser for tilslutning af AU til ATS  

 befinder sig under dækslet på ATS-enheden.
6.2 SERIF AU-SERIF-lederne forbindes med ATS ved hjælp af en 25-polet konnektor  

 (hunstik) i henhold til US Military Standard, MIL-C-24308, part no.  

 M24308/1-3.
 Konnektoren skal forsynes med kappe, og de enkelte ledere skal forbindes i  

 konnektoren i henhold til fig. 14.
6.3 AS AU-AS forbindelse sker på 3-polet klemrække med markeringerne NO, CO og  

 NC.
7. Indbygning af alarmterminal ATIS i AU 7.1 Alment Alarmterminal ATIS består af et enkelt kredsløbskort med dimensioner som  

 vist i fig. 15.
 Grænsefladen mellem ATIS og AU henholdsvis telefoninstallationen er fysisk  

 det på kredsløbskortet monterede stik, som er et 64-polet han- stik ifølge  

 DIN 41612, blad 2.
 De i stikket benyttede forbindelser, som er vist i fig. 16, omfatter de 3  

 grænsesnit SERIF, DCIF og LINIF, således som det fremgår af figuren.
Kravene for benyttelse af grænsesnittet SERIF er behandlet i det  

 foregående.
Kravene for benyttelse af de to øvrige grænsesnit følger  

 herunder.
7.2 Grænsesnittet DCIF DCIF er det grænsesnit, hvorover der føres forsyningsspænding og  

 statussignaler fra AU til ATIS.
Det omfatter terminalerne 0V, V +, ACO, BAO  

 og RET (jf. fig. 16).
 Forsyningsspændingen tilsluttes terminalerne 0V og V +, og kravene til  

 strømforsyning er følgende:
Spænding: min. 9,5 V max. 15,5 V Strømforbrug: max. 100 mA (typisk 50 mA ved 12 V) Terminalen ACO benyttes for signalering om AU's primærforsyning fra  

 stærkstrømsnettet.
 Ved bortfald af primærforsyningen skal signalet på ACO ændre sig fra  

 logisk 1 til logisk 0, idet den nærmere signalspecifikation er givet i  

 tabellen over parameterværdier herunder.
 Terminalen BAO benyttes for signalering om den i AU indbyggede  

 akkumulators tilstand.
 Falder akkumulatorspændingen under specificeret grænseværdi, skal signalet  

 på BAO ændre sig fra logisk 1 til logisk 0.
For at spare strøm kan BAO i stedet for logisk 1 påtrykkes en impulsfølge  

 hvor BAO er logisk 1 i tiden t1,BAO og logisk 0 i tiden t2,BAO Terminalen RET er fælles retur for ACO og BAO.
7.2. 1 Parameterværdier for DCIF IACO, indgangsstrøm ved logisk 1: min. 3 mA max. 18 mA IACO, indgangsstrøm ved logisk 0: min. 0 mA max. 0,1 mA IBAO, indgangsstrøm ved logisk 1: min. 3 mA max 18 mA IBAO, indgangsstrøm ved logisk 0 min 0 mA max. 0,1 mA t1,BAO, varighed af BAO = 1 : min. 150 ms t2,BAO, interval mellem BAO = 1: max. 1000 ms 7.3 Grænsesnittet LINIF LINIF er det grænsesnit, hvorover telefonlinien føres ind i og ud af ATIS.
Det omfatter terminalerne LIN 1 og LIN 2, der skal tilsluttes  

 telefonlinien, som kommer fra centralen, og terminalerne INST 1 og INST 2,  

 som skal tilsluttes telefonapparatet.
Til benyttelsen af dette grænsesnit  

 stilles det krav, at de 4 modsvarende terminaler på hunstikket i AU bliver  

 direkte forbundet med en 4-leder bevægelig ledning, hvormed AU forbindes til  

 telefoninstallationens 5-polede stikdåse, og at der som ledning vælges en  

 type, der er godkendt af teleadministrationerne til anvendelse for  

 telefonapparater.
