(Lærerseminarier og ernærings- og  

 husholdningsøkonomseminarier) I fortsættelse af vores vejledninger om arbejdstid mv. af hhv. den 14.  

 april 1992 og 15. september 1992 delegerer vi hermed kompetencen til at  

 fastsætte godtgørelse for merarbejde til det enkelte seminariums ledelse.
 Delegationen omfatter merarbejdsgodtgørelse til adjunkter, lektorer,  

 souschefer og rektorer: samt desuden pedeller, der er omfattet af aftale af  

 28. marts 1985 mellem CO I og Finansministeriet om arbejdsforholdene for  

 pedeller ved en række uddannelsesinstitutioner. jf. vores cirkulæreskrivelse  

 af 9. maj 1985.
Delegationen til seminariernes ledelse til at yde merarbejdsgodtgørelse  

 begrænses indtil videre i tilfælde af betaling til beløb på maksimalt 45.000  

 kr. årligt for den enkelte ansatte.
Det maksimale beløbs størrelse er fastsat  

 under hensyn til, at det også skal kunne dække merarbejdsvederlag til  

 ledergruppen.
Betaling af højere beløb kræver forelæggelse for ministeriet.
 Delegationen har virkning for merarbejde, der er pålagt og godkendt efter  

 den 1. august 1991. For adjunkter og lektorers vedkommende har delegationen  

 dog først virkning fra den 1. august 1992.
 Delegationen kan blive tilbagekaldt fra det enkelte seminarium, hvis  

 ordningen ikke administreres tilfredsstillende.
Seminarieadjunkter, -lektorer og studielektorer Det er seminariets ledelse - evt. med delegation til rektor, og altid med  

 dennes godkendelse af merarbejdets omfang - der træffer afgørelse om  

 merarbejdsgodtgørelse til lærerne.
 Det skal kunne dokumenteres, at der er tale om pålagt, væsentliget  

 merarbejde ud over 1680 arbejdstimer årligt.
 Betingelserne for at kunne yde merarbejdsgodtgørelse følger af  

 Finansministeriets cirkulære af 24. juni 1991 om Overenskomst for Akademikere  

 i Staten, § 11 med bemærkninger, og af Økonomi- og budgetministeriets  

 cirkulære af 10. november 1971 (merarbejdsaftalen). Betingelserne er nærmere  

 beskrevet i arbejdstidsvejledningens afsnit 4.2. Se også Administrations- og  

 Personaledepartementets Personaleadministrativ Vejledning, kapitel 21 med  

 bilag, hvor bl.a. merarbejdsaftalen er medtaget.
Rektorer og souschefer Seminariets bestyrelse træffer altid afgørelse om merarbejdsgodtgørelse  

 til rektor, mens afgørelse om merarbejdsgodtgørelse til seminariets souschef  

 kan delegeres til rektor.
 Det skal kunne dokumenteres, at der er tale om pålagt eller påkrævet  

 merarbejde ud over 1680 arbejdstimer årligt.
For disse egentlige chefstillinger gælder endvidere, at det er en  

 forudsætning for godtgørelse for merarbejde, at - merarbejdet strækker sig  

 over en længere periode, - merarbejdet væsentligt overstiger 140 arbejdstimer på årsbasis, - der afgives en redegørelse for det udførte arbejde en gang årligt, - der foreligger en opgørelse af merarbejdets omfang, dvs. antal timer, - merarbejdets omfang godkendes af den nærmeste overordnede, hvilket for  

 rektors vedkommende er seminariets bestyrelse.
 Godtgørelse for merarbejde i form af afspadsering eller betaling ydes ud  

 fra bestyrelsens eller den overordnede ledelses skøn over mer arbejdets  

 påkrævede omfang, og ved betaling tillige efter den pågældendes lønmæssige  

 indplacering.
 Finansministeriet har vejledende udtalt, at godtgørelse for merarbejde kan  

 ydes med et tillæg på 50 %. I tilfælde af betaling kan bereg ningen tage  

 udgangspunkt i timelønnen beregnet som 1/1924 af brutto lønnen, defineret som  

 den udbetalte løn incl. egetbidrag til pension og incl. generelle tillæg.  

 Særlige tillæg og tillæg for en konkretiseret arbejdsforpligtelse, f.eks.  

 funktionstillæg til rektor for seminarier med pædagoguddannelse medregnes  

 ikke.
 Det fremkomne beløb kan afrundes til et engangsbeløb deleligt med 1.000  

 kr.
 Vi henviser i øvrigt til arbejdstidsvejledningens afsnit 4.4.
Pedeller Det er seminariets ledelse - evt. med delegation til rektor, og altid med  

 dennes godkendelse af merarbejdets omfang - der træffer afgø relse om  

 merarbejdsgodtgørelse til pedellen.
 Til pedeller uden rådighedstillæg kan der ydes godtgørelse for merarbejde,  

 hvis en pålagt arbejdsmængde væsentligt overskrider det omfang, som er  

 fastsat for tjenestemænd med højeste arbejdstid.
Merarbejdets opgørelse og vederlæggelse sker efter gældende  

 merarbejdsregler.
Der kan ikke ydes godtgørelse for merarbejde for særlige  

 arbejdsopgaver, som særskilt godtgøres i henhold til § 4 i aftalen om  

 arbejdsforholdene for pedeller.
 Til pedeller med rådighedstillæg vil der normalt ikke kunne ydes  

 godtgørelse for merarbejde, idet rådighedstillægget samt den særskilte  

 godtgørelse for særlige opgaver, jf. pedelaftalens §§ 3 og 4, indeholder  

 vederlæggelse af bl.a. merarbejde.
 Kun i ganske særlige tilfælde kan der ydes disse pedeller  

 merarbejdsgodtgørelse, hvis merarbejdet er af en sådan ekstraordinær art  

 eller omfang, at det ligger uden for forudsætningerne for ydelsen af  

 rådighedstillægget.
