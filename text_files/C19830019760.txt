INDLEDNING 1. Ved lov nr. 580 af 19. december 1983 er i § 48,  

 stk. 1, i lov nr. 333 af 19. juni 1974 om social bistand, jfr.  

 lovbekendtgørelse nr. 356 af 19. juli 1983, indføjet en bestemmelse,  

 hvorefter der kun ydes hjælp til merudgifter ved forsørgelsen af handicappede  

 børn i hjemmet, såfremt merudgifterne overstiger 2.400 kr. i løbet af et  

 kalenderår.
 Fra beløbsgrænsen er i § 48, stk. 2, følgende grupper undtaget:
 Den hidtidige § 48, stk. 2, om personer med et vidtgående fysisk eller  

 psykisk handicap, er ved ændringerne blevet til § 48, stk. 3 og § 48, stk. 3,  

 er blevet til § 48, stk. 4.
 Ændringerne træder i kraft den 1. januar 1984.
 Vejledningen indeholder nogle vejledende uddybninger af, hvorledes de nye  

 regler på grundlag af lovens forarbejder m.v. efter socialministeriets  

 opfattelse bør fortolkes.
FORMÅL 2. Hensigten med at indføre en beløbsgrænse for ydelse  

 af hjælp til merudgifter ved forsørgelsen af handicappede børn i hjemmet er  

 at udelukke mindre tilskud på gennemsnitlig 100-200 kr. om måneden.
Det  

 drejer sig især om udgifter til vask og særlig beklædning til børn, hvis  

 handicap i øvrigt ikke medfører merudgifter for forældrene.
 Det er ikke hensigten, at der i øvrigt skal anlægges økonomiske  

 vurderinger ved ydelse af hjælp efter § 48, stk. 1.
BELØBSGRÆNSEN 3. Beløbsgrænsen vedrører såvel løbende udgifter som  

 enkeltudgifter, idet udgifter, der afholdes inden for eet kalenderår,  

 sammenlægges.
 Hvis en familie har flere børn med handicap, sammenlægges merudgifterne  

 herved.
 Der vil kunne udbetales hjælp til merudgifter under 2.400 kr., hvis  

 kommunen skønner, at de samlede udgifter i løbet af kalenderåret vil  

 overstige 2.400 kr.
 Hvis en kommune har udbetalt hjælp i henhold til § 48, stk. 1, og det  

 senere viser sig, at den samlede årlige udgift ligger under beløbsgrænsen,  

 skal den udbetalte hjælp ikke tilbagebetales.
 Har en familie selv afholdt løbende udgifter, der overstiger 2.400 kr. i  

 løbet af året, skal hele beløbet efterfølgende udbetales.
VIDTGÅENDE HANDICAP ELLER KRONISK LIDELSE 4. Ifølge § 48, STK. 2, gælder beløbsgrænsen i stk. 1  

 bl.a. ikke for:
Hjælp efter bistandslovens § 48, stk. 1, ydes til forældre, der i hjemmet  

 forsørger et barn med et handicap.
Som vejledende fortolkning af begrebet  

 handicap er det i socialministeriets cirkulære af 20. december 1982 om  

 kontanthjælp efter bistandsloven, punkt 51, udtalt, at man som udgangspunkt  

 kan lægge vægt på, om tilstanden skønnes at ville vare længere end 1 år.
 Den store og uensartede gruppe som herefter omfattes af § 48, stk. 1, kan  

 man opdele i 3 hovedgrupper:
Den under a) nævnte gruppe - børn med vidtgående handicap - omfatter de  

 tidligere særforsorgsgrupper: Blinde og stærkt svagsynede, døve og svært  

 tunghøre, epileptikere, talelidende, vanføre, åndssvage samt børn med  

 psykiske lidelser.
Bortset fra de to førstnævnte handicap er grupperne ikke  

 skarpt afgrænsede, hverken overfor hinanden eller overfor andre.
Det beror  

 således på en samlet konkret vurdering, om en person falder inden for et af  

 begreberne og hvilken gruppe (vidtgående eller kronisk) pågældende hører til  

 i.
 Sammenfattende kan man om børn med vidtgående handicap sige, at hensigten  

 med § 48, stk. 1, er at yde en sådan støtte, at barnet kan forblive i hjemmet  

 i stedet for at komme på institution.
 Hvis der opstår tvivl, om et barn har et vidtgående handicap, vil det i  

 relation til beløbsgrænsen i § 48, stk. 1, ikke have nogen reel betydning,  

 idet der så vil være tale om en kronisk lidelse.
 Den under b) nævnte gruppe - børn med kroniske lidelser - omfatter  

 sygdomstilstande og lignende, som fra det tidspunkt, de opstår, normalt vil  

 vedvare i hvert fald resten af barnealderen.
 Som eksempler på kroniske lidelser kan nævnes sukkersyge, visse allergier,  

 cystisk fibrose, blødersygdomme samt visse hudlidelser, hjertesygdomme og  

 kræftlidelser.
BEHOVSVURDERING 5. Udover de i pkt. 4 nævnte undtagelser fra  

 beløbsgrænsen er i § 48, stk. 2, følgende personer undtaget:
 »Personer, der i hjemmet forsørger et handicappet barn, og som ikke  

 selv har midler til at afholde merudgiften«.
 Der er ved denne bestemmelse tale om indførelse af et behovskriterium,  

 således at der uanset merudgiftens størrelse ydes hjælp til familier, der ud  

 fra en konkret behovsvurdering ikke skønnes at have tilstrækkelige midler til  

 selv at afholde udgiften.
 Der er således ikke tale om at fastsætte en egentlig indkomstgrænse for  

 personer, der på grund af lav indkomst ikke skal være omfattet af  

 beløbsgrænsen i stk. 1, men ved bedømmelsen af om der foreligger lav indkomst  

 forstås som udgangspunkt indtægter under dagpengemaksimum.
