(Til Stiftsøvrighederne) Ved lov nr. 268 af 22. maj 1986 om folkekirkens kirkebygninger og  

 kirkegårde ophæves lov om vedligeholdelse af kirker og kirkegårde m.v., jfr.  

 lovbekendtgørelse nr. 455 af 23. september 1947, samt kgl. anordning nr. 136  

 af 11. april 1953 om vedligeholdelse af og tilsyn med kirkebygninger m.v. og  

 kgl. anordning nr. 143 af 20. april 1953 om kirkegårde.
Endvidere ophæves lov  

 nr. 103 af 8. maj 1908 om sognekirkers udvidelse.
De vigtigste regler om folkekirkens kirkebygninger og kirkegårde er nu  

 samlet i den nævnte lov af 22. maj 1986, der er aftrykt som bilag til dette  

 cirkulære, og i en i tilslutning dertil udfærdiget bekendtgørelse, hvoraf  

 særtryk vedlægges.
Loven og bekendtgørelsen træder i kraft den 1. juli 1986.  

 Bestemmelserne i den nye lov svarer i det væsentlige til de hidtil gældende  

 regler, idet hensigten med de nye bestemmelser først og fremmest har været at  

 forenkle, tydeliggøre og ajourføre reglerne.
Af nye bestemmelser skal særlig fremhæves lovens kapitel IV og  

 bekendtgørelsens kapitel III om registrering af gravminder.
Bestemmelserne i  

 loven gælder såvel for selvejende som for ikke-selvejende kirker, medmindre  

 andet fremgår af lovens kapitel VIII, der indeholder de særligt for  

 ikke-selvejende kirker gældende bestemmelser.
 De væsentligste ændringer er følgende:
Kirkebygninger 1. Lovens § 6 om fjernelse af kister, som findes i  

 kirken, omfatter - modsat tidligere bestemmelser - også fjernelse af kister,  

 der henstår i gravkapeller, der er lukkede ind til kirkerummet.
2. Ifølge bekendtgørelsens § 3 skal anskaffelse af  

 tekstiler fremtidig godkendes af provstiudvalget.
Er kirken undergivet  

 særligt tilsyn, kræves dog stiftsøvrighedens godkendelse.
Kirkegårde 3. Bestemmelsen i lovens § 14, stk. 2, om, at  

 udensognsboende, der enten har ægtefælle, forældre eller børn begravet på  

 kirkegården, eller som på særlig måde har været knyttet til sognet,  

 ligestilles med indensognsboende, gælder også for personer, der ikke er  

 medlemmer af folkekirken.
 4. Lovens § 15, stk. 1, om retten til udlægning af et  

 gravsted fastsætter de mindstekrav, der skal opfyldes, når et gravsted  

 udlægges til en person, der har ret til at blive begravet på kirkegården.
 5. Bestemmelsen i lovens § 15, stk. 2, tilsigter ikke  

 en ændring af hidtidig praksis, hvorefter ønsker om udlægning af  

 familiegravsteder imødekommes så vidt muligt og inden for rimelige grænser.
6. Lovens § 18, stk. 2, indeholder en ny bestemmelse  

 om ophør af retten til at foretage yderligere begravelse i et gravsted, der  

 er omfattet af en godkendt reguleringsplan.
Bestemmelsen er i  

 overensstemmelse med hidtidig praksis.
7. I lovens § 17, stk. 2, om rydning af forsømte  

 gravsteder er det præciseret, at gravminder skal opbevares indtil  

 brugsperiodens udløb.
Bestemmelsen kræver ikke, at gravminderne skal blive på  

 gravstederne, hvis de kan anbringes på anden forsvarlig måde.
8. Ifølge lovens § 12, stk. 2, skal en  

 kirkegårdsvedtægt bl.a. indeholde takstbestemmelser vedrørende erhvervelse,  

 fornyelse og vedligeholdelse af gravsteder.
Ifølge de tidligere gældende  

 bestemmelser skulle betalingen for erhvervelse af brugsret til gravsteder  

 gradueres, således at den var højere for personer, der ved deres død ikke var  

 medlemmer af folkekirken, end for medlemmer af folkekirken, og højere for  

 udensognsboende end for indensognsboende.
Og for udensognsboende uden særlig  

 tilknytning til sognet skulle taksten være højere end for udensognsboende med  

 en sådan tilknytning.
Den nye lov indeholder ingen regler, der påbyder en  

 sådan graduering af takster, idet det er anset for rimeligt og i  

 overensstemmelse med almindelige decentraliseringsbestræbelser, at det nu  

 overlades til stiftsøvrigheden i forbindelse med godkendelse af  

 kirkegårdsvedtægten at træffe bestemmelser om eventuel graduering af takster  

 under hensyn til de lokale forhold.
 Bestemmelsen i § 12 tilsigter ikke nogen ændring af den bestående  

 retstilstand, hvorefter kirken kan påtage sig vedligeholdelse af gravsteder  

 mod en i vedtægten fastsat betaling.
 9. Til etablering af belysning på kirkegården og  

 befæstelse af gange kræves fremtidig stiftsøvrighedens tilladelse, jfr.  

 bekendtgørelsens § 23, stk. 2.
 10. Forslag til omfangsdræn omkring kirkebygningen  

 skal fremtidig godkendes af stiftsøvrigheden, jfr. bekendtgørelsens § 24,  

 stk. 2.
 11. Bekendtgørelsens § 29 indeholder en tidligere  

 savnet bestemmelse om, at lig ved begravelse og ligbrænding skal være anbragt  

 i kiste.
Registrering af gravminder 12. Lovens kapitel IV og bekendtgørelsens kapitel III  

 indeholder bestemmelser om registrering af gravminder, der bevarer mindet om  

 fortjenstfulde mænd og kvinder, eller som i øvrigt af kunstneriske,  

 kulturhistoriske eller andre grunde må anses for særligt bevaringsværdige.  

 Registrerede gravminder må ikke fjernes fra kirkegården af menighedsrådet  

 eller kirkegårdsbestyrelsen.
Den forpligtelse, der ifølge lovens § 9, jfr. §  

 11, stk. 3, påhviler menighedsrådet (kirkegårdsbestyrelsen) til at  

 vedligeholde kirkegården, omfatter også de registrerede gravminder, der er  

 hjemfaldet til kirkegården.
Såfremt et registreret gravminde skal  

 istandsættes, vil der være mulighed for at søge statstilskud hertil, jfr. lov  

 nr. 645 af 19. december 1984 om folkekirkens økonomi § 20, stk. 3. Udgifter  

 til den i lovens § 21, stk. 2, nævnte sagkyndige bistand og den i lovens §  

 21, stk. 3, nævnte registrering af gravminder på kirkegårde, der ikke er  

 undergivet provstesyn, afholdes ifølge lovens § 40, nr. 3, af fællesfonden.  

 Der vil af ministeriet blive udsendt en særlig vejledning med hensyn til  

 registreringens gennemførelse.
Udgifternes afholdelse 13. Bestemmelserne i lovens § 40 er en følge af lov  

 nr. 645 af 19. december 1984 om folkekirkens økonomi.
De under nr. 1 og nr.  

 2, 1. punktum, nævnte udgifter til konsulentbistand og afholdelse af de i  

 kapitel VI omhandlede særlige syn, der tidligere blev afholdt af statskassen,  

 afholdes nu af fællesfonden.
Ikke-selvejende kirker 14. Bestemmelsen i lovens § 44, hvorefter  

 kirkeministeren kan tillade, at der af kirkekassen ydes tilskud til driften  

 af kirkegården ved en ikke-selvejende kirke, er ny.
Da begravelsesvæsenet er  

 et samfundsanliggende, er det anset for rimeligt at åbne mulighed for, at  

 der, hvor forholdene taler for det, ydes et passende tilskud af kirkelige  

 ligningsmidler til kirkegårdens drift.
Særlige bestemmelser 15. Formålet med bestemmelsen i lovens § 47, jfr.  

 bekendtgørelsens § 55, er at sikre adgang til begravelse af krigsdøde på  

 bestående kirkegårde eller - hvor dette ikke er muligt - på arealer  

 tilvejebragt ved ekspropriation.
 Der vil senere blive udsendt en vejledning for menighedsrådene  

 indeholdende forskellige detailbestemmelser vedrørende kirkebygninger og  

 kirkegårde samt en samling af de cirkulærer, der er gældende på dette område.
Kirkeministeriet, den 20. juni 1986 P.M.V.
