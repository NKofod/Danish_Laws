Ligebehandlingsnævnets afgørelse om køn - stillingsopslag - retlig interesse - ej medhold J. nr. 2016-6810-58138 En mand klagede over, at en skønhedssalon søgte efter en pige til ansættelse.
Han havde ikke redegjort nærmere for sin interesse i stillingen, trods nævnets opfordringer hertil.
Han havde derfor ikke dokumenteret en retlig interesse.
 Klagen drejer sig om påstået forskelsbehandling på grund af køn i forbindelse med annoncering.
Ligebehandlingsnævnets afgørelse Ligebehandlingsnævnet kan ikke behandle klagen.
Sagens behandling Afgørelse er truffet af Ligebehandlingsnævnets formand.
Sagsfremstilling En mand har klaget over, at en skønhedssalon har annonceret efter en pige til ansættelse.
Der er fremlagt et jobopslag fra Facebook, hvoraf blandt andet fremgår:
Hej Piger [smiley] Vi søger en ny negle pige hos [indklagede].
Hvis det har interesse, så smid venligst en PB hertil på vores FB side.  Klagen er modtaget i Ligebehandlingsnævnet den 14. november 2016.
 Ligebehandlingsnævnet har ved breve af 21. november 2016 og 11. januar 2017 opfordret klager til at redegøre nærmere for sit ønske om at søge stillingen, men klager har ikke svaret på nævnets henvendelser.
Parternes bemærkninger Klager føler sig diskrimineret på grund af sit køn.
 Han kan ikke søge arbejde hos indklagede, fordi de kun ansætter kvinder.
 Han har de rette erfaringer og kvalifikationer til at udføre det samme arbejde som en kvinde, hvis ikke bedre.
 Han har haft interesse i at søge et job hos indklagede, og da han så opslaget på Facebook, vakte det hans interesse endnu mere.
 Han sendte ikke en ansøgning, da han på forhånd vidste, at indklagede ville afslå hans ansøgning.
Ligebehandlingsnævnets bemærkninger og konklusion En klage kan indbringes for Ligebehandlingsnævnet af den, der har retlig interesse i sagen.
 Kravet om, at en klager skal have retlig interesse, blev indsat i lov om Ligebehandlingsnævnet med virkning fra 1. januar 2016.
 Det betyder, at Ligebehandlingsnævnet kun kan behandle en klage, hvis klageren har en individuel og aktuel interesse i den konkrete sag.
 Klageren skal således være direkte berørt af den påståede forskelsbehandling ved selv at have været udsat for en handling eller en undladelse, som efter den pågældendes opfattelse udgør ulovlig forskelsbehandling.
 En klager, der tilhører en gruppe af personer, som kan være blevet udsat for forskelsbehandling, har som udgangspunkt ikke alene af den grund  en sådan individuel interesse i den konkrete sag, at kravet om retlig interesse er opfyldt.
 Klager har oplyst, at han havde interesse i at søge en stilling hos indklagede, men han har trods nævnets opfordringer hertil  ikke redegjort nærmere for sin interesse i stillingen.
 Efter de foreliggende oplysninger har klager ikke dokumenteret, at han har været direkte berørt af den påståede forskelsbehandling på en sådan måde, at han har en individuel og aktuel interesse i sagen.
 Ligebehandlingsnævnet afviser derfor klagen.
Retsregler Afgørelsen er truffet efter følgende bestemmelser:
