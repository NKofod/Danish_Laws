Nr LSF 185 Forslag til Lov om ændring af færdselsloven (Motorvejshastighed og  

 skærpelse af bødeniveauet) Fremsat af justitsministeren (Engell) den 22. januar 1992 Vedtaget ved tredjebehandling den 23. april 1992 Lov nr. 283 af 29/04/1992 § 1 I færdselsloven, jf. lovbekendtgørelse nr. 765 af 16. november 1990, som  

 ændret senest ved lov nr. 942 af 27. december 1991, foretages følgende  

 ændringer:
 1. I § 42, stk. 2, ændres »100« til:  

 »110«.
 2. I § 118 indsættes efter stk. 1 som nyt stk. 2 og  

3:
 »Stk. 2. Ved fastsættelsen af bøder for overtrædelse af § 4, stk. 1,  

 § 5, § 14, stk. 1 og 2, § 15, stk. 1-4, § 16, § 17, stk. 1, §§ 18-29, §§  

 31-36, § 37, stk. 4, § 41, §§ 44-49, § 50, stk. 2 og 3, §§ 51 og 52, § 54,  

 stk. 2-4, § 62, stk. 3, § 63, stk. 1 og 2, § 64, § 67, § 70, stk. 1 og 2, §§  

 80-82, § 83 a, § 84, stk. 2, og §§ 87 og 88 udmåles en skærpet bøde.
Stk. 3. Ved fastsættelsen af bøder for overtrædelse af §§ 42 og 43  

 skal der tages hensyn til den generelle risikoforøgelse, som den pågældende  

 hastighedsovertrædelse medfører.
Ved hastighedsovertrædelser på motorveje med  

 en hastighedsgrænse på 100 km i timen eller derover udmåles en skærpet bøde.  

 Ved hastighedsovertrædelser begået ved kørsel med lastbiler, hvis tilladte  

 totalvægt overstiger 3.500 kg, eller vogntog bestående af sådanne lastbiler  

 og registreringspligtige påhængskøretøjer udmåles ligeledes en skærpet  

 bøde.« Stk. 2-5 bliver herefter stk. 4-7.
§ 2 Loven træder i kraft den 1. maj 1992. § 1, nr. 2, gælder for  

 overtrædelser, der er begået den 1. maj 1992 eller senere.
Oprindeligt fremsat forslag § 1 I færdselsloven, jf. lovbekendtgørelse nr. 765 af 16. november 1990 som  

 ændret senest ved lov nr. 942 af 27. december 1991, foretages følgende  

 ændringer:
 1. § 42, stk. 4, 2. pkt., affattes således:
»På motortrafikveje og motorveje må hastigheden dog ikke overstige  

 henholdsvis 90 km i timen og 120 km i timen.« 2. I § 118 indsættes efter stk. 1 som nyt stk.2 og 3:
 » Stk. 2. Ved fastsættelsen af bøder for overtrædelse af § 4,  

 stk. 1, § 5, § 14, stk. 1 og 2, § 15, stk. 1-4, § 16, § 17, stk. 1, §§ 18-29,  

 §§ 31-36, § 37, stk. 4, § 41, §§ 44-49, § 50, stk. 2 og 3, §§ 51-52, § 54,  

 stk. 2-4, § 62, stk. 3, § 63, stk. 1-2, § 64, § 67, § 70, stk. 1 og 2, §§  

 80-82, § 83 a, § 84, stk. 2, og §§ 87-88 udmåles en skærpet bøde.
Stk. 3. Ved fastsættelsen af bøder for overtrædelse af §§ 42 og 43  

 skal der tages hensyn til den generelle risikoforøgelse, som den pågældende  

 hastighedsovertrædelse medfører.
Ved hastighedsovertrædelser på motorveje med  

 en hastighedsgrænse på 100 km i timen eller derover udmåles en skærpet bøde.  

 Ved hastighedsovertrædelser begået ved kørsel med lastbiler, hvis tilladte  

 totalvægt overstiger 3.500 kg, eller vogntog bestående af sådanne lastbiler  

 og registreringspligtige påhængskøretøjer udmåles ligeledes en skærpet  

 bøde.« Stk. 2-5 bliver herefter stk. 4-7.
§ 2 Loven træder i kraft den 1. juli 1992. § 1, nr. 2, gælder for  

 overtrædelser, der er begået den 1. juli 1992 eller senere.
Bemærkninger til lovforslaget Almindelige bemærkninger 1. Indledning Dette lovforslag er, for så vidt angår motorvejshastighed og bøder for  

 hastighedsforseelser, en genfremsættelse af lovforslag L 162 af 4. april  

 1991. Justitsministerens fremsættelsestale vedrørende dette forslag er  

 optrykt i Folketingstidende 1990/1991, 2. samling sp. 4070 ff.  

 Førstebehandlingen af lovforslaget er optrykt a.st.sp. 4557 ff.
Derudover  

 indeholder lovforslaget et nyt forslag om skærpelse af bødeniveauet for visse  

 færdselsforseelser, der udgør en fare for færdselssikkerheden, jf. nedenfor  

 under pkt. 5.
 2. Hovedpunkterne i lovforslaget.
Lovforslaget indebærer for det første ændringer i reglerne om fastsættelse  

 af lokale hastighedsgrænser på motorveje.
Færdselslovens generelle  

 hastighedsgrænse på motorveje har siden 1981 været 100 km i timen.
Op gennem  

 1980'erne har Folketinget ved flere lejligheder behandlet forslag om at hæve  

 hastighedsgrænsen på motorveje, uden at der har kunnet opnås flertal herfor.  

 I dette lovforslag opretholdes en generel hastighedsgrænse på 100 km i timen  

 på motorveje, men der åbnes mulighed for lokalt at forhøje hastighedsgrænsen  

 op til 120 km i timen.
Dernæst stilles forslag om en ny regel om beregning af bøder for  

 hastighedsovertrædelser.
Formålet med denne del af lovforslaget er, at der i  

 forbindelse med en skærpelse af bødeniveauet for hastighedsovertrædelser skal  

 ske en omlægning af selve beregningsformen, således at der tages udgangspunkt  

 i den procentuelle overskridelse af den aktuelle hastighedsgrænse.
 Forslaget om en ændret bødeberegning i hastighedssager skal ses i  

 sammenhæng med forslaget om adgang til at fastsætte højere lokale  

 hastighedsgrænser på motorvejene, men er herudover en fortsættelse af  

 regeringens initiativer til nedbringelse af antallet af trafikulykker.
Endelig foreslås - også som led i regeringens initiativer for øget  

 færdselssikkerhed - en skærpelse af bødeniveauet for en række  

 færdselsforseelser, der kan være til fare for færdselssikkerheden.
Formålet  

 er at tilskynde trafikanterne til bedre overholdelse af færdselsreglerne.
 Spørgsmålet om skærpede regler for førere af motorkøretøjer, som gentagne  

 gange begår færdselsforseelser, f.eks. i form af en ordning med krav om  

 aflæggelse af orienterende køreprøve ved tre forseelser af en vis grovere  

 karakter inden for en to-årig periode, som foreslået af  

 Færdselssikkerhedskommissionen i sin udtalelse af 1. juli 1991, eller gennem  

 en ændring af reglerne i færdselslovens § 126 om førerretsfrakendelse, er  

 udskilt til særskilt behandling og omfattes derfor ikke af lovforslaget.
3. Motorvejshastighed 3.1. Gældende regler De gældende generelle hastighedsbegrænsninger fremgår af færdselslovens §  

 42. Denne bestemmelse er senest ændret ved lov nr. 158 af 24. april 1985, da  

 den tilladte hastighed i tættere bebygget område blev sænket til 50 km i  

 timen, og der blev fastsat særlige regler om hastigheden på motortrafikveje.
Efter færdselslovens § 42, stk. 2, må hastigheden på motorveje ikke  

 overstige 100 km i timen.
Denne hastighedsgrænse er kun aktuel for kørsel med  

 motorcykler og biler med en tilladt totalvægt på ikke over 3.500 kg.
Dette  

 følger af reglerne i færdselslovens § 43 om hastighed for særlige typer af  

 køretøjer, hvorefter højst tilladte hastighed for busser, hvis tilladte  

 totalvægt overstiger 3.500 kg, er 80 km i timen, mens højst tilladte  

 hastighed for anden bil, hvis tilladte totalvægt overstiger 3.500 kg  

 (lastbil), og bil med påhængsvogn, sættevogn eller registreret  

 påhængsredskab, herunder campingvogn, er 70 km i timen.
 Efter færdselslovens § 42, stk. 4 og 5, kan der for en vejstrækning  

 fastsættes en højere eller lavere lokal hastighedsgrænse end den generelle.  

 Uanset ordlyden af § 42, stk. 4, er det Justitsministeriets opfattelse, at  

 der ikke er mulighed for administrativt at fastsætte en højere lokal  

 hastighedsgrænse på motorveje.
De nærmere regler om lokale hastighedsgrænser er fastsat i  

 Justitsministeriets cirkulære nr. 72 af 5. juli 1985 om lokale  

 hastighedsbegrænsninger med tilhørende cirkulæreskrivelse af samme dato.
Det  

 fremgår heraf, at en højere hastighedsgrænse end den generelle kun kan  

 fastsættes i tættere bebygget område, hvor hastighedsgrænsen kan forhøjes til  

 60, 70 eller 80 km i timen, og på motortrafikveje, hvor en højere lokal  

 hastighedsgrænse kan fastsættes til 90 km i timen.
En lavere hastighedsgrænse  

 end den generelle kan fastsættes på alle vejkategorier.
For så vidt angår  

 motorveje er der i cirkulæret peget på, at fastsættelse af en lavere lokal  

 hastighedsgrænse end den generelle f.eks. kan ske ved motorvejens tilslutning  

 til det almindelige vejnet.
3.2. Færdselssikkerhedskommissionens vurderinger vedrørende  

 motorvejshastigheden 3.2.1. Færdselssikkerhedskommissionens betænkning nr. 905/80 om generelle  

 hastighedsbegrænsninger (veje uden for tættere bebygget område samt  

 motorveje) Færdselssikkerhedskommissionen af 18. maj 1966 afgav i oktober 1980 1.  

 delbetænkning om generelle hastighedsbegrænsninger (betænkning 905/80), hvori  

 et overvejende flertal anbefalede, at den lokale hastighedsbegrænsning på  

 motorveje blev nedsat fra 110 km i timen til 100 km i timen.
 Grundlaget for Færdselssikkerhedskommissionens anbefalinger var en  

 færdselssikkerhedsmæssig vurdering af forskellige målinger af  

 gennemsnitshastigheder m.v. samt statistiske oplysninger om uheldstallet i  

 perioden 15. marts - 30. september 1979 set i forhold til tilsvarende periode  

 i de foregående år.
 Ved lov nr. 191 af 29. april 1981 om ændring af færdselsloven blev  

 hastighedsgrænsen i færdselsloven fastsat til 100 km i timen, hvilket svarede  

 til den gældende, midlertidige hastighedsgrænse, som var fastsat i medfør af  

 energiforsyningslovgivningen.
Med hensyn til de nærmere oplysninger for de nævnte vejtyper henvises i  

 øvrigt til Justitsministeriets lovforslag nr.
L 97 af 28. november 1980  

 (Folketingstidende 1980/81, tillæg A, spalte 2473 ff) og  

 Færdselssikkerhedskommissionens betænkning side 27 ff samt betænkningens  

 bilag B-D.
3.2.2. Færdselssikkerhedskommissionens udtalelse af 30. juni 1989 om  

 de generelle hastighedsbegrænsninger Færdselssikkerhedskommissionen af 3. juni 1986 har på ny behandlet bl.a.  

 spørgsmålet om hastighedsgrænsen på motorveje i sin udtalelse af 30. juni  

 1989 om de generelle hastighedsbegrænsninger.
3.2.2.1. Grundlaget for Færdselssikkerhedskommissionens  

 vurderinger Kommissionen har i sin udtalelse foretaget en gennemgang af statistiske  

 oplysninger om færdselsuheld, gennemsnitshastigheder og ulykkesrisici på de  

 forskellige vejkategorier.
Kommissionen foretog også en sammenligning af  

 gældende hastighedsgrænser og antallet af omkomne m.v. mellem en række  

 vesteuropæiske lande og behandlede særskilt erfaringer fra Holland og USA,  

 hvor man havde aktuelle erfaringer om konsekvenserne af øget tilladt  

 hastighed på motorveje.
Disse statistiske oplysninger m.v. er opdateret og  

 beskrevet neden for under pkt. 3.3. og 3.4.
Herudover indhentede Kommissionen et notat fra Rådet fra  

 Trafiksikkerhedsforskning om de mulige færdselssikkerhedsmæssige følger af en  

 højere hastighedsgrænse på motorveje.
I Rådets notat af 16. januar 1989  

 omtales de mekanismer, hvormed en forøgelse af hastighedsgrænsen på motorveje  

 kan forventes at påvirke færdselssikkerheden.
Der peges på følgende forhold:
 1. Højere gennemsnitshastigheder og dermed større ulykkesrisiko for  

 motorvejstrafikken.
 2. Tiltrækning af trafikanter fra mindre sikre veje og dermed bedre  

 sikkerhed for disse trafikanter.
 3. Udstødning af trafikanter til roligere, men mindre sikre veje og dermed  

 ringere sikkerhed for disse trafikanter.
 4. Kortvarigt højere gennemsnitshastigheder for den trafik, der efter at  

 have kørt på en motorvejsstrækning skal trafikere andre veje med et lavere  

 hastighedsniveau.
I Rådets notat peges der på, at en forøgelse af hastighedsgrænsen på  

 motorveje vil medføre en forøgelse af ulykkesrisikoen, men denne  

 risikoforøgelse vil afhænge af, i hvilket omfang en højere hastighedsgrænse  

 medfører højere gennemsnitshastigheder.
Rådet peger i den forbindelse bl.a.  

 på, at det ikke med sikkerhed kan forudsiges, i hvilket omfang  

 gennemsnitshastigheden vil stige.
Rådets notat beskriver endvidere muligheden for i forbindelse med en  

 forhøjelse af hastighedsgrænsen at overføre trafik til motorvejene fra det  

 øvrige vejnet.
Det anføres i notatet, at der skal overføres betydelige  

 mængder trafik fra det øvrige vejnet som kompensation for en højere hastighed  

 på motorveje.
I den forbindelse bemærker Rådet, at et skøn over trafikken på  

 det øvrige vejnet lader ane, at det kan blive vanskeligt at overføre trafik i  

 tilstrækkelige mængder.
 I øvrigt drager Rådet for Trafiksikkerhedsforskning ingen egentlige  

 konklusioner i sit notat af 16. januar 1989.
 Færdselssikkerhedskommissionen indhentede endvidere fra Rådet for  

 Trafiksikkerhedsforskning og Vejdirektoratet et notat om de praktiske  

 muligheder for og den færdselssikkerhedsmæssige effekt af øget  

 hastighedsdifferentiering på motorvejsnettet.
 Notatet beskriver en justering af de bestående hastighedsgrænser i både  

 opad- og nedadgående retning for derved at sikre, at den samlede uheldsmængde  

 på motorvejsnettet ikke ændres.
Hovedideen er, at på motorvejsstrækninger med lav uheldsfrekvens, d.v.s.  

 hvor summen af uheld er ca. 1/3 af samtlige motorvejsuheld, skal  

 hastighedsgrænsen ved afmærkning lokalt forhøjes til 110 eller 120 km i  

 timen, mens der på strækninger med høj uheldsfrekvens, d.v.s. hvor summen af  

 uheld ligeledes er ca. 1/3 af samtlige uheld, skal ske en nedsættelse af den  

 tilladte hastighed til 80 eller 90 km i timen.
På de resterende strækninger  

 blev den nuværende hastighedsbegrænsning på 100 km i timen foreslået  

 opretholdt.
 Denne hastighedsdifferentiering er som udgangspunkt tænkt fastsat på  

 grundlag af den beregnede uheldsfrekvens, men dette princip er dog i notatet  

 fraveget i visse tilfælde f.eks. af miljøhensyn, på grund af manglende  

 nødspor, af hensyn til de tilsluttende motorvejsstrækninger eller andet.
 Forslaget vil indebære, at ca. 55% af motorvejsnettet vil få en højere  

 hastighedsgrænse end 100 km i timen, mens ca. 16% vil få en hastighedsgrænse  

 lavere end 100 km i timen.
 I notatet skønnes udgifterne til den fornødne skiltning at beløbe sig til  

 3,2 mill.kr.
3.2.2.2. Færdselssikkerhedskommissionens vurderinger Færdselssikkerhedskommissionen vurderer, at det må anses for usikkert, om  

 der ved højere tilladt hastighed på motorvejene kan overføres så meget trafik  

 til disse, at det færdselssikkerhedsmæssigt kan kompensere for følgerne af  

 den højere hastighed.
 Færdselssikkerhedskommissionen konstaterer endvidere, at der i henseende  

 til uheldsfrekvens og sikkerhedsmæssig standard er en betydelig forskel  

 mellem forskellige motorvejsstrækninger.
 Færdselssikkerhedskommissionen har i sin udtalelse af 30. juni 1989 ikke  

 ment at kunne drage en egentlig konklusion på spørgsmålet om, hvorvidt den  

 tilladte motorvejshastighed bør være 100 eller 120 km i timen, idet der er  

 forhold, der trækker i hver sin retning.
 På baggrund af de foreliggende statistiske oplysninger konstaterer  

 Kommissionen, at uheldsfrekvensen er væsentlig lavere på motorveje end på  

 nogen anden vejkategori, og at antallet af dræbte på motorveje også totalt  

 set er beskedent målt i forhold til det totale antal trafikdræbte.
 Færdselssikkerhedskommissionen vurderer, at såfremt en forhøjelse af  

 hastighedsgrænsen på motorveje til 120 km i timen vil medføre en mindre  

 forøgelse af ulykkesrisikoen, så vil motorveje trods denne mindre stigning  

 fortsat have det højeste sikkerhedsniveau af alle vejkategorier.
Endvidere konstaterer Færdselssikkerhedskommissionen på baggrund af de  

 foretagne hastighedsmålinger, at et meget stort antal trafikanter overtræder  

 den gældende hastighedsgrænse på 100 km i timen på motorveje.
Kommissionen  

 anfører dog som sin opfattelse, at dette forhold i sig selv ikke kan begrunde  

 en forhøjelse af hastighedsgrænsen til 120 km i timen.
Kommissionen lægger også til grund, at en højere tilladt hastighed på  

 motorveje må antages at kunne overføre i hvert fald en vis trafikmængde fra  

 andre, mere uheldsbelastede veje.
Kommissionen anser det dog for usikkert, om  

 der vil kunne ske overførsel af trafik i tilstrækkeligt omfang.
 Endelig konstaterer Færdselssikkerhedskommissionen, at  

 trafiksikkerhedsforskningen entydigt viser, at der er en nøje sammenhæng  

 mellem hastigheden og ulykkesrisikoen på vejene, således at højere  

 hastigheder - alt andet lige - fører til flere og alvorligere ulykker.  

 Kommissionen peger i den forbindelse på de mulige negative følgevirkninger i  

 form af udstødning af visse trafikanter og den afsmittende virkning for det  

 øvrige vejnet, hvor det kan frygtes, at gennemsnitshastighederne vil stige,  

 da bilisterne vænnes til højere hastigheder på motorvejene.
Færdselssikkerhedskommissionen peger afslutningsvis på, at udefra kommende  

 omstændigheder kan ændre afgørende på den færdselssikkerhedsmæssige effekt af  

 en given hastighedsændring, som ellers måtte forventes.
I den forbindelse  

 fremhæver Kommissionen særligt, at politiovervågningen har stor betydning og  

 henviser herved til erfaringerne fra Holland.
 Færdselssikkerhedskommissionen har på baggrund af det oven for omtalte  

 notat fra Rådet for Trafiksikkerhedsforskning og Vejdirektoratet overvejet  

 som et muligt alternativ til en generel forhøjelse til 120 km i timen, om  

 mulighederne i færdselslovens § 42 for ved afmærkning at fastsætte en højere  

 hastighedsgrænse på motorvej bør udnyttes.
Kommissionen anfører som sin opfattelse, at en række forhold bør  

 undersøges og vurderes nærmere, inden der eventuelt tages beslutning om helt  

 eller delvist at gennemføre forslaget.
Der peges på, at det bør overvejes  

 først at foretage forsøg på udvalgte motorvejsstrækninger, hvorved der bliver  

 mulighed for at vurdere, om de forudsætninger, som er lagt til grund ved  

 hastighedsfastsættelsen, f.eks. hastighedsudviklingen, holder.
Kommissionen  

 peger endvidere på, at der kan rejses spørgsmål ved det hensigtsmæssige i at  

 operere med 5 forskellige hastighedsgrænser på motorvejsnettet (80, 90, 100,  

 110 og 120 km i timen).
 3.3. Statistiske oplysninger m.v.
Dette afsnit beskriver en række statistiske oplysninger om færdselsuheld,  

 gennemsnitshastigheder, ulykkesrisici m.v., som er af betydning ved  

 bedømmelsen af, om der bør gives mulighed for øget hastighedsdifferentiering  

 på motorveje.
Endvidere beskrives erfaringerne fra Holland og USA, hvor man  

 for nylig har gennemført en forhøjelse af hastighedsgrænsen på motorveje.
De  

 statistiske oplysninger m.v. i dette afsnit er i det væsentlige de  

 oplysninger, som udgjorde grundlaget for Færdselssikkerhedskommissionens  

 udtalelse af 30. juni 1989, men oplysningerne er her opdateret.
 Tabel 1. Antal dræbte og tilskadekomne i trafikken 1985-1990.
 (Kilde: Danmarks Statistik).
 Tabel 2. Antal dræbte og tilskadekomne på motorveje i 1985-1990.
 (Kilde: Vejdirektoratet, Vejdatalaboratoriet).
 Tabel 3. Antal færdselsuheld med dræbte eller alvorligt tilskadekomne  

 fordelt på vejkategorier.
 (Kilde: Vejdirektoratet, Vejdatalaboratoriet).
 (Note: Antal uheld med alvorligt tilskadekomne er opgjort ekskl. uheld med  

 dræbte).
 Ulykkesrisikoen.
 Ulykkesrisikoen udtrykt som antallet af personskadeuheld og antallet af  

 dræbte i trafikken i forhold til antal kørte kilometer fordeler sig således  

 på de enkelte vejkategorier (kan ikke opgøres for så vidt angår bymæssige  

 kommuneveje og heller ikke fordeles på bymæssig/ikke bymæssig bebyggelse):
(Kilde: Vejdirektoratet, Vejdatalaboratoriet) Motorveje (ekskl. ramper). I 1988 og 1989 registreredes tilsammen  

 363 personskadeuheld, 41 dræbte og 8.300 mio. vognkm., d.v.s. 4,3  

 personskadeuheld og 0,49 dræbte pr. 100 mio. vognkm.
I 1990 registreredes  

 tilsvarende 143 personskadeuheld, 17 dræbte og 4.900 mio. vognkm, d.v.s. 2,9  

 personskadeuheld og 0,35 dræbte pr. 100 mio. vognkm.
Motortrafikveje (ekskl. ramper). I 1988 og 1989 registreredes  

 tilsammen 135 personskadeuheld, 29 dræbte og 1.100 mio. vognkm., d.v.s. 12,3  

 personskadeuheld og 2,6 dræbte pr. 100 mio. vognkm.
I 1990 registreredes  

 tilsvarende 79 personskadeuheld, 19 dræbte og 640 mio. vognkm, d.v.s. 12,2  

 personskadeuheld og 2,9 dræbte pr. 100 mio. vognkm.
Hovedlandeveje og landeveje (ekskl. ramper, motorveje og  

 motortrafikveje). I 1988 og 1989 registreredes 7.462 personskadeuheld,  

 760 dræbte og 27.810 mio. vognkm., d.v.s. 26,8 personskadeuheld og 2,7 dræbte  

 pr. 100 mio. vognkm.
I 1990 registreredes tilsvarende 3.454 personskadeuheld,  

 345 dræbte og 14.570 mio. vognkm, d.v.s. 23,7 personskadeuheld og 2,4 dræbte  

 pr. 100 mio. vognkm.
 Tabel 4. Omkomne pr. 100 mio. km på motorveje i Europa.
 (Kilde: Bundesanstalt fur Strassenwesen/OECD).
 Tallene er, hvor andet ikke er anført, fra 1989.
 Hastighedsmålinger.
 Med hensyn til hastighedsmålinger på de danske motorveje kan der gives  

 følgende oplysninger:
Justitsministeriet har fra Rådet for Trafiksikkerhedsforskning modtaget  

 oplysninger om hastighedsmålinger på Helsingørmotorvejen ved Gl.
Holte og på  

 Holbækmotorvejen syd for Roskilde.
Af oplysningerne fremgår:
På Helsingørmotorvejen ved Gl.
Holte har Rådet målt en  

 middelhastighed på 102,5 km i timen i 1989 og 103,6 km i timen i 1991.  

 Målingerne viser store forskelle på gennemsnitshastigheden i venstre og højre  

 vognbane.
Ved målingerne fra 1991 varierer forskellen fra 13,9 km i timen til  

 17,8 km i timen.
De laveste gennemsnitshastigheder i højre vognbane er 94,0  

 km i timen, og de højeste i venstre vognbane er 116,5 km i timen.
I alle  

 målinger fra 1991 er der konstateret hastigheder på over 145 km i timen med  

 en hastighed på 167 km i timen som maksimum.
På Holbækmotorvejen syd for Roskilde har Rådet i 1989 og 1991 målt  

 en gennemsnitshastighed på henholdsvis 98,8 km i timen og 99,8 km i timen.  

 Også på Holbækmotorvejen er der konstateret store forskelle på  

 gennemsnitshastigheden i højre og venstre vognbane.
Ved målingerne i 1991  

 varierer forskellen fra 14,3 km i timen til 19,2 km i timen.
De laveste  

 gennemsnitshastigheder i højre vognbane er 92,8 km i timen, og de højeste i  

 venstre vognbane er 113,6 km i timen.
I alle målinger fra 1991 er konstateret  

 hastigheder over 140 km i timen med en hastighed på 165 km i timen som  

 maksimum.
Rådet for Trafiksikkerhedsforsknings målinger indeholder tillige oplysning  

 om andelen af bilister, der kører i intervallet 100-120 km i timen.
Disse  

 oplysninger fremgår af nedenstående tabel 5 og 6.
 Tabel 5. Andelen af bilister i intervallet 100-120 km i timen,  

 Helsingørmotorvejen.
 (Kilde: Rådet for Trafiksikkerhedsforskning).
På fem målinger i 1991 på Helsingørmotorvejen ved Gl.
Holte fordeler  

 hastighederne sig procentuelt således:
 Tabel 6. Andelen af bilister i intervallet 100-120 km i timen,  

 Holbækmotorvejen.
 (Kilde: Rådet for Trafiksikkerhedsforskning).
 På fem målinger i 1991 på Holbækmotorvejen syd for Roskilde fordeler  

 hastighederne sig procentuelt således:
Gennemsnitshastigheden for højre og venstre spor under eet varierede i  

 1987 mellem 95,4 km i timen på Helsingørmotorvejen ved Nærum til 106,6 km i  

 timen på motorvejen mellem Århus og Skanderborg.
I 1988 varierede  

 gennemsnitshastigheden mellem 96,0 km i timen på Helsingørmotorvejen ved  

 Nærum til 106,6 km i timen på Vestmotorvejen ved Slimminge.
I det højre spor varierede gennemsnitshastigheden i 1987 mellem 89,4 km i  

 timen på Helsingørmotorvejen og 104,4 km i timen på Sydmotorvejen umiddelbart  

 nord for Guldborgsund motortrafikvejen.
I 1988 varierede  

 gennemsnitshastigheden mellem 89,5 km i timen på Helsingørmotorvejen og 104,8  

 km i timen på Vestmotorvejen ved Slimminge.
I det venstre spor varierede gennemsnitshastigheden i 1987 mellem 102,6 km  

 i timen på Helsingørmotorvejen til 122,7 km i timen på motorvejen mellem  

 Århus og Skanderborg.
Ved 9 af de 18 målesteder lå gennemsnitshastigheden  

 mellem 110 og 115 km i timen.
I 1988 varierede gennemsnitshastigheden i det  

 venstre spor mellem 103,9 km i timen på Helsingørmotorvejen og 119,9 km i  

 timen på den midtjyske motorvej ved Herslev.
På 11 af de 18 målesteder lå  

 gennemsnitshastigheden over 110 km i timen.
 Overskridelserne af hastighedsgrænsen på 100 km i timen varierede for  

 begge spor under eet fra 41% til 75% af bilisterne i både 1987 og 1988.
 I det venstre spor varierede overskridelserne af hastighedsgrænsen mellem  

 60% og 97% af bilisterne i 1987 og i 1988 fra 64% til 92%.
3.4. Erfaringer fra udlandet 3.4.1. Holland Den 1. maj 1988 hævede man i Holland hastighedsgrænsen på motorveje til  

 120 km i timen. Ændringen omfattede ca. 75% af det hollandske motorvejsnet,  

 mens ca. 25% af motorvejsstrækningerne fortsat har en hastighedsgrænse på 100  

 km i timen. Ændringen blev ledsaget af en stor informationskampagne og en  

 melding om, at politiets indsats på motorvejene ville blive styrket.
 Offentliggjorte oplysninger fra det hollandske statistiske bureau CBS i  

 1989 viser, at der i perioden maj - december 1988 var 81 dræbte på de  

 hollandske motorveje mod 122 i samme periode i 1987, og 486 kvæstede mod 569  

 i 1987.
Der er før og efter ændringen gennemført hastighedsmålinger på motorveje.  

 Disse målinger har vist, at gennemsnitshastighederne efter ændringen af  

 hastighedsgrænserne er faldet, og at reduktionen er størst på strækninger,  

 hvor 100 km i timen er opretholdt.
Af målinger foretaget på motorvejene i  

 marts 1989 fremgår, at der på motorveje med hastighedsgrænse på 120 km i  

 timen er målt gennemsnitshastighed på 111,6 km i timen. 15% kørte hurtigere  

 end 117 km i timen.
I en senere offentliggjort hollandsk rapport (1989) fremgår det  

 imidlertid, at når man følger udviklingen i de første fire måneder af 1989,  

 kan der konstateres en svindende virkning på middelhastighederne af de nye  

 fartgrænser, og at der ikke længere kan ses nogen virkning på antallet af  

 dræbte og alvorligt tilskadekomne.
Det anføres dog, at der er tale om et  

 spinkelt talmateriale, og at tallene er foreløbige.
3.4.2. USA Den amerikanske Kongres vedtog den 2. april 1987 at tillade, at  

 hastighedsgrænsen på det interstatslige motorvejsnet kunne sættes op fra 55  

 mph (ca. 88 km i timen) til 65 mph (ca. 104 km i timen). Samtidig pålagde man  

 den nationale færdselssikkerhedsadministration (NHTSA) gennem tre  

 årsrapporter at følge udviklingen og rapportere om dens forløb.
Den første årsrapport vedrørende 1987 blev offentliggjort den 13. januar  

 1989. Af rapporten fremgår, at antallet af omkomne på de amerikanske  

 motorveje generelt er steget i 1987. Der er dog store forskelle mellem de  

 enkelte stater.
Af de 38 stater, der satte grænsen op i løbet af 1987, var  

 der 27, der registrerede flere omkomne i den del af året, hvor den nye grænse  

 var gældende, sammenlignet med den samme periode i 1986, mens 11 af disse  

 stater havde uændrede eller lavere dødstal på motorvejene.
Tilsvarende blev  

 det konstateret, at blandt de 10 stater, som fastholdt grænsen på 55 mph, var  

 der 6, hvor antallet af omkomne var uændret eller højere i 1987 end i 1986,  

 mens antallet af omkomne var uændret eller lavere i 1987 end i 1986, mens  

 antallet faldt i 4 af disse stater.
 Af rapporten fremgår videre, at den samlede stigning i antallet af omkomne  

 på de interstatslige motorveje i de stater, der satte hastighedsgrænsen op,  

 var 19%. I de 10 stater, der beholdt 55 mph, steg antallet af omkomne på  

 motorvejene med 7%.
 På baggrund af hastighedsmålinger fra 13 af de stater i USA, som satte  

 hastighedsgrænsen op, kan det konstateres, at gennemsnitshastighederne i  

 disse stater steg med 1,9 mph eller ca. 3%.
 Endelig peger rapporten på, at det interstatslige motorvejsnet er de  

 sikreste landeveje i USA, og at de omkomne på disse veje kun udgør ca. 5% af  

 alle, der omkommer ved trafikulykker i USA.
Rapportens tillæg indeholder en analyse, der baserer sig på den historiske  

 statistiske sammenhæng i årene 1975-86 mellem ændringer i antallet af dræbte  

 på motorveje, ændringer i trafikmængderne og ændringer i ulykkestallene på  

 andre landeveje.
Den benytter denne sammenhæng til at beregne det forventede  

 antal dræbte i 1987 med uændret hastighedsgrænse og med de faktisk  

 konstaterede ændringer i trafikmængderne og i ulykkestallene på andre veje.  

 Analysen kommer til det resultat, at det konstaterede antal dræbte svarer til  

 en dødsrisiko, der er ca. 16% over den værdi, som var at forvente med uændret  

 hastighedsgrænse.
 I den anden årsrapport udarbejdet af NHTSA konstateres det, at i de 40  

 stater, som har gjort brug af tilladelsen til at hæve hastighedsgrænsen fra  

 55 mph (88 km i timen) til 65 mph (104 km i timen), er antallet af omkomne i  

 1988 steget med 31% sammenlignet med 1986, det sidste år før ændringen.  

 Trafikudviklingen begrunder 10% af denne stigning, men 21% må skyldes først  

 og fremmest højere hastigheder, samt eventuelle andre faktorer, herunder  

 statistiske tilfældigheder.
Fra 18 af de 40 stater, som har hævet hastighedsgrænsen, er der løbende  

 indberettet om hastighedsudviklingen.
Heraf fremgår det, at  

 middelhastighederne er steget fra ca. 60 mph til ca. 63 mph, d.v.s. 5% mens  

 den hastighed, som overskrides af de 15 hurtigste procent af bilisterne  

 (»85% fraktilen«), er steget fra ca. 66 mph til ca. 70 mph.
 I disse stater blev andelen af bilister, som overskred 65 mph, næsten  

 fordoblet: den steg fra 20% i 1986 til 38% i 1988, mens den andel som  

 overskred 75 mph (ca. 120 km i timen) steg fra 1% i 1986 til 4% i 1988.
 I de 8 stater, der beholdt 55 mph, og som alle løbende har indberettet om  

 hastighedsudviklingen, var hastighedsudviklingen langt mindre:  

 middelhastighederne steg fra godt 58,5 mph i 1986 til godt 59,5 mph i 1988,  

 og mens de hurtigste 15% af bilisterne i 1986 kørte mere end 65 mph, kørte de  

 i 1988 mere end 66 mph.
3.5. Justitsministeriets vurdering af motorvejshastigheden Det fremgår klart af de foreliggende statistiske oplysninger om  

 færdselsuheld og uheldsrisici, at trafiksikkerheden på de danske motorveje er  

 langt højere end på nogen anden vejkategori.
Det gælder i henseende til såvel  

 uheldsrisikoen, d.v.s. antallet af dræbte pr. kørte vognkm., som det totale  

 antal af dræbte og tilskadekomne.
F.eks. udgør ulykkesrisikoen på motorveje  

 kun ca. 1/5 af ulykkesrisikoen på hovedlandeveje og landeveje (ekskl.  

 motorveje og motortrafikveje). Målt i absolutte tal ses, at kun ca. 3% af de  

 personer, der årligt omkommer i den danske vejtrafik, omkommer ved  

 færdselsulykker på motorveje.
Der er formentlig flere årsager til den meget høje sikkerhed på  

 motorvejene.
Den væsentligste er uden tvivl motorvejenes vejtekniske  

 udformning, som indebærer separering fra den modkørende trafik og til- og  

 frakørsel ad særlige til- og frakørselsveje.
Hertil kommer fraværet af svage  

 trafikanter på motorvejene.
Justitsministeriet har på baggrund af de foreliggende statistiske  

 oplysninger overvejet at foreslå den generelle hastighedsgrænse på motorveje  

 hævet til 120 km i timen.
Selv om en sådan forhøjelse af hastighedsgrænsen  

 måtte medføre en mindre stigning i antallet af færdselsuheld på motorvejene,  

 hvilket dog efter Justitsministeriets opfattelse ikke nødvendigvis ville  

 blive tilfældet, ville sikkerhedsniveauet på motorvejene alligevel ligge  

 væsentligt over alle andre vejkategorier.
 Det er imidlertid en kendsgerning, at der er forskel mellem forskellige  

 motorvejsstrækninger i henseende til uheldsfrekvens og sikkerhedsmæssig  

 standard.
 Den gældende generelle hastighedsgrænse på motorveje på 100 km i timen  

 foreslås derfor opretholdt, men således at der bliver adgang til lokalt at  

 forhøje hastighedsgrænsen op til 120 km i timen.
Dette forslag tilgodeser det primære behov, hvilket er at give mulighed  

 for en mere hensigtsmæssig hastighedsgrænse på de længere  

 motorvejsstrækninger, navnlig uden for byområder, hvor trafiktætheden er  

 mindst og sikkerhedsniveauet højst.
Behovet for en sådan tilpasning af  

 hastighedsgrænsen vil øges i de kommende år i takt med udbygningen af det  

 danske motorvejsnet.
At en tilladt hastighed på op til 120 km i timen på visse  

 motorvejsstrækninger vil være hensigtsmæssig, bygger Justitsministeriet bl.a.  

 på de mange hastighedsmålinger, som viser massive hastighedsovertrædelser i  

 intervallet mellem 100 og 120 km i timen, hvorimod kun et begrænset antal  

 hastighedsovertrædelser sker med højere hastigheder.
Dette tyder på, at  

 trafikanterne på disse vejstrækninger har vanskeligt ved at acceptere en  

 hastighedsgrænse på 100 km i timen som rimelig og naturlig.
 Det er Justitsministeriets vurdering, at forslaget vil kunne gennemføres,  

 samtidig med at det meget høje sikkerhedsniveau på motorveje fastholdes.
 Justitsministeriet skal herved i første række henvise til forslaget om en  

 omlægning og skærpelse af bøderne for hastighedsovertrædelser, jf.  

 lovforslagets § 1, nr. 2. Det forventes, at dette vil have en præventiv  

 effekt over for hastighedsovertrædelser generelt og dermed også bidrage til  

 at forebygge overtrædelser af de lokale, højere hastighedsgrænser, som vil  

 blive fastsat på visse motorvejsstrækninger.
Herudover vil der blive gennemført en intensivering og effektivisering af  

 den politimæssige indsats over for færdselsforseelser på motorvejene, ikke  

 mindst på de vejstrækninger, hvor hastighedsgrænsen lokalt forhøjes, samt på  

 de hertil stødende veje.
Erfaringerne fra Holland, som er beskrevet under  

 pkt. 3.4.1., viser betydningen af en effektiv politikontrol.
Den øgede  

 politimæssige indsats vil dels ske i form af øget patruljering, dels i form  

 af anvendelse af ny teknik over for færdselsforseelser, herunder  

 hastighedsovertrædelser.
Endelig er Justitsministeriet enig med Færdselssikkerhedskommissionen i,  

 at en højere tilladt hastighed på visse motorvejsstrækninger må antages at  

 kunne overføre i hvert fald en vis trafikmængde fra andre mere  

 uheldsbelastede veje.
Efter Justitsministeriets opfattelse vil dette indebære  

 en vis, positiv færdselssikkerhedsmæssig effekt.
Det må i den forbindelse  

 fremhæves, at den positive effekt må forventes at stige i takt med  

 udviklingen af motorvejsnettet.
Hvad angår den øgede politimæssige indsats, kan der peges på, at  

 kontrollen over for hastighedsovertrædelser på motorvejene kan tænkes  

 effektiviseret ved brug af ubemandet, teknisk udstyr, som registrerer en  

 overtrædelse og fotografisk fastholder færdselssituationen og det køretøj,  

 hvormed overtrædelsen begås.
Der vil ikke blive tale om automatisk  

 overvågning under brug af videooptagelser eller lignende.
Det system, som i  

 givet fald vil blive taget i brug i Danmark - indtil videre forsøgsvis - vil  

 være baseret på udelukkende at blive aktiveret, hvor der registreres en  

 overtrædelse af færdselsreglerne.
Der vil endvidere blive foretaget klar og  

 tydelig afmærkning af de lokaliteter, vejstrækninger eller områder, hvor  

 udstyret anvendes, således at trafikanterne er adviseret herom.
Der vil blive  

 fastsat arbejdsrutiner, som sikrer, at føreren af køretøjet snarest muligt  

 gøres bekendt med den konstaterede overtrædelse og sigtelsen.
I de tilfælde,  

 hvor sigtede nægter sig skyldig og ønsker sagen indbragt for domstolene, vil  

 bevismaterialet i form af det optagne fotografi blive gengivet på en sådan  

 måde, at kun føreren og køretøjets registreringsnummer fremgår.
Denne form  

 for færdselskontrol anvendes i flere vesteuropæiske lande, og i flere lande  

 er forsøg hermed i gang eller under forberedelse.
Bl.a. i Norge anvendes  

 denne kontrolform, og de foreløbige resultater fra Norge viser, at teknisk  

 udstyr som dette kan yde et væsentligt bidrag til at sikre overholdelsen af  

 hastighedsgrænserne.
Endvidere har Justitsministeriet som led i regeringens særlige  

 foranstaltninger mod spirituskørsel anmodet Rigspolitichefen om at undersøge  

 mulighederne for at effektivisere politiindsatsen mod spiritusbilisme ved  

 indførelse af udåndingsudstyr, som er så nøjagtigt, at det på længere sigt  

 kan erstatte blodprøven som bevismiddel i sager om overtrædelse af  

 færdselslovens § 53 (spiritus- og promillekørsel). Blodprøven er et meget  

 sikkert bevis, men er imidlertid meget tids- og ressourcekrævende.
Det gælder  

 både selve udtagelsen af blodprøven på politistationen eller hospitalet og  

 den senere analyse på Retskemisk Institut.
Brug af præcisionsalkometre til  

 retsgyldig måling af alkoholkoncentrationer i udåndingsluft, såkaldt  

 »evidensudstyr«, benyttes i en række lande, bl.a.
Storbritannien,  

 Sverige og Holland.
I Norge er udstyret under afprøvning.
Justitsministeriet  

 vil tage initiativ til, at der gennemføres en række forsøg i Danmark med  

 præcisionsalkometre.
På længere sigt vil dette kunne danne grundlag for en  

 mere rationel behandling af de op mod 20.000 årlige sigtelser for spiritus-  

 og promillekørsel.
Endelig kan der peges på, at Østre Landsret ved 2 domme afsagt i februar  

 1991 har domfældt for hastighedsovertrædelser begået under kørsel med  

 lastbiler, hvor bevisførelsen var baseret på fartskriverens udvisende.
På  

 baggrund af dommene har Rigsadvokaten i en skrivelse med tilhørende notat til  

 statsadvokaterne, politimestrene og Politidirektøren i København fastlagt  

 retningslinierne om anvendelse af fartskrivere som bevis i sager om  

 hastighedsovertrædelser.
I tilknytning hertil har Rigspolitichefen udarbejdet  

 retningslinier til brug ved politiets hastighedskontrol og rapportoptagelse  

 på grundlag af fartskriverdiagram.
 Afslutningsvis skal Justitsministeriet pege på, at man nøje vil følge  

 uheldsudviklingen på de berørte vejstrækninger med henblik på at foretage de  

 ændringer i de lokale hastighedsbegrænsninger, som der måtte vise sig behov  

 for.
4. Skærpelse og omlægning af bødeberegningen for  

 hastighedsovertrædelser 4.1. Gældende regler Efter færdselslovens § 118, stk. 1, nr. 1, straffes overtrædelse af de  

 generelle og køretøjsbestemte hastighedsgrænser (§§ 42 og 43) med bøde.
Rigsadvokaten har senest i Vejledning om bødetakster i politisager af juni  

 1991 fastsat retningslinier for bødetakster i bl.a. sager om overtrædelse af  

 de generelle hastighedsbegrænsninger.
Rigsadvokatens retningslinier er kun af  

 vejledende karakter for politi og anklagemyndighed, og er ikke bindende for  

 domstolene, men i praksis udmåles bøder i hastighedssager takstmæssigt efter  

 disse retningslinier.
 De vejledende bødetakster for overtrædelse af de generelle  

 hastighedsbegrænsninger er:
Bøder for overtrædelse af generelle hastighedsgrænser fastsættes efter  

 disse bødetakster, uanset om hastighedsovertrædelsen er sket i eller uden for  

 tættere bebygget område.
Medmindre særlige forhold gør sig gældende, sker  

 udmålingen ikke på baggrund af en konkret vurdering af karakteren af  

 hastighedsovertrædelsen, farligheden, o.lign., men bøderne fastsættes i  

 forhold til det antal km i timen, som hastighedsgrænsen faktisk overskrides  

 med.
Der er altså ikke tale om, at bøderne udmåles efter hvor stor en  

 procentvis hastighedsoverskridelse, der foreligger.
F.eks. giver en  

 hastighedsoverskridelse på 20 km i timen 450 kr. i bøde, uanset om  

 overskridelsen sker i tættere bebygget område eller på motorvej, d.v.s. en  

 overskridelse på henholdsvis 40% og 20%.
 I tilfælde af 100 procent overskridelse af hastighedsgrænsen vil der  

 sædvanligvis tillige idømmes en betinget frakendelse af kørekortet i medfør  

 af færdselslovens § 126. Dette indebærer, at der fastsættes en prøvetid på 3  

 år, og at føreren skal bestå en orienterende køreprøve for at bevare  

 førerretten, jf. § 60, stk. 3.
4.2. Færdselssikkerhedskommissionens vurderinger vedrørende skærpelse  

 og omlægning af bødeniveauet for hastighedsovertrædelser Færdselssikkerhedskommissionen afgav den 16. november 1990 en deludtalelse  

 om skærpelse af bødeniveauet på færdselslovsområdet, hvori alle medlemmer,  

 bortset fra to, anbefalede, at der skal ske en omlægning af bødeberegningen  

 for hastighedsovertrædelser, samtidig med at bødeniveauet skærpes.
Hensigten  

 hermed er dels at opnå et mere retfærdigt bødeberegningssystem, der afspejler  

 den forøgede færdselssikkerhedsmæssige risiko ved hastighedsovertrædelser,  

 dels at styrke bødernes præventive effekt.
4.2.1. Færdselssikkerhedskommissionens overvejelser Færdselssikkerhedskommissionen konstaterer, at det er en almindelig  

 antagelse, at trafikanternes oplevelse af risikoen for at blive opdaget og  

 sigtet for en færdselsforseelse udøver en større indflydelse på  

 trafikanternes adfærd end selve truslen om en given straf.
Dette betyder imidlertid efter Færdselssikkerhedskommissionens opfattelse  

 ikke, at selve straffen, det vil i praksis sige bødens størrelse, er uden  

 betydning.
I den forbindelse peger Færdselssikkerhedskommissionen på, at hele  

 sanktionssystemet, herunder de meget differentierede bødetakster i  

 færdselssager, bygger på en tro på, at ikke alene opdagelsesrisikoen, men  

 også den efterfølgende sanktion påvirker trafikanternes adfærd i positiv  

 retning.
I tilknytning hertil understreger Færdselssikkerhedskommissionen, at  

 en afgørende forudsætning for, at et skærpet bødeniveau for  

 hastighedsovertrædelser kan forventes at have nogen betydende  

 generalpræventiv effekt, vil være, at trafikanterne informeres grundigt om de  

 nye bødetakster.
Med hensyn til beregningsformen ved en omlægning og skærpelse af  

 bødeniveauet er det Færdselssikkerhedskommissionens opfattelse, at det  

 princip, som hastighedsbøderne udmåles efter i dag, er uheldigt.  

 Færdselssikkerhedskommissionen peger herved på, at bødeniveauet ved  

 hastighedsoverskridelser i tættere bebygget område er forholdsvis lavt  

 sammenlignet med veje med højere hastighedsbegrænsning.  

 Færdselssikkerhedskommissionen finder, at bødetaksterne som udgangspunkt bør  

 afspejle den risikoforøgelse, som indtræder ved stigende hastigheder.
Dette  

 indebærer, at bødetaksterne for hastighedsovertrædelser i princippet skal  

 fastsættes efter en progressiv bødeskala.
Færdselssikkerhedskommissionen  

 finder imidlertid, at der ved fastlæggelse af progressionen også bør tages  

 hensyn til den forventede betalingsevne.
Dette betyder, at der ved større  

 hastighedsoverskridelser skal ske en vis reduktion i den bøde, som ellers  

 ville følge af en konsekvent gennemført progression.
 Samtidigt lægger Færdselssikkerhedskommissionen vægt på, at den nuværende  

 praksis med reducerede bøder til personer med lav indtægt (lærlinge,  

 studerende, pensionister, m.fl.) opretholdes.
4.2.2. Færdselssikkerhedskommissionens anbefaling Færdselssikkerhedskommissionen foreslår, at beregningen af bøder for  

 hastighedsoverskridelser skal foretages ud fra følgende principper:
 1) Der skal tages udgangspunkt i, hvor stor hastighedsoverskridelsen er i  

 forhold til den tilladte hastighed på den pågældende vejstrækning og for det  

 pågældende køretøj, d.v.s. hastighedsoverskridelsen skal beregnes  

 procentuelt i forhold til den tilladte hastighed.
 2) Bøderne skal stige progressivt i forhold til  

 hastighedsoverskridelsen.
 I overensstemmelse med disse principper skal bøderne fastsættes på en  

 sådan måde, at der samtidig sker en skærpelse af bødeniveauet.
 Det er Færdselssikkerhedskommissionens opfattelse, at bødetaksterne  

 løbende bør justeres i takt med den almindelige løn- og prisudvikling.
 Samtidig med Færdselssikkerhedskommissionens anbefaling om omlægningen af  

 bødeberegningen og skærpelsen af bødeniveauet for hastighedsovertrædelser  

 finder Færdselssikkerhedskommissionens flertal anledning til at understrege,  

 at det for dem er en afgørende forudsætning, at der sker en massiv og  

 intensiv information om de nye bøder i forbindelse med deres ikrafttræden.  

 For at opretholde kendskabet til de ændrede bøder og dermed bevare den  

 præventive effekt er det samtidig en væsentlig forudsætning, at  

 informationskampagner gentages med passende mellemrum.
4.3. Statistik Der foreligger ikke en landsdækkende statistik, der angiver det samlede  

 antal sager vedrørende overtrædelse af de generelle hastighedsbegrænsninger.  

 Det er alene oplysninger fra Rigspolitichefens Færdselspoliti, der ligger til  

 grund for de årlige opgørelser.
Da afdelingen imidlertid patruljerer over  

 hele landet, er der grund til at tro, at talmaterialet giver et rimeligt  

 billede af udviklingen.
 Tallene tyder på, at der i de senere år er sket en voldsom stigning i  

 antallet af sager vedrørende hastighedsovertrædelser.
 4.3.1. Udviklingen i optagne rapporter af hastighedsovertrædelser.
 Tabel 7. Udviklingen i overtrædelse af generelle hastighedsbegrænsninger  

 siden 1985.
4.3.2. Målinger på vejnettet af de faktiske hastigheder Hastighedsmålinger foretaget af Vejdirektoratet i 1987 og 1988 viser:
På motorveje og motortrafikveje, at ca. halvdelen af trafikanterne  

 overholder de gældende generelle hastighedsgrænser.
Endvidere overskrides  

 hastighedsgrænserne med op til 10 km i timen af ca. 25%, og de resterende 25%  

 overskrider hastighedsgrænserne med mere end 10 km i timen.
På hovedlandeveje uden for bymæssig bebyggelse, at ca. 35% af  

 trafikanterne overholder de gældende generelle hastighedsgrænser.
Endvidere  

 overskrides hastighedsgrænserne med op til 10 km i timen af ca. 30%, og de  

 resterende 35% overskrider hastighedsgrænserne med mere end 10 km i timen.
På hovedlandeveje gennem bymæssig bebyggelse, at ca. 50% af  

 trafikanterne overholder de gældende generelle hastighedsgrænser.
Endvidere  

 overskrides hastighedsgrænserne med op til 10 km i timen af ca. 25%, og de  

 resterende 25% overskrider hastighedsgrænserne med mere end 10 km i timen.
 Målinger foretaget af Rådet for Trafiksikkerhedsforskning har vist, at  

 selv under kortvarige hastighedsmålinger på motorvejene forekommer der  

 jævnligt hastighedsforseelser af betydelig størrelse, d.v.s. overskridelser  

 af hastighedsgrænsen på 50-100%. Hvad særligt angår hastighedsmålinger på  

 motorvejene henvises i øvrigt til oven for under pkt. 3.3.
4.4. Justitsministeriets vurderinger af en skærpelse og omlægning af  

 bødeniveauet for hastighedsovertrædelser 4.4.1. Hensynene bag en skærpelse og omlægning af bødeniveauet På grundlag af antallet af sigtelser for overtrædelse af færdselslovens  

 generelle hastighedsbegrænsninger og ud fra de hastighedsmålinger, som  

 løbende foretages på vejnettet, kan det konstateres, at der årligt sker  

 massive hastighedsovertrædelser, og at problemet tilsyneladende er stigende.  

 Samtidig kan det på baggrund af det store antal årlige sigtelser for  

 overtrædelse af hastighedsgrænserne konstateres, at overtrædelserne finder  

 sted på trods af, at der fra politiets side gøres en stor indsats for at  

 dæmme op for problemet.
 Efter Justitsministeriets opfattelse er det uacceptabelt at måtte  

 konstatere så massive overtrædelser, som tilfældet er med hensyn til  

 hastighedsforseelser, uden at det på trods af en omfattende politiindsats er  

 muligt at dæmme op for overtrædelserne.
Endvidere er det vigtigt at fremhæve, at det er et bærende hensyn bag  

 hastighedsgrænserne, at de er fastsat ud fra en færdselssikkerhedsmæssig  

 vurdering for den enkelte vejkategori og køretøjstype.
Hertil kommer, at  

 trafiksikkerhedsforskningen viser, at risikoforøgelsen ikke stiger  

 proportionalt med stigende hastighed, men er progressivt stigende.
Disse  

 forhold betyder, at den, der overskrider de gældende hastighedsgrænser,  

 udsætter sig selv og andre for en risiko, og jo grovere  

 hastighedsovertrædelsen er, desto større bliver denne risiko, og  

 risikoforøgelsen stiger forholdsvis mere end hastighedsforøgelsen.
Justitsministeriet kan på denne baggrund tilslutte sig  

 Færdselssikkerhedskommissionens anbefaling af en omlægning og skærpelse af  

 bødeberegningen i hastighedssager.
Det forventes, at dette vil have en  

 præventiv effekt og dermed bidrage til at forebygge hastighedsovertrædelser  

 og dermed i sidste ende forbedre færdselssikkerheden.
Justitsministeriet er enig med Færdselssikkerhedskommissionen i, at det er  

 af stor betydning at sikre, at trafikanterne bliver grundigt informeret om de  

 nye bødesatser.
Justitsministeriet vil derfor i samarbejde med  

 Rigspolitichefen og Rådet for Større Færdselssikkerhed tilrettelægge grundige  

 og tilbagevendende informationskampagner herom.
4.4.2. Udformningen af bødeberegning for hastighedsovertrædelser Det er Justitsministeriets opfattelse, at bøderne for hastighedsforseelser  

 skal afspejle den risikoforøgelse, som hastighedsoverskridelsen medfører.
På denne baggrund foreslår Justitsministeriet, at der sker en omlægning af  

 bødeberegningen i sager om hastighedsovertrædelser, således at der tages  

 udgangspunkt i den procentuelle overskridelse af den aktuelle  

 hastighedsgrænse, og således at bødeberegningen sker efter en progressivt  

 stigende skala.
Med henblik på at opnå en styrkelse af bødernes præventive  

 effekt foreslås samtidig en skærpelse af bødeniveauet i hastighedssager i  

 forhold til i dag.
På motorveje med en hastighedsgrænse på 100 km i timen eller derover  

 foreslås en særlig skærpet bødetakst for hastighedsovertrædelser.
Dette  

 skyldes, at miljømæssige og energimæssige hensyn tilsiger, at der sættes  

 særligt ind mod hastighedsovertrædelser ved meget høje hastigheder.
Hertil  

 kommer, at det vil være nødvendigt for at undgå, at bødetaksterne for  

 hastighedsovertrædelser på motorveje svækkes i forhold til i dag.
 Den foreslåede beregningsform skal anvendes, hvad enten der er tale om en  

 overskridelse af en generel hastighedsgrænse, jf. færdselslovens § 42, stk.  

 1-3, en lokalt fastsat hastighedsgrænse, jf. § 42, stk. 4 og 5, eller en  

 køretøjsbestemt hastighedsgrænse, jf. § 43.
I tilknytning til en omlægning af bødeberegningen finder  

 Justitsministeriet, at der skal fastsættes særlige bødetakster for lastbiler  

 med en tilladt totalvægt over 3.500 kg og for vogntog bestående af en sådan  

 lastbil og et registreringspligtigt påhængskøretøj, således at bøderne for  

 hastighedsoverskridelser med disse køretøjer belægges med et tillæg på  

 (tilnærmelsesvis) 50%. Baggrunden herfor er, at skadefølgerne af uheld, hvor  

 lastbiler m.v. er indblandet, er væsentlig større end andre færdselsuheld.  

 Selvom uheldshyppigheden for lastbiler m.v. stort set er den samme som  

 uheldshyppigheden for personbiler, er antallet af dræbte ved disse uheld  

 flere gange større, end tilfældet er for uheld med personbiler.
Til støtte  

 for skærpede bøder ved hastighedsoverskridelser med lastbiler og  

 lastbilvogntog kan endvidere henvises til Rådet for  

 Trafiksikkerhedsforsknings undersøgelse af dødsuheld med lastbiler i 1989  

 (Rådet for Trafiksikkerhedsforsknings notat 3/1990). Undersøgelsen viste, at  

 for høj hastighed er en væsentlig uheldsfaktor ved dødsulykker med lastbiler.
 Herefter vil de vejledende bødetakster for overtrædelse af de generelle  

 hastighedsbegrænsninger og køretøjsbestemte hastigheder være således:
De foreslåede bødetakster vil indebære, at en kørsel med 60 km i timen på  

 vej, hvor hastighedsgrænsen er 50 km i timen, altså en 20%  

 hastighedsoverskridelse, vil udløse 600 kr. i bøde.
Kørsel med 120 km i timen  

 på en motorvej med en hastighedsgrænse på 100 km i timen vil tilsvarende  

 udløse 900 kr. i bøde.
 Der vil af anklagemyndigheden blive nedlagt bødepåstand i overensstemmelse  

 med ovenstående bødetakster for hastighedsforseelser begået efter lovens  

 ikrafttræden.
5. Skærpelse af bødeniveauet for trafikfarlige overtrædelser 5.1 Gældende regler Langt de fleste overtrædelser af færdselsloven straffes med bøde.
Reglerne  

 herom findes i færdselslovens §§ 117 og 118. I færdselslovens § 118, stk. 1,  

 nr. 1, er angivet en lang række bestemmelser, der ved overtrædelse kan  

 medføre bødestraf.
I lighed med hvad der gælder for overtrædelse af de generelle  

 hastighedsgrænser, fastsættes bødestraffen for overtrædelse af de øvrige  

 færdselslovsbestemmelser i vidt omfang takstmæssigt.
Bødetaksterne er  

 indeholdt i Rigsadvokatens Vejledning om bødetakster i politisager af juni  

 1991. Som anført oven for under pkt. 4.1 er Rigsadvokatens retningslinier kun  

 vejledende for politi og anklagemyndighed og er ikke bindende for domstolene,  

 men i praksis udmåles bøder i færdselssager i langt de fleste tilfælde efter  

 disse retningslinier.
De vejledende bødetakster indeholder en differentiering af bødestørrelsen  

 for de enkelte færdselsforseelser.
Bødekatalogets mindste bødetakst for  

 overtrædelse af færdselsloven er 150,- kr.
Den højeste er 2.000,- kr., dog  

 udmåles der højere bøder for meget grove hastighedsovertrædelser og i sager  

 om spiritus- og promillekørsel.
Differentieringen er foretaget ud fra en  

 vurdering af, hvor trafikfarlig en handling er.
 Nedenstående oversigt viser en række eksempler fra de nugældende,  

 vejledende bødetakster:
5.2 Færdselssikkerhedskommissionens vurderinger om en skærpelse af  

 bødeniveauet Færdselssikkerhedskommissionen afgav den 1. juli 1991 en udtalelse om  

 bl.a. en generel forhøjelse af bødeniveauet for færdselsforseelser.  

 Færdselssikkerhedskommissionen gav udtryk for, at det nuværende bødeniveau  

 for færdselsforseelser er meget beskedent og anbefalede, at der gennemføres  

 en generel forhøjelse af bødeniveauet for færdselsforseelser med mindst 50%,  

 samtidigt med at bødetaksterne justeres efter den almindelige løn- og  

 prisudvikling siden 1988.
På tilsvarende måde som for anbefalingen om at omlægge og skærpe  

 bødeniveauet for hastighedsovertrædelser, jf. oven for under pkt. 4.2., er  

 formålet at styrke bødernes præventive effekt.
Færdselssikkerhedskommissionen  

 understregede, at det er en afgørende forudsætning for Kommissionen, at  

 trafikanterne informeres grundigt om størrelsen af bøderne.
Kommissionen  

 pegede på, at dette vil være nødvendigt, hvis de skærpede bøder skal have den  

 forventede effekt.
5.3. Justitsministeriets vurdering af en skærpelse af bødeniveauet Justitsministeriet er enig med Færdselssikkerhedskommissionen i, at det  

 nuværende bødeniveau for færdselsforseelser er beskedent, og at en skærpelse  

 af bøderne kan have en præventiv effekt.
Justitsministeriet har derfor  

 overvejet, hvordan en skærpelse af bøderne for overtrædelse af  

 færdselslovgivningen mest hensigtsmæssigt kan gennemføres.
Det er Justitsministeriets opfattelse, at en ændret påtalepraksis fra  

 anklagemyndighedens side i form af skærpede bødepåstande i færdselssager ikke  

 kan forventes at føre til en sådan forhøjelse af bødeniveauet, at der vil  

 være udsigt til at opnå en væsentlig forøget præventiv effekt.
Det vil derfor  

 være nødvendigt gennem en ændring af færdselsloven at bestemme, at bøderne  

 skal skærpes.
 Justitsministeriet har herefter overvejet, om en sådan ændring skal  

 gennemføres i form af en generel skærpelse af bøderne omfattende alle  

 færdselsforseelser, eller om skærpelsen skal begrænses til de trafikfarlige  

 forseelser.
Justitsministeriet finder, at skærpelsen af bøderne bør begrænses til de  

 færdselsforseelser, som ud fra en generel betragtning må anses for  

 trafikfarlige, enten for vedkommende selv eller for medtrafikanterne.  

 Justitsministeriet er på den anden side enig med  

 Færdselssikkerhedskommissionen i, at skærpelsen af bøderne ikke kun skal  

 omfatte visse særligt farlige forseelser, som ud fra en konkret vurdering har  

 medført fare for eller skade på den pågældende selv eller andre.
Hvis en  

 skærpelse af bødeniveauet skal have en effekt, må der nødvendigvis være tale  

 om en betydelig stigning i bødetaksten, omfattende en bred vifte af  

 færdselsforseelser.
 Justitsministeriet foreslår på den baggrund, at der gennemføres en  

 skærpelse af bødeniveauet på (tilnærmelsesvis) 50% i forhold til i dag, og at  

 denne skærpelse skal omfatte følgende overtrædelser af færdselslovgivningen:
§ 4, stk. 1, (lyssignal og færdselstavler m.v. ikke respekteret) § 5 (færdsel over jernbanespor m.v.) § 14, stk. 1 og 2, § 15, stk. 1-4, § 16, § 17, stk. 1, §§ 18-29, §§ 31-36,  

 § 37, stk. 4, (færdselsregler for kørende ikke respekteret, som f.eks.  

 vending, overhaling, vigepligt, lygteføring, m.v.) § 41 (almindelige regler for hastighed ikke respekteret) §§ 44-48 (særlige regler for færdsel på motorvej og motortrafikvej ikke  

 respekteret) § 49 og § 50, stk. 2 og 3, (særlige regler for cykler ikke respekteret) § 51 (særlige regler for knallerter ikke respekteret) § 52 (særlige regler for motorcykler ikke respekteret) § 54, stk. 2-4, (bl.a. overladelse af motorkøretøj til spirituspåvirket  

 person) § 62, stk. 3, (kørekort til traktor ikke erhvervet) § 63, stk. 1-2, (bl.a. knallertbevis ikke erhvervet) § 64 (øvelseskørsel) § 67 (bl.a. fejl og mangler i køretøj) § 70, stk. 1 og 2, (tilkobling og slæbning) §§ 80-81 (sikkerhedsseler og styrthjelm ikke anvendt) § 82 (belæsningsregler ikke respekteret) § 83 a (brug af campingvogn til personbefordring) § 84, stk. 2, (vogntogskørsel med ulempe og fare) §§ 87-88 (hindringer på vej).
Det bemærkes, at enkelte af de anførte bestemmelser også omfatter  

 overtrædelser, der ikke eller ikke kun udgør en fare for færdselssikkerheden,  

 men tillige varetager bl.a. miljøhensyn.
Som eksempel kan nævnes mangler ved  

 et køretøjs udstødningssystem (utilstrækkelig lyddæmpning, afmontering af  

 katalysator m.v.), der udgør en overtrædelse af § 67. Bødeskærpelsen vil  

 imidlertid også omfatte sådanne overtrædelser.
 Der vil af anklagemyndigheden blive nedlagt påstand om skærpede bøder i  

 ovennævnte sager i overensstemmelse med bilag 1.
 De foreslåede bødetakster er, som de nugældende, vejledende for  

 domstolene, og vil kunne justeres i takt med løn- og prisudviklingen.
Bødesatserne er ikke til hinder for, at der kan ske en afvigelse fra  

 bødestørrelsen i det konkrete tilfælde i opad- eller nedadgående retning.
Den  

 nuværende ordning, hvorefter der udmåles en nedsat bøde til pensionister og  

 studerende, berøres heller ikke af forslaget.
 Også de skærpede bødetakster vil fremover blive justeret efter den  

 almindelige løn- og prisudvikling.
6. Økonomiske og administrative konsekvenser Justitsministeriet anslår, at gennemførelse af forslaget om øget adgang  

 til at differentiere hastighedsbegrænsningen på motorveje vil medføre  

 udgifter for de statslige vejmyndigheder til skiltning m.v. på ca. 3,5 mio.  

 kr.
Den omtalte øgede politimæssige indsats i form af øget patruljering  

 forudsættes at kunne holdes inden for politiets bevillingsmæssige rammer.
En  

 forsøgsvis gennemførelse af hastighedskontrol med ubemandet teknisk udstyr  

 vil være forbundet med merudgifter i størrelsesordenen ca. 7 mio.kr.
Forsøg  

 med indførelse af udåndingsudstyr, der på længere sigt kan erstatte  

 blodprøveudtagning, skønnes at kunne gennemføres for ca. 1 mio. kr.
Skønnet over det forøgede indtægtsprovenu i forbindelse med ændring af  

 principperne for bødeberegning i hastighedssager og forhøjelse af  

 bødeniveauet for trafikfarlig overtrædelse er forbundet med betydelig  

 usikkerhed.
Med dette forbehold og under hensyn til den forudsatte  

 intensivering og effektivisering af hastighedsovervågningen skønner  

 Justitsministeriet, at lovforslaget vil indebære et merprovenu i  

 størrelsesordenen ca. 55-75 mio. kr. årligt.
Rigspolitichefen og Rådet for Større Færdselssikkerhed vil skulle forestå  

 informationsvirksomheden med hensyn til de nye regler.
Udgifterne hertil  

 forventes at andrage 0,5 - 1,0 mio. kr.
 Merudgifter i 1992 i medfør af forslaget afholdes inden for de gældende  

 bevillingsmæssige rammer.
 Lovforslaget skønnes ikke i øvrigt at medføre økonomiske eller  

 administrative konsekvenser af betydning for det offentlige.
 7. Hørte myndigheder m.v.
 Lovforslaget har været til høring hos præsidenterne for Østre og Vestre  

 Landsret, Københavns Byret, retterne i Århus, Odense og Ålborg, Den danske  

 Dommerforening, Foreningen af dommerfuldmægtige i Danmark, Rigsadvokaten,  

 Rigspolitichefen, Politidirektøren i København, Trafikministeriet,  

 Energiministeriet, Miljøministeriet, Sundhedsministeriet, Foreningen af  

 Politimestre i Danmark, Politifuldmægtigforeningen, Dansk Politiforbund,  

 Politiets og Domstolenes Tjenestemandsforening, Dansk Dommer- og  

 Politikontorfunktionærforening, Bilinspektørforeningen, Statens Bilinspektion  

 i Storkøbenhavn, Bilassistentforeningen, Køreprøvesagkyndiges Landsforening,  

 Dansk Kørelærer-Union, Danske Kørelæreres Landsforbund, Dansk Køreskole  

 Forening, Hærens Materiel- og Færdselsskole, Danske Vognmænd,  

 Turistvognmændenes Landsforening, Danmarks Automobilforhandler Forening,  

 Laboratoriet for Energiteknik (Danmarks Tekniske Højskole),  

 Motorcykelbranchens Landsforbund, Danske Motorcyklisters Råd,  

 Automobil-Importørernes Sammenslutning, Dansk Arbejdsgiverforening,  

 Specialarbejderforbundet i Danmark, Assurandør-Societetet, Den Almindelige  

 Danske Lægeforening, Danmarks Bilruter, Dansk Taxi Forbund, Danmarks  

 Naturfredningsforening, Advokatrådet, Amtsrådsforeningen, Kommunernes  

 Landsforening, Københavns og Frederiksberg Kommuner, Forenede Danske  

 Motorejere, Dansk Cyklistforbund, Rådet for Trafiksikkerhedsforskning,  

 Danmarks Aktive Handelsrejsende og Rådet for Større Færdselssikkerhed.
Bemærkninger til lovforslagets enkelte bestemmelser Til § 1, nr. 1 Bestemmelsen indebærer, at der bliver en administrativ adgang til lokalt  

 at forhøje hastighedsgrænsen på motorveje, dog højst til 120 km i timen.
Den  

 generelle hastighedsgrænse på motorveje på 100 km i timen foreslås  

 opretholdt.
Den foreslåede bestemmelse skal ses i sammenhæng med hele stk. 4. Det  

 fremgår af 1. pkt. i stk. 4, at særlig hensynet til trafikafviklingen kan  

 motivere en fravigelse af den generelle hastighedsgrænse i opadgående  

 retning, men at afgørende færdselssikkerhedsmæssige hensyn ikke må tale  

 herimod.
Ved vurderingen heraf skal der navnlig lægges vægt på  

 motorvejsstrækningens sikkerhedsmæssige standard.
Ved valget mellem 100, 110  

 eller 120 km i timen er det afgørende, om der er nødspor, bredden af  

 vejbanerne, fra- og tilkørselsforhold og lignende.
 Hastighedsgrænsen på motortrafikveje vil ikke blive berørt af forslaget.  

 Der vil således fortsat være mulighed for lokalt at fravige hastighedsgrænsen  

 op til 90 km i timen på disse veje.
Til § 1, nr. 2 Bestemmelsen i stk. 2 indebærer, at der skal udmåles en skærpet  

 bøde ved overtrædelse af de færdselslovsbestemmelser, der er udtrykkeligt  

 opregnet.
Hensigten er at opnå en forhøjelse på (tilnærmelsesvis) 50% i  

 forhold til det gældende bødeniveau.
Der henvises i øvrigt til lovforslagets  

 almindelige bemærkninger under pkt. 5.
Derudover er det hensigten, at det foreslåede stk. 3 sammen med  

 lovforslagets bemærkninger, jf. oven for under pkt. 4.4., skal føre til en  

 skærpelse og omlægning af bødeberegningen i sager vedrørende  

 hastighedsovertrædelser.
Som udtryk for den risikoforøgelse, som  

 overtrædelsen generelt medfører, skal hastighedsbøder fremover fastsættes  

 procentuelt i forhold til den begåede hastighedsoverskridelse og med en vis  

 progressiv stigning i bødestørrelsen.
De nye vejledende bødetakster er  

 gengivet oven for under pkt. 4.4.2.
De ændrede bødeberegningsregler i hastighedssager finder anvendelse i  

 sager om overtrædelse af færdselslovens §§ 42 og 43, d.v.s. i sager om  

 overtrædelse af de generelle, lokale og køretøjsbestemte  

 hastighedsbegrænsninger.
Ved fastsættelsen af bødetaksterne for overtrædelse  

 af færdselslovens §§ 42 og 43 er der lagt vægt på den fare for  

 færdselssikkerheden, som de pågældende hastighedsovertrædelser generelt  

 medfører.
Bødetaksterne skal anvendes, selv om en hastighedsovertrædelse ikke  

 udgør en konkret fare.
 Bødetaksterne skal som hidtil med mellemrum justeres i takt med den  

 almindelige udvikling i den disponible realindkomst og priserne.
Bestemmelsen medfører ikke ændringer i adgangen til at fravige  

 bødetaksterne, når særlige forhold gør sig gældende.
Navnlig skal det  

 fremhæves, at der ikke tilsigtes nogen ændringer i den hidtidige praksis med  

 en vis reduktion af bøderne til personer med lav indtægt (studerende,  

 pensionister, m.fl.).
Til § 2 Bestemmelsen indeholder ikrafttrædelsesreglen.
Det foreslås, at loven  

 træder i kraft den 1. juli 1992.
Bilag 1 Bødetaksterne for de trafikfarlige forseelser skal fremover udmåles efter  

 følgende bødeskala:
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget Ad § 1 1. § 42, stk. 4, 2. pkt., affattes således:
»På motortrafikveje og motorveje må hastigheden dog ikke overstige  

 henholdsvis 90 km i timen og 120 km i timen.« § 42. . . . .
 Stk. 2. . . . .
 Stk. 3. . . . .
Stk. 4. For en vejstrækning kan der fastsættes en højere hastighedsgrænse  

 end den generelle hastighedsgrænse, såfremt omstændighederne, herunder  

 trafikafviklingen, tilsiger det, og afgørende færdselssikkerhedsmæssige  

 hensyn ikke taler derimod.
På motortrafikveje må hastigheden dog ikke  

 overstige 90 km i timen.
 Stk. 5. . . . .
 2. I § 118, indsættes efter stk. 1 som nyt stk. 2 og 3:
 » Stk. 2. Ved fastsættelsen af bøder for overtrædelse af § 4,  

 stk. 1, § 5, § 14, stk. 1 og 2, § 15, stk. 1-4, § 16, § 17, stk. 1, §§ 18-29,  

 §§ 31-36, § 37, stk. 4, § 41, §§ 44-49, § 50, stk. 2 og 3, §§ 51-52, § 54,  

 stk. 2-4, § 62, stk. 3, § 63, stk. 1-2, § 64, § 67, § 70, stk. 1 og 2, §§  

 80-82, § 83 a, § 84, stk. 2, og §§ 87-88 udmåles en skærpet bøde.
Stk. 3. Ved fastsættelsen af bøder for overtrædelse af §§ 42 og 43  

 skal der tages hensyn til den generelle risikoforøgelse, som den pågældende  

 hastighedsovertrædelse medfører.
Ved hastighedsovertrædelser på motorveje med  

 en hastighedsgrænse på 100 km i timen eller derover udmåles en skærpet bøde.  

 Ved hastighedsovertrædelser begået ved kørsel med lastbiler, hvis tilladte  

 totalvægt overstiger 3.500 kg, eller vogntog bestående af sådanne lastbiler  

 og registreringspligtige påhængskøretøjer udmåles ligeledes en skærpet  

 bøde.« Stk. 2-5 bliver herefter stk. 4-7.
 § 118. Med bøde straffes den, der:
1) overtræder § 3, stk. 1 og 2, §§ 4-8, § 9, stk. 2, § 10, § 12, §§ 14-52,  

 § 54, stk. 2-4, § 60, stk. 5, § 62, stk. 2 og 3, §§ 63-65, § 67, § 70, stk. 1  

 og 2, § 72, §§ 74-75, §§ 80-82, § 83a, § 84, stk. 2, §§ 86-88, §§ 97-99 og §  

 105, 2) tilsidesætter vilkår for en tilladelse i henhold til loven eller i  

 henhold til forskrifter udstedt i medfør af loven eller 3) undlader at efterkomme forbud eller påbud, der er meddelt i henhold til  

 loven eller i henhold til forskrifter udstedt i medfør af loven.
 Stk. 2. . . . .
 Stk. 3. . . . .
 Stk. 4. . . . .
 Stk. 5. . . . .
Bilag 3 Forslag til differentierede hastighedsgrænser på motorveje.
(Vejledende) Bilag 4 Forslag til differentierede hastighedsgrænser på motorveje.
(Vejledende) Efter 2. behandling den 21. april 1992 § 1 I færdselsloven, jf. lovbekendtgørelse nr. 765 af 16. november 1990, som  

 ændret senest ved lov nr. 942 af 27. december 1991, foretages følgende  

 ændringer:
 1. I § 42, stk. 2, ændres »100« til:  

 »110«.
 2. I § 118 indsættes efter stk. 1 som nyt stk. 2 og  

3:
 »Stk. 2. Ved fastsættelsen af bøder for overtrædelse af § 4, stk. 1,  

 § 5, § 14, stk. 1 og 2, § 15, stk. 1-4, § 16, § 17, stk. 1, §§ 18-29, §§  

 31-36, § 37, stk. 4, § 41, §§ 44-49, § 50, stk. 2 og 3, §§ 51 og 52, § 54,  

 stk. 2-4, § 62, stk. 3, § 63, stk. 1 og 2, § 64, § 67, § 70, stk. 1 og 2, §§  

 80-82, § 83 a, § 84, stk. 2, og §§ 87 og 88 udmåles en skærpet bøde.
Stk. 3. Ved fastsættelsen af bøder for overtrædelse af §§ 42 og 43  

 skal der tages hensyn til den generelle risikoforøgelse, som den pågældende  

 hastighedsovertrædelse medfører.
Ved hastighedsovertrædelser på motorveje med  

 en hastighedsgrænse på 100 km i timen eller derover udmåles en skærpet bøde.  

 Ved hastighedsovertrædelser begået ved kørsel med lastbiler, hvis tilladte  

 totalvægt overstiger 3.500 kg, eller vogntog bestående af sådanne lastbiler  

 og registreringspligtige påhængskøretøjer udmåles ligeledes en skærpet  

 bøde.« Stk. 2-5 bliver herefter stk. 4-7.
§ 2 Loven træder i kraft den 1. maj 1992. § 1, nr. 2, gælder for  

 overtrædelser, der er begået den 1. maj 1992 eller senere.
