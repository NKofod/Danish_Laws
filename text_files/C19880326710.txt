I.
Orientering.
I denne AT-cirkulæreskrivelse gengives relevante dele af bortfaldne  

 meddelelser m.v., angående - Tårnkraner - Mobilkraner - Etagekraner - Spilhejseværkeri - Kraner og gravemaskiner med fri firing De gengivne dele er gældende regler og praksis efter bekendtgørelse nr.  

 401 af 27. juli 1945 om indretning og brugen af mekanisk drevne kraner med  

 senere ændringer og bekendtgørelsen nr. 43 af 22. januar 1981 om tekniske  

 hjælpemidlers indretning og anvendelse.
A Tårnkraner En tårnkran er en kran, der som væsentligt element i den bærende  

 konstruktion har et tårn med stor højde i forhold til tværsnittet og med  

 udligger fastgjort i eller nær tårnets top.
1.1. Tovberegning Med hensyn til beregning af krantove henvises til AT-cirkulære nr. 12/88:
 Beregning af krantove.
1.2 Firing Fri firing må ikke kunne foretages.
1.3 Højdestop Der skal være automatisk højdestop.
1.4 Endestop Der skal være automatisk endestop for bom- og løbekatbevægelser.
1.5 Bremse Der skal være en forsvarlig driftsbremse for bom- og løbekatbevægelse.
1.6 Overbelastningssikringer Der skal være anordninger, der hindrer såvel hejsning af for tunge byrder  

 som overskridelse af tilladeligt lastmoment under hensyn til forekommende  

 vind-, sving- og bremsekræfter.
1.7 Sikring ved kørsel a.
Skinnekørende kraners undervogn skal være således konstrueret, at  

 afsporing, aksel- eller hjulbrud ikke medfører væltningsfare.
b.
Skinnekørende kraner skal foran hvert hjul eller bogie være forsynet  

 med såvel en skinerømmer som en eftergivende afviser, fx en ståltovsbøjle  

 anbragt ca. 0,75 m over sporet og rækkende ca. 0,5 frem foran undervognens  

 forreste del.
1.8 Instruktionsbog Leverandøren skal levere en fyldestgørende, dansksproget instruktionsbog  

 med hver kran.
 Instruktionen skal omfatte alle nødvendige anvisninger for forsvarlig  

 opstilling, prøvebelastning, brug, vedligeholdelse og nedtagning af kraner,  

 herunder specifikation af krav til kranens underlag (spor m.v.), samt  

 angivelse af maksimale vindstyrker, ved hvilke kranen må arbejde.
2.1 Anmeldelse Leverandøren skal anmelde kranen på formular 621.873.B.1 til den  

 arbejdstilsynskreds, hvor kranejeren har hjemsted (kontoradresse).
 Samme anmeldelse skal foretages efter enhver væsentlig reparation eller  

 ombygning af kranen.
 Opstilleren  skal anmelde kranen på formular 621.873.B.2, inden  

 den første gang tages i brug på hvert opstillingssted (adresse), til den  

 arbejdstilsynskreds, hvor opstillingsstedet ligger.
2.2 Belastningsprøve Inden kranen tages i brug, skal belastningsprøve foretages med mindst 125%  

 af den størst tilladelige belastning og med prøvelasten anbragt i de for  

 stabilitet og konstruktion ugunstigste positioner, (d.v.s. 2  

 belastningsprøver for henholdsvis stabiliteten og konstruktionen).
 Belastningsprøve skal udføres:
a.
Efter første opstilling på hvert arbejdssted (adresse), og attest for  

 denne belastningsprøve påføres opstillerens anmeldelse til  

 arbejdstilsynskredsen.
b.
Efter hver flytning til nyt underlag og efter ændring af bærende dele,  

 fx tovskift eller indsætning og udtagning af tårn- og udliggerelementer.  

 Attest for denne belastningsprøve opbevares let tilgængeligt på kranens  

 arbejdssted, fx ved indføring i en bog forbeholdt dette formål.
2.3 Underlag a.
Underlag skal være fast og bæredygtigt under hensyn til jordbunden på  

 opstillingsstedet og den størst forekommende belastning.
Der skal drænes i  

 fornødent omfang.
b.
Kraner må ikke anbringes så nær skrænter og udgravninger, at jordskred  

 kan forringe stabiliteten.
For skinnekørende kraner gælder yderligere:
c.
Skinnelegemer, herunder ballast, skal udføres og vedligeholdes  

 omhyggeligt, idet de af kranleverandøren i instruktionsbogen foreskrevne mål  

 og tolerancer overholdes.
d.
Ballast skal bestå af skærver, skarpt, groft grus eller materialer med  

 tilsvarende egenskaber.
e.
Der skal til hele sporet anvendes skinner af samme profil fastgjort  

 solidt til samtlige sveller eller andet skinneunderlag.
f.
Sporvidden skal være forsvarligt fikseret.
g.
Skinnestød skal udføres, så der sikres en stiv samling af  

 skinneenderne, fx med solide lasker, der spænder mod skinnehoved og -fod og  

 er befæstet med gennemgående bolte.
h.
Skinnestød skal ved tværsveller understøttes af dobbelte eller særlig  

 brede sveller og må ved langsgående sveller ikke falde sammen med  

 svellestødene.
i.
Ved begge sporender skal på hver skinne - passende langt fra yderste  

 skinneunderstøtning - findes fast, fjedrende eller eftergivende endestop,  

 anbragt så stoppene i samme sporende berøres samtidigt.
Endestoppene skal  

 være konstrueret, så de kan modstå de størst forekommende påvirkninger og kan  

 bringe kranen til standsning fra dens største kørehastighed uden  

 væltningsrisiko.
k.
Har endestop været påkørt, må kranen ikke tages i brug, før  

 endestoppene er efterset og eventuelt retableret.
l.
Hvis elektrisk endestop findes,skal dets aktiveringsorgan være solidt  

 udført og fastgjort til skinner eller sveller.
Det skal anbringes så langt  

 foran fast endestop, at kranen normalt opbremses fuldstændigt, inden dette  

 nås.
3.1 Betjening a.
Kranfører, som har gyldigt kranførercertifikat, jfr. bekendtgørelsen om  

 kranførercertifikat og AT-meddelelse nr. 2.02.1, skal være tilbørligt  

 instrueret af arbejdsgiveren om kranens rette brug og pasning.
b.
Kranføreren skal af arbejdsgiveren gøres bekendt med de af  

 arbejdstilsynet givne påbud og anvisninger vedrørende kranen, ligesom han  

 skal have fornødent kendskab til kranbekendtgørelsen og nærværende cirkulære.
c.
Et eksemplar af den af kranleverandøren medleverede instruktionsbog  

 skal udleveres til kranføreren og opbevares let tilgængelig på kranens  

 arbejdssted.
3.2 Vedligeholdelse og pasning Samtlige montagesamlinger skal, inden kranen tages i brug efter opstilling  

 og efter udskiftning af tårn- eller udliggerelementer samt mindst 1 gang  

 ugentlig, gås efter, og boltesamlinger efterspændes af den for opstillingen  

 ansvarlige eller en anden kyndig og pålidelig person.
 Hvor konstruktive forhold berettiger det, kan leverandøren i  

 instruktionsbogen foreskrive andre tidsintervaller.
3.3 Skinnekørsel a.
Under skinnekørsel skal kranføreren være placeret, så han har fornødent  

 overblik over kranens bane og byrdens bevægelse.
b.
Skinnekørsel med byrde må kun finde sted, hvis det er tilladt i  

 instruktionsbogen.
B Mobilkraner En mobilkran er en bevægelig (fritkørende) kran beregnet til at køre ved  

 egen kraft, eventuelt med byrde.
1.1 Tovberegning Med hensyn til beregning af krantove henvises til AT-cirkulære nr. 12/88:  

 Beregning af krantove.
1.2 Instruktionsbog Leverandøren skal levere en fyldestgørende, dansksproget instruktionsbog,  

 med hver kran.
 Instruktionen skal omfatte alle nødvendige anvisninger for forsvarlig  

 opstilling, prøvebelastning, brug, vedligeholdelse og nedtagning af kranen,  

 herunder specifikation af krav til kranens underlag.
2.1 Anmeldelse Leverandøren  skal anmelde kranen på formular 621.873.B.1 til den  

 arbejdstilsynskreds, hvor kranejeren har hjemsted (kontoradresse).
 Samme anmeldelse skal foretages efter hver væsentlig reparation eller  

 ombygning af kranen.
2.2 Belastningsprøve Inden kranen tages i brug, skal belastningsprøve foretages med mindst 125%  

 af den størst tilladelige belastning og med prøvelasten anbragt i de for  

 stabilitet og konstruktion ugunstigste positioner, (d.v.s. 2  

 belastningsprøver for henholdsvis stabiliteten og konstruktionen).
 Belastningsprøve skal udføres:
a.
Efter levering, og attest for denne belastningsprøve påføres  

 anmeldelsen til arbejdstilsynskredsen.
b.
Efter ændring af bærende dele, fx tovskift, samt indsætning og  

 udtagning af tårn- og udliggerelementer.
Attest for denne belastningsprøve  

 opbevares let tilgængelig på kranen, fx ved indføring i en bog forbeholdt  

 dette formål.
2.3 Underlag a.
Underlag skal i hele kranens arbejdsområde være fast og bæredygtigt  

 under hensyn til bæreevnen af jordbunden på opstillingsstedet og den størst  

 forekommende belastning.
b.
Kranen må ikke anbringes så nær skrænter og udgravninger, at jordskred  

 kan forringe stabiliteten.
C.
Etagekraner En etagekran er en flyttelig, mindre kran beregnet til opstilling på  

 stillads dæk, etageadskillelse eller lignende.
1.1 Tovberegning Med hensyn til beregning af krantove henvises til AT-cirkulære nr. 12/88:  

 Beregning af krantove.
1.2 Højdestop Automatisk højdestop skal altid findes.
2.1 Anmeldelse Leverandøren  skal anmelde kranen på formular 621.873.B.1 til den  

 arbejdstilsynskreds, hvor kranejeren har hjemsted (kontoradresse).
 Samme anmeldelse skal foretages efter enhver væsentlig reparation eller  

 ombygning af kranen.
 Opstilleren  skal anmelde kranen på formular 621.873.B.2, inden  

 den første gang tages i brug på hvert opstillingssted (adresse), til den  

 arbejdstilsynskreds, hvor opstillingsstedet ligger.
2.2 Belastningsprøve Inden kranen tages i brug, skal belastningsprøve foretages med mindst 125%  

 af den størst tilladelige belastning for kraner med mindst 400 kg løfteevne.  

 For kraner med mindre løfteevne skal prøvelasten være mindst 100 kg større  

 end den tilladelige belastning.
Prøvelasten skal anbringes i de for  

 stabilitet og konstruktion ugunstigste positioner.
 Belastningsprøven skal udføres:
a.
Efter første opstilling på hvert arbejdssted (adresse), og attest for  

 denne belastningsprøve påføres opstillerens anmeldelse til  

 arbejstilsynskredsen.
b.
Efter hver flytning til nyt underlag og efter ændring af bærende dele.  

 Attest for denne belastningsprøve opbevares let tilgængelig på kranens  

 arbejdssted, fx ved indføring i en bog forbeholdt dette formål.
2.3 Underlag a.
Underlaget skal være bæredygtigt under hensyn til den størst  

 forekommende belastning incl. stødtillæg.
 Kranerne skal forankres sikkert i underlaget eller forsynes med fastgjort  

 kontravægt.
D Spilhejseværker Et spilhejseværk består af et spil og en eller flere tovskiver i  

 forbindelse med forhåndenværende stillads-, konstruktions- eller  

 bygningsdele.
1.1 Tovberegning Med hensyn til beregning af tove henvises til AT-cirkulære nr. 12/88:  

 Beregning af krantove.
1.2 Højdestop Automatisk højdestop skal altid findes.
 Det skal bemærkes, at højdestop, hvori indgår snore- eller wiretræk, ikke  

 anses for forsvarlige, medmindre de er således indrettet, at brud på snore-  

 eller wiretrækket bevirker automatisk standsning af hejsebevægelsen.
2.1 Anmeldelse Opstilleren  skal anmelde hejseværket på formular 621.873.B.1,  

 inden det første gang tages i brug på hvert opstillingssted (adresse), til  

 den arbejdstilsynskreds, hvor opstillingsstedet ligger.
2.2 Belastningsprøve Inden hejseværket tages i brug, skal belastningsprøve foretages med mindst  

 125% af den størst tilladelige belastning for hejseværker med mindst 400 kg  

 løfteevne.
For hejseværker med mindre løfteevne skal prøvelasten være mindst  

 100 kg større end den tilladelige belastning.
 Belastningsprøven skal udføres:
a.
Efter første opstilling på hvert arbejdssted (adresse), og attest for  

 denne belastningsprøve påføres opstillerens anmeldelse til  

 arbejstilsynskredsen.
b.
Efter hver ændring af bærende dele, herunder tovskift.
Attest for denne  

 belastningsprøve opbevares let tilgængelig på kranens arbejdssted, fx ved  

 indføring i en bog forebeholdt dette formål 2.3 Opstillerens ansvar Opstilleren er ansvarlig for hejseværkdelenes forsvarlige fastgørelse og  

 hele konstruktionens styrke, stabilitet og forsvarlighed i øvrigt.
2.4 Mærkning Varigt opstillede spilehjseværker skal være mærket som foreskrevet i  

 kranbekendtgørelsens § 3, stk. 1. Spilhejseværker til midlertidig brug skal  

 blot være tydeligt mærket med den størst tilladelige belastning samt - hvis  

 der opstilles med end eet spil på samme adresse - med et kendingsnummer.
E Kraner og gravemaskiner med fri firing Når kraner eller gravemaskiner, der benyttes som kran, anvendes under  

 forhold, hvor det er nødvendigt, at personer opholder sig i umiddelbar nærhed  

 af byrden, når den sættes af, stilles følgende krav:
 1. Maskinen må ikke arbejde med fri firing.
2. Byrden skal automatisk fastholdes i sin stilling,  

 når betjeningshåndtaget er i neutral stilling, uden at kranføreren skal gøre brug af noget andet betjeningsorgan.
3. Der bør dog findes en nødudløsningsanordning,  

 hvormed kranføreren i en nødsituation kan sætte byrden hurtigt af (d.v.s. i fri firing), fx hvis kranen er ved at vælte.
Nødudløsningsanordningen skal være sikret mod utilsigtet aktivering.
II.
Instruktion.
 Ovenstående skal lægges til grund ved kredsens vejledning om og  

 administration af kranbekendtgørelsen.
III.
Ikrafttræden Straks.
