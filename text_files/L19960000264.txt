 I tilslutning til Udenrigsministeriets bekendtgørelse nr. 30 af 29.
 marts 1976 og efterfølgende bekendtgørelser, senest nr. 76 af 20.
august 1992, Lovtidende C, meddeles det, at yderligere følgende lande med virkning fra de anførte datoer har ratificeret eller tiltrådt den internationale konvention af 16. december 1966 om borgerlige og politiske rettigheder med tilhørende valgfri protokol.
 Konventionen:
 Endvidere er følgende lande med virkning fra de anførte datoer succederet  

 i konventionen:
 Endvidere er følgende lande med virkning fra de anførte datoer succederet  

 i den valgfri protokol:
Den Slovakiske Republik 1. januar 1993 Den Tjekkiske Republik 1. januar 1993 Der er ved tiltrædelsen eller ratifikationen af konventionen taget  

 forbehold og afgivet erklæringer som følger:
 Malta:
 Forbehold vedrørende artikel 13 om udvisning af udlændinge, artikel 14,  

 stk. 2, vedrørende bevisbyrden i straffesager, artikel 14, stk. 6, om  

 erstatning for fejlagtig domfældelse, artikel 19 vedrørende begrænsninger i  

 ytringsfriheden for offentlig ansatte og begrænsninger i udlændinges  

 politiske aktiviteter, artikel 20, der af Malta fortolkes i overensstemmelse  

 med de i artikel 19 og 21 indeholdte rettigheder, samt artikel 22 vedrørende  

 foreningsfrihed.
 Amerikas Forenede Stater:
Forbehold om, at artikel 20 ikke kræver lovgivning eller anden handling,  

 som vil begrænse den frie ytrings- og foreningsfrihed, der er beskyttet ved  

 den amerikanske forfatning og lovgivning; Forbehold om, at USA forbeholder sig retten til at idømme dødsstraf over  

 for enhver person (andre end gravide kvinder), herunder for forbrydelser, der  

 er begået af personer under 18 år, (jf. artikel 6, stk. 5); Forbehold om, at USA anser sig for bundet af artikel 7 i det omfang,  

 »grusom, umenneskelig eller nedværdigende behandling eller straf«  

 betyder grusom og usædvanlig behandling eller straf, der er forbudt ved 5.,  

 8. og/eller 14. ændringstillæg til den amerikanske forfatning; Forbehold om, at USA ikke går ind for tredie sætning i artikel 15, stk. 1,  

 idet amerikansk lovgivning generelt anvender den straf over for  

 lovovertrædere, der var gældende på det tidspunkt, lovovertrædelsen blev  

 begået; Forbehold om, at USA forbeholder sig retten til under særlige  

 omstændigheder at behandle unge som voksne uanset artikel 10, stk. 2 b) og 3,  

 og artikel 14, stk. 4, samt forbehold vedrørende personer, der frivilligt  

 melder sig til militærtjeneste inden 18 års alderen.
 USA har endvidere afgivet erklæringer vedrørende fortolkningen af  

 udtrykket forskelsbehandling i artikel 2, stk. 1, artikel 26 og artikel 4,  

 stk. 1; om retten til erstatning for ulovlig arrestation eller fejlagtig  

 domfældelse i artikel 9, stk. 5, og artikel 14, stk. 6; om udtrykket  

 »ganske særlige omstændigheder« i artikel 10, stk. 2 a), samt  

 artikel 10, stk. 3, om straffesystemets formål; erklæring vedrørende  

 fortolkningen af artikel 14, stk. 3 b) og d), om adgangen til at få stillet  

 en forsvarer til rådighed efter eget valg, artikel 14, stk. 3 e), om retten  

 til at føre vidner samt artikel 14, stk. 7, vedrørende forbudet mod ny  

 tiltale eller straf, samt erklæring, hvorefter konventionen vil blive  

 gennemført i USA, dels af de føderale myndigheder, dels af enkeltstaterne og  

 de lokale myndigheder.
 USA har endelig afgivet erklæring om, at bestemmelserne i artikel 1 - 27  

 ikke er direkte anvendelige i USA, samt erklæring vedrørende artikel 47,  

 hvorefter den i artiklen omhandlede ret kun kan udøves i overensstemmelse med  

 folkeretten.
 Schweiz:
 Forbehold vedrørende artikel 10, stk. 2 b), med hensyn til forpligtelsen  

 til at holde tiltalte unge mennesker adskilt fra voksne; artikel 12, stk. 1,  

 vedrørende retten til at færdes frit og til frit at vælge sit opholdssted;  

 artikel 14, stk. 1, vedrørende retten til en retfærdig og offentlig  

 rettergang; artikel 14, stk. 3 d) og f), vedrørende retten til gratis bistand  

 af forsvarer og tolk; artikel 14, stk. 5, vedrørende retten til at få en  

 domfældelse og fastsættelsen af retsfølgen prøvet af en højere domstol;  

 artikel 20, stk. 1, vedrørende forbud mod propaganda for krig og stk. 2  

 vedrørende forbud mod racehad m.v.; artikel 25 b) vedrørende valg ved  

 hemmelig afstemning samt artikel 26 vedrørende retten til lighed for loven og  

 ligelig beskyttelse i henhold til loven.
 Republikken Korea har den 21. januar 1993 meddelt, at forbeholdet  

 vedrørende artikel 14, stk. 7, jf. bekendtgørelse nr. 105 af 1. november  

 1990, trækkes tilbage.
 Storbritannien har den 2. februar 1993 meddelt, at forbeholdet  

 vedrørende artikel 25 c), jf. bekendtgørelse nr. 112 af 23. december 1977,  

 trækkes tilbage.
 Portugal har den 27. april 1993 meddelt, at konventionen også  

 omfatter Macau.
 Island har den 18. oktober 1993 meddelt, at forbeholdet vedrørende  

 artikel 8, stk. 3 a), jf. bekendtgørelse nr. 30 af 10. april 1980, trækkes  

 tilbage.
 Irland har den 12. april 1994 meddelt, at forbeholdet vedrørende  

 art. 6, stk. 5, jf. bekendtgørelse nr. 105 af 1. november 1990, trækkes  

 tilbage.
 Der er ved tiltrædelsen eller ratifikationen af den valgfri protokol taget  

 forbehold og afgivet erklæringer som følger:
 Malta:
 Erklæring vedrørende artikel 5, stk. 2, således at klager fra  

 enkeltpersoner ikke skal behandles, før det er klarlagt, at samme sag ikke er  

 eller har været genstand for behandling i et andet internationalt organ.
 Erklæring vedrørende artikel 1, således at denne kun angår klager over  

 forhold, der ligger efter ikrafttrædelsesdatoen for Malta af den valgfri  

 protokol.
 Chile:
 Erklæring om, at klageadgangen kun vedrører forhold, der ligger efter  

 ikrafttrædelsesdatoen for Chile af den valgfri protokol eller i hvert fald  

 efter den 11. marts 1990.
 Slovenien:
 Erklæring vedrørende artikel 1, således at denne kun angår klager over  

 forhold, der ligger efter ikrafttrædelsesdatoen for Slovenien af den valgfri  

 protokol.
 Forbehold overfor artikel 5, stk. 2 a), vedrørende behandling ved andre  

 internationale organer.
 Rumænien:
 Erklæring vedrørende artikel 5, stk. 2 a), vedrørende behandling ved andre  

 internationale organer.
 Tyskland:
 Forbehold overfor artikel 5, stk. 2 a), med hensyn til klager, der  

 allerede har været behandlet ved andre internationale organer eller som  

 vedrører forhold, der ligger før ikrafttrædelsesdatoen for den valgfri  

 protokol for Tyskland.
 Endvidere forbehold med hensyn til klager over krænkelser af artikel 26 i  

 konventionen, hvis disse vedrører andre rettigheder end dem, der er omhandlet  

 i konventionen.
 El Salvador:
 Forbehold om, at protokollen kun vedrører klager over forhold, der ligger  

 efter ikrafttrædelsesdatoen for El Salvador af den valgfri protokol, samt med  

 hensyn til klager, der er blevet behandlet ved andre internationale organer.
 Erklæringer i henhold til konventionens artikel 41 vedrørende anerkendelse  

 af menneskerettighedskomiteens kompetence til at behandle klager fra en  

 deltagerstat mod en anden deltagerstat:
 Senegal: Med virkning fra den 5. januar 1981.
 Chile: Med virkning fra den 11. marts 1990.
 Malta: Med virkning fra den 13. september 1990.
 Polen: Med virkning fra den 25. september 1990.
 Slovenien: Med virkning fra den 25. juni 1991.
 Bosnien-Herzegovina: Med virkning fra den 6. marts 1992.
 Ukraine: Med virkning fra den 28. juli 1992.
 Amerikas Forenede Stater: Med virkning fra den 8. september 1992.
 Schweiz: For en periode af 5 år med virkning fra den 18. september  

 1992.
 Hviderusland: Med virkning fra den 30. september 1992.
 Den Slovakiske Republik: Med virkning fra den 1. januar 1993.
 Den Tjekkiske Republik: Med virkning fra den 1. januar 1993.
 Zimbabwe: Med virkning fra den 27. januar 1993.
 Australien: Med virkning fra den 28. januar 1993.
 Guyana: Med virkning fra den 10. maj 1993.
 Bulgarien: Med virkning fra den 12. maj 1993.
 Tunesien: Med virkning fra den 24. juni 1993.
Udenrigsministeriet, den 1. februar 1996 F.M.
