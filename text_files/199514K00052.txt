Nr BTL 52 Betænkning over Forslag til lov om ændring af momsloven og toldloven  

 (Ændringer som følge af 2. forenklingsdirektiv m.v.)   

 Nr L 52 1995-96, 1. samling Afgivet af Skatteudvalget Afgivet: 19951122 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet et ændringsforslag, hvorom henvises til  

 de ledsagende bemærkninger.
 Endvidere har udvalget modtaget en skriftlig henvendelse fra Ernst &  

 Young.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med det stillede  

 ændringsforslag.
Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod det stillede ændringsforslag.
 ÆndringsforslagAf skatteministeren , tiltrådt af et flertal  

 (udvalget med undtagelse af EL):
 Til § 2 1) Efter nr. 3 indsættes som nyt nummer:
 »01. Efter § 39 indsættes som ny paragraf:
»§ 39 a.
For varer, der ved udførsel fra EU's toldområde er  

 belagt med eksportafgifter, finder bestemmelserne om told i §§ 30-33, § 34,  

 stk. 1, og §§ 35-39 tilsvarende anvendelse.«» Bemærkninger Til nr. 1 Det er et element i EU's landbrugspolitik, at hvis  

 verdensmarkedspriserne på landbrugsprodukter stiger meget, kan der opkræves  

 eksportafgifter for at hindre for store prisstigninger i EU.
Sådanne eksportafgifter har ikke været aktuelle siden midten af 1970'erne,  

 hvor der blev opkrævet eksportafgift for sukker.
Med virkning fra 19. juli  

 1995 er der nu indført eksportafgift for hård hvede samt gryn og groft mel af  

 hård hvede.
 Det må anses for hensigtsmæssigt at etablere en hjemmel, som fastsætter  

 samme betingelser for selve opkrævningen af eksportafgifter som den, der  

 gælder for told med henblik på betaling, henstand, sikkerhedsstillelse,  

 tilbagebetaling og efterbetaling, afgift ved for sen betaling, betaling af  

 renter m.v. og fratagelse af retten til kredit samt hæftelse, jf. toldlovens  

 §§ 30-33, § 34, stk. 1, og §§ 35-39.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
