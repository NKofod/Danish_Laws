(Til samtlige til eksport af fersk kød,  

 fersk fjerkrækød og kødvarer autoriserede virksomheder samt  

 dyrlægerne ved disse) På baggrund af konkrete problemer med eksportforsendelser af fersk kød,  

 fersk fjerkrækød og kødvarer beregnet til skibsproviantering skal meddeles  

 følgende:
 Ved forsyning af skibe i dansk havn, som går i udenrigsfart, skal der ikke  

 afgives veterinærattester, idet toldvæsenet tillader udførslen uden  

 forevisning af »kopi til Toldvæsenet«, når skibsføreren til  

 toldvæsenet afgiver skriftlig erklæring om, at varerne er bestemt til skibets  

 eget forbrug og ikke vil blive ilandbragt i fremmed havn.
 Ved forsyning af skibe i udenlandsk havn forsendes varerne som normalt til  

 det pågældende land, ledsaget af det for den pågældende vare og det  

 pågældende land foreskrevne veterinærcertifikat.
 I tvivlstilfælde kan der rettes henvendelse til Veterinærdirektoratet i  

 København.
 P.V.V.
