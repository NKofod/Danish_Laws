Fremsat den 16. november 2004 af  

 Aage Frandsen (SF) og Ole Sohn (SF) Forslag til Lov  

 om ændring af lov om vederlag og pension m.v. for ministre (Indførelse af  

 oplysningspligt m.v. om økonomiske interesser) § 1 I lov om vederlag og pension m.v. for ministre, jf.  

 lovbekendtgørelse nr. 273 af 20. april 2004, foretages følgende ændringer:
 1.  

  

 I  

  

 § 8, stk. 1,  

  

 ophæves  

  

 2. pkt.,  

  

 og i stedet indsættes:
»Endvidere må en minister ikke ved sin tiltræden have sådanne  

 økonomiske interesser, som må forventes ofte at føre til, at der med  

 rimelighed  

 kan rejses spørgsmål om inhabilitet ved udførelsen af ministerens  

 embedspligt.
Dog  

 kan ministeren undtagelsesvis med foreløbig godkendelse fra statsministeren  

 bevare sådanne hverv, jf. 1. pkt., som efter statsministerens skøn ikke kan  

 berede ministeren vanskeligheder i udførelsen af dennes embedspligt eller i  

 dennes forhold til de forskellige statsforvaltningsgrene.« 2.  

  

 I  

  

 § 8, stk. 3,  

  

 indsættes efter »hverv«:  

 »eller få nogen ny økonomisk interesse«.
 3.  

  

 Efter § 8  

 indsættes:
»§   




  

 »
  

 §   




  

 8 a.  

  

 Enhver  

 minister skal senest 14 dage efter sin tiltræden give det i § 8, stk. 1,  

 nævnte  

 udvalg en redegørelse for sine økonomiske interesser og andre erhvervsmæssige  

 interesser, som kan have betydning for bedømmelsen af ministerens virke.
Den  

 i  

 1. pkt. nævnte redegørelse skal indeholde oplysninger om følgende forhold:
 1)  

 	  

 Hvilken  

 beskæftigelse, hvilke hverv og lign. ministeren har udøvet de sidste 10 år  

 før  

 tiltrædelsen.
2)  

 	  

 Ejerandele i  

 virksomheder.
Virksomhedens navn og værdien af interesserne skal oplyses.
3)  

 	  

 Fast ejendom.  

 Ejendommens værdi og benyttelsesformål skal oplyses.
Dog skal fast ejendom,  

 der  

 i det væsentligste tjener som bolig eller fritidsbolig for ministeren, ikke  

 oplyses.« § 2 Loven træder i kraft den 1. januar 2005 og har virkning  

 for alle ministre, der udnævnes efter denne dato.
Bemærkninger til lovforslaget Almindelige bemærkninger I forbindelse med udnævnelse af EU-kommissærer blev det  

 åbenbart, at reglerne for åbenheden om kommende EU-kommissærers økonomiske  

 interesser m.v. er af en helt anden karakter end de regler, der gælder for  

 kommende danske ministre, hvor der ikke er nogen form for oplysningspligt  

 overhovedet.
Danske ministre er kun omfattet af den frivillige ordning, som  

 gælder for folketingsmedlemmer.
Heraf fremgik det, at kun fem ministre havde  

 ladet sig registrere pr. 1. september 2004.
Det er forslagsstillernes opfattelse, at der bør være  

 oplysningspligt for både ministre og folketingsmedlemmer med hensyn til  

 hverv,  

 økonomiske interesser m.v.
Spørgsmålet om eventuel oplysningspligt for  

 folketingsmedlemmer  

 forhandles traditionelt i Folketingets Præsidium og i Udvalget for  

 Forretningsordenen,  

 hvilket SF respekterer.
Spørgsmålet om eventuel oplysningspligt for ministre og  

 udvidelse af reglerne for generel inhabilitet er derimod et traditionelt  

 lovgivningsanliggende om ministres forhold.
Uanset at der kan sættes  

 spørgsmålstegn  

 ved rimeligheden af, at folketingsmedlemmer burde være forpligtet til at lade  

 deres  

 økonomiske interesser m.v. registrere, burde det efter forslagsstillernes  

 opfattelse være en selvfølge, at der gjaldt en oplysningspligt for ministre,  

 sådan som det er tilfældet for kommende EU-kommissærer, for at det var muligt  

 at vurdere, om de pågældende eventuelt ville kunne komme i en konflikt mellem  

 egne interesser og de interesser, som man skal varetage som minister.
 Forslagsstillerne mener også, at reglen om, at ministre ikke må  

 besidde bestemte hverv og poster ved siden af hvervet som minister, skal  

 udvides til også at omfatte visse økonomiske interesser, som må forventes  

 ofte  

 at føre til, at der med rimelighed kan rejses spørgsmål om inhabilitet ved  

 udførelsen af ministerens embedspligt.
Økonomiske interesser vil omfatte selskabsinteresser som f.eks.  

 ejerskab af aktier og anparter eller anden form for ejerandel i virksomheder,  

 f.eks. som stille deltager i et interessentskab, men det vil ikke på forhånd  

 være muligt udtømmende at beskrive, hvilke økonomiske interesser der vil  

 kunne  

 blive omfattet af bestemmelsen.
Det afgørende vil være, om der er tale om  

 interesser, der må antages at medføre, at der ofte med rimelighed vil kunne  

 rejses spørgsmål om inhabilitet, f.eks. vil en minister for viden og  

 teknologi,  

 som har ansvaret for it- og teleområdet, ikke kunne besidde aktier inden for  

 it-  

 og telebranchen.
Det må være ministeren selv, eventuelt sammen med  

 statsministeren, der foretager vurderingen af, om ministeren har interesser  

 omfattet af bestemmelsen, som vil skulle afvikles.
Men det er helt afgørende,  

 at det ses i sammenhæng med forslaget om, at kommende ministre er forpligtet  

 til at oplyse, hvilke økonomiske interesser vedkommende har, så  

 offentligheden  

 får indsigt i, hvilke økonomiske interesser og hvilke erhvervsinteresser  

 ministeren har og har haft forud for sin tiltræden som minister, og hvilke  

 selskabsinteresser ministeren har valgt at beholde.
Diskussionen herom kan  

 derfor foregå i fuld offentlighed.
Bemærkninger til lovforslagets enkelte bestemmelser Til § 1 Til nr. 1 og 2 De foreslåede ændringer indebærer, at der indsættes et nyt 2.  

 pkt. i § 8, stk. 1, i lov om vederlag og pension m.v. til ministre, og at der  

 som konsekvens heraf foretages en sproglig tilretning af det nuværende 2.  

 pkt.,  

 der bliver 3. pkt.
Endvidere foretages en konsekvensrettelse i § 8, stk. 3.
Den nugældende bestemmelse i § 8 indebærer, at en minister ikke  

 må have hverv i offentlige eller private virksomheder eller institutioner.  

 Dette medfører f.eks., at en minister ikke kan være medlem af en  

 kommunalbestyrelse,  

 medlem af et aktieselskabs bestyrelse eller have et hverv i en faglig  

 organisation eller lign.
Bestemmelsen har til formål at undgå, at en minister  

 ved udførelsen af sin embedspligt kommer i interessekonflikter.
 Med de foreslåede ændringer udvides denne regel til tillige at  

 omfatte økonomiske interesser, som må forventes ofte at føre til, at der med  

 rimelighed kan rejses spørgsmål om inhabilitet ved udførelsen af ministerens  

 embedspligt.
Økonomiske interesser vil omfatte selskabsinteresser som f.eks.  

 ejerskab af aktier og anparter eller anden form for ejerandel i virksomheder,  

 f.eks. som stille deltager i et interessentskab, men det vil ikke på forhånd  

 være muligt udtømmende at beskrive, hvilke økonomiske interesser der vil  

 kunne  

 blive omfattet af bestemmelsen.
Det afgørende vil være, om der er tale om  

 interesser, der må antages at medføre, at der ofte med rimelighed vil kunne  

 rejses spørgsmål om inhabilitet.
Dette vil f.eks. kunne være tilfældet, hvis  

 en  

 person, der udnævnes til forsvarsminister, har økonomiske interesser i  

 virksomheder, der producerer våben.
Tilsvarende kan en person, der udnævnes  

 til  

 minister for viden og teknologi, hvor ansvaret for it- og teleområdet er  

 placeret, ikke besidde aktier inden for it- og telebranchen.
Tilsvarende  

 sammenhæng vil der være mellem posten som kulturminister og aktier inden for  

 mediebranchen og mellem posten som fødevareminister og aktier inden for  

 fødevarebranchen.
Det er ministeren selv, der foretager vurderingen af, om ministeren  

 har interesser omfattet af bestemmelsen, som vil skulle afvikles.
Dette skal  

 ses i sammenhæng med den foreslåede bestemmelse i lovforslagets § 1, nr. 3,  

 der  

 bl.a. indebærer, at offentligheden får indsigt i, hvilke erhvervsinteresser  

 ministeren har haft forud for sin tiltræden som minister, og hvilke  

 selskabsinteresser ministeren har valgt at beholde.
 Den foreslåede bestemmelse ændrer ikke på, at ministre også  

 fremover vil skulle overholde reglerne om speciel inhabilitet, jf.  

 forvaltningslovens regler herom.
Til nr. 3 Den foreslåede §  

 8 a  

 indebærer, at der indføres en oplysningspligt, for så vidt angår økonomiske  

 interesser og andre erhvervsmæssige interesser.
Bestemmelsen er inspireret af  

 de tilsvarende regler for kommissærer i Europa-Kommissionen, men lignende  

 regler findes f.eks. i Finlands grundlov.
 Bestemmelsen har til formål at afdække eventuelle  

 interessekonflikter og indebærer, at enhver minister senest 14 dage efter sin  

 tiltræden skal give Folketingets Udvalg for Forretningsordenen en redegørelse  

 for sine økonomiske og erhvervsmæssige interesser.
 Bestemmelsen angiver tre forhold, der i hvert fald skal indgå i  

 redegørelsen.
 For det første skal der oplyses om beskæftigelsesmæssige  

 forhold i de seneste 10 år forud for tiltrædelsen af ministerposten.
For det andet skal det oplyses, hvilke ejerandele i  

 virksomheder, herunder virksomhedens navn og interessernes værdi, ministeren  

 har.
Bestemmelsen vil primært omhandle aktier og anparter, men også  

 deltagelse  

 i interessentskaber og lign. vil være omfattet af bestemmelsen.
For det tredje skal det oplyses, om ministeren ejer fast ejendom.  

 Ejendommens værdi og benyttelsesformål skal oplyses.
Det er ikke fundet  

 nødvendigt at fastsætte pligt til at oplyse om fast ejendom, der i det  

 væsentligste  

 tjener som bolig eller fritidsbolig for ministeren, bl.a. fordi oplysning om  

 disse forhold normalt vil være offentligheden bekendt i forvejen.
Som anført er opregningen i §  

 8 a, nr. 1-3, ikke udtømmende, og det er  

 derfor vigtigt, at ministeren ved afgivelsen af redegørelsen hele tiden har  

 formålet med bestemmelsen, nemlig at skabe åbenhed om mulige  

 interessekonflikter, for øje.
F.eks. vil det normalt altid være relevant at  

 oplyse, om ministeren har orlov fra nogle af de beskæftigelser, som  

 ministeren  

 har redegjort for i medfør af §  

 8 a,  

 nr. 1.
 Bestemmelsen skal ses i sammenhæng med de gældende regler i § 8  

 i lov om vederlag og pension m.v. for ministre og med lovforslagets § 1, nr.  

 1  

 og 2, der indebærer, at ministeren normalt vil være fratrådt eventuelle hverv  

 samt have afviklet eventuelle økonomiske interesser, som må forventes ofte at  

 føre til, at der med rimelighed kan rejses spørgsmål om inhabilitet ved  

 udførelsen  

 af ministerens embedspligt.
Til § 2 Bestemmelsen indebærer, at lovændringen først får virkning for  

 ministre, der udnævnes efter den 1. januar 2005, mens ministre, der er  

 udnævnt  

 inden denne dato, skal opfylde de nugældende regler.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om vederlag og pension m.v. for ministre. (Indførelse af  

 oplysningspligt  

 m.v. om økonomiske interesser).
(Lovforslag nr.
L 104).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Gældende formulering Lovforslaget § 8.  

  

 Besidder en minister ved sin tiltræden  

 hverv i offentlige eller private virksomheders, foretagenders eller  

 institutioners  

 tjeneste, vil disse være at fratræde.
Dog kan han undtagelsesvis med  

 foreløbig billigelse af statsministeren bevare sådanne hverv, hvis  

 varetagelse  

 efter dennes skøn ikke kan berede vanskeligheder i udførelsen af hans  

 embedspligt som minister eller i hans forhold til de forskellige  

 statsforvaltningsgrene.  

 Statsministeren skal i så fald straks skriftligt tilstille et af Folketinget  

 nedsat udvalg meddelelse herom.
Udvalget kan inden forløbet af 14 dage efter  

 meddelelsens modtagelse nægte vedkommende minister tilladelse til at bevare  

 sådanne hverv.
Efter forløbet af dette tidsrum meddeler statsministeren  

 Folketingets formand, hvilke hverv den vedkommende minister har tilladelse  

 til at varetage.
Stk. 2.  

  

 Har det i stk. 1 nævnte udvalg endnu  

 ikke konstitueret sig, når statsministerens foreløbige billigelse indhentes,  

 har denne gyldighed, indtil konstitutionen har fundet sted.
Sagen vil  

 derefter være at behandle som forannævnt.
 Stk. 3.  

  

 Ingen minister må i sin  

  

 ministertid  

 overtage noget nyt hverv af den i stk. 1 nævnte art.
 Stk. 4.  

  

 Besidder statsministeren ved et  

 ministeriums tiltræden hverv af den  

  

 heromhandlede art,  

 skal meddelelse til udvalget finde sted derom, hvis han ønsker at bevare  

 noget  

 af disse, hvorefter der forholdes i overensstemmelse med stk. 1.
 Stk. 5.  

  

 Folketingsvirksomhed er undtaget fra  

 bestemmelserne i denne paragraf.
 I lov om vederlag og pension m.v. for ministre, jf.  

 lovbekendtgørelse nr. 273 af 20. april 2004, foretages følgende ændringer:
 1.  

  

 I  

  

 § 8, stk. 1,  

  

 ophæves  

  

 2. pkt.,  

  

 og i stedet indsættes:
»Endvidere må en minister ikke ved sin tiltræden have sådanne  

 økonomiske interesser, som må forventes ofte at føre til, at der med  

 rimelighed kan rejses spørgsmål om inhabilitet ved udførelsen af ministerens  

 embedspligt.
Dog kan ministeren undtagelsesvis med foreløbig godkendelse fra  

 statsministeren bevare sådanne hverv, jf. 1. pkt., som efter statsministerens  

 skøn ikke kan berede ministeren vanskeligheder i udførelsen af dennes  

 embedspligt eller i dennes forhold til de forskellige  

 statsforvaltningsgrene.« 2.  

  

 I  

  

 § 8, stk. 3,  

  

 indsættes efter »hverv«:  

 »eller få nogen ny økonomisk interesse«.
