 Ministeriet har d.d. tilskrevet stiftsøvrigheden over Århus stift således:
 »I skrivelse af 27. juli 1971 (journal nummer 6822) har  

 stiftsøvrigheden udbedt sig ministeriets udtalelse i anledning af en  

 meddelelse fra forsorgscentret for Vejle amt m.v., hvorefter  

 socialministeriet har truffet afgørelse med hensyn til, hvorledes  

 åndssvageforsorgen skal forholde sig vedrørende betaling for gejstlig  

 betjening og konfirmationsforberedelse.
Ifølge meddelelsen kan der ikke ydes betaling til præster, organister og  

 korsangere for kirkelig betjening.
Derimod kan der ydes betaling til præster  

 for varetagelsen af konfirmationsforberedelse ved åndssvageforsorgens  

 institutioner (formentlig hovedsagelig skoler).
I anledning heraf skal man meddele, at den af socialministeriet trufne  

 afgørelse er i overensstemmelse med den af lønningsrådet efter den  

 oprindelige honorargennemgang anlagte praksis.
Afgørelsen træder på dette  

 punkt i stedet for kirkeministeriets cirkulærskrivelse af 16. april 1970,  

 således at præster herefter påny kan oppebære honorar for denne  

 konfirmandundervisning, medens der fortsat ikke kan ydes honorar til præster  

 og kirkefunktionærer for betjening af åndssvageforsorgens institutioner  

 iøvrigt.« Hvilket herved meddeles.
 P.M.V.
 E.B.
N.
Holm.
 Stiftsøvrighederne.
