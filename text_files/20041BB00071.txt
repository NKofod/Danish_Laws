Fremsat den 7. december 2004 af Ole Sohn (SF),  

 Aage Frandsen (SF) og Villy Søvndal (SF) Forslag til folketingsbeslutning om  

 tilskud til vanskeligt stillede børns fritidsaktiviteter i form af et  

  

 fritidsklippekort Idet Folketinget konstaterer, at en del børn fra vanskeligt  

 stillede familier af økonomiske årsager ikke er medlemmer af idræts- eller  

 fritidsklubber, pålægger Folketinget regeringen at fremsætte de nødvendige  

 lovforslag  

 og foretage de nødvendige ændringer i administrative forskrifter m.v., med  

 henblik  

 på at børnefamilier kan få rabat på kontingenter på op til 2.000 kr. pr. barn  

 under 18 år til idræts- og fritidsklubber betalt af kommunen, hvis  

 børnefamilierne  

 opfylder de økonomiske betingelser for at få hel eller delvis friplads til  

 daginstitution.
Bemærkninger til forslaget Forslagsstillerne finder det vigtigt, at alle børn og unge, også  

 de, der kommer fra vanskeligt stillede familier, deltager i  

 fritidsaktiviteter.  

 Der er mindst to gode grunde hertil.
For det første får de gode netværk, der  

 fremmer den sociale integration, og for det andet får de motion og en bedre  

 sundhedstilstand.
Børns fri leg på gaden og i  

 parker er i tilbagegang.
En stigende del af tiden bruges på at »gå til  

 noget«.  

 Der er imidlertid nogle børn, som ikke går til noget, og netop fordi det er  

 et  

 mindretal, kan det føre til social isolation og i værste fald til en  

 ungdomskriminel løbebane.
Mindre dramatisk kan det føre til fedme, fordi  

 barnet  

 ikke får rørt sig.
Dette er et socialt mønster.  

 Økonomisk vanskeligt stillede børnefamilier har meget dårlig råd til de  

 3.000-4.000  

 kr., som det koster, hvis det ene barn skal gå til fodbold og det andet skal  

 gå  

 til klaverspil.
Og normen er mange steder endda, at børnene går til to eller  

 flere aktiviteter ad gangen.
Blandt de økonomisk dårligt  

 stillede børnefamilier findes mange indvandrerfamilier  et problem, der  

 er  

 blevet forværret med regeringens starthjælp og øvrige nedskæringer i  

 kontanthjælpen  

  og her kan reelle eller oplevede kulturelle forskelle yderligere  

 begrænse  

 deltagelsen.
Der, hvor kommunerne forsøger at lave opsøgende arbejde, kan  

 initiativet strande på økonomien.
Det hæmmer integrationen.
Omvendt er  

 deltagelsen af børn fra etniske minoritetsgrupper i idræts- og  

 fritidsforeningernes  

 aktiviteter en effektiv form for integration.
Ved forhandlingerne om  

 finansloven for 2005 lykkedes det Socialistisk Folkeparti at få afsat 10 mio.  

 kr. årligt i perioden 2005-2008 som et bidrag til at løse denne opgave.  

 Socialistisk  

 Folkeparti lagde under forhandlingerne ikke skjul på, at selv om der er tale  

 om  

 et fremskridt, er det ikke nok til at løse problemet fuldt ud.
Socialistisk  

 Folkepartis  

 foretrukne model var og er et fritidsklippekort.
Det betyder, at børn og unge  

 skal have gratis kontingent til idræts- og fritidsklubber, hvis de lever i en  

 husstand med en årsindkomst på under 127.000 kr.
Er årsindkomsten højere, men  

 under  

 395.000 kr. ydes en rabat, der gradvis aftager med en stigende  

 husstandsindkomst.
Reglerne svarer til reglerne for økonomisk friplads til  

 børnepasning.
Indkomstbegrebet er personlig indkomst med tillæg af eventuel  

 positiv kapitalindkomst.
Tilbuddet gælder dog højst kontingenter på op til  

 2.000 kr. pr. barn pr. år.
Har man f.eks. ret til  

 40 pct. friplads og har kontingenter på 1.600 kr. om året, ydes et  

 tilskud  

 på 640 kr.
Har man fuld friplads og kontingenter på 2.400 kr. om året, må man  

 selv betale de 400 kr.
Har man 70 pct. friplads og kontingenter på 2.400  

 kr. om året, får man et tilskud på 70 pct. af 2.000 kr., det vil altså sige  

 et  

 tilskud på 1.400 kr., og man må så betale 1.000 kr. selv.
Har man to eller flere børn  

 under 18 år, ydes tilskud til dem alle uafhængigt af hinanden.
En lavtlønnet  

 enlig mor med 2 børn og en lønindkomst på 225.000 kr., der betaler til egen  

 pensionsordning, vil kunne få 75 pct. af børnenes kontingenter dækket,  

 svarende  

 til op til 3.000 kr. (75 pct. af to gange 2.000 kr.).
Den samlede udgift anslås  

 til 70 mio. kr.
Kommunerne får udgiften dækket over bloktilskuddet.
Skriftlig fremsættelse Ole Sohn  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om tilskud til vanskeligt stillede børns  

 fritidsaktiviteter i form af et  

  

 fritidsklippekort.
(Beslutningsforslag nr.
B  

 71).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
