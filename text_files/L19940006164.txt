Der er ved en brevveksling i Windhoek af 28. juli 1993 mellem den danske regering og den namibiske regering indgået en overenskomst om dansk støtte til den namibiske fiskerikontrol.
Den danske støtte udgør ialt 51,5 mio. kr. og omfatter levering af det danske fiskeriinspektionsskib »Havørnen« til det namibiske fiskeriministerium samt dækning af udgifterne ved en dansk nøglebesætning og vedligeholdelse af skibet i en periode på op til fem år.
