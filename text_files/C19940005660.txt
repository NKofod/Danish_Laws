Ifølge EF-traktaten, Anden del, Afsnit III, kapitel 1-3, særligt artiklerne 49, 52, 57, 58, 59, 60 og 66 er etablering og udveksling af tjenesteydelser liberaliseret mellem medlemslandene i Den Europæiske Union.
 Som følge af EØS-aftalens ikrafttræden finder de nævnte bestemmelser  

 tillige anvendelse mellem medlemslandene i Den Europæiske Union og de  

 EFTA-lande, der har ratificeret EØS-aftalen samt mellem disse EFTA-lande  

 indbyrdes.
 Danske statsborgere, selskaber m.v., har herefter ret til at optage og  

 udøve selvstændig erhvervsvirksomhed i de øvrige EU-lande og de nævnte  

 EFTA-lande på samme betingelser som disse landes egne statsborgere.
Dette giver danske statsborgere mulighed for som selvstændige eller  

 lønmodtagere også at udøve lovregulerede erhverv på baggrund af visse danske  

 uddannelser i de omhandlede lande.
Der kan i den forbindelse være behov for  

 at kunne dokumentere erhvervserfaring af en nærmere angivet varighed.
I nogle af landene stiller man krav til sine statsborgere for at udøve  

 visse former for erhvervsvirksomhed.
Kravene kan være besiddelse af særlige  

 kvalifikationer eller færdigheder, fremlæggelse af en vandelsattest,  

 dokumentation for ikke at være - eller tidligere have været - under konkurs ,  

 eller dokumentation for fysisk eller psykisk sundhed.
Når et værtsland  

 stiller sådanne krav til sine statsborgere, kan værtslandet principielt  

 stille samme krav til statsborgere fra de andre lande.
 Det er imidlertid ikke i alle lande, at man udsteder attester, der  

 dokumenterer sådanne krav.
Det fremgår derfor af de enkelte direktiver og aftaler, hvad værtslandet i  

 så fald skal acceptere som bevis.
I henhold hertil skal de øvrige  

 medlemslande og de EFTA-lande, der har ratificeret EØS-aftalen af danske  

 statsborgere eller af personer, der senest har haft ophold i Danmark,  

 acceptere følgende som bevis:
A.
Som bevis for særlige kvalifikationer, færdigheder og erhvervserfaring:
 En attest, udstedt af en af følgende kompetente danske myndigheder eller  

 organisationer, hvorefter ansøgeren har udøvet det pågældende erhverv her i  

 landet i visse nærmere fastsatte mindsteperioder:
 1. Inden for engroshandel og formidlervirksomhed  

 hermed:
 Det Danske Handelskammer, Børsen, 1217 København K.
 2. Inden for industri og formidlervirksomhed hermed:
 Dansk Industri, Certifikatkontoret, Vesterbrogade 1 A, 1787 København V.
 3. Inden for håndværksvirksomhed:
 Håndværksrådet, Amaliegade 31, 1256 København K.
 Entreprenørforeningen, Nørre Voldgade 106, Postboks 2125, 1015 København  

 K.
 Byggeriets Arbejdsgivere, Kejsergade 2, 1155 København K.
 El-installatørernes Landsforening, Paul Bergsøesvej 6, 2600 Glostrup.
 Dansk VVS-installatør Forening, Højnæsvej 75, 2610 Rødovre.
 4. Inden for ingeniør- og entreprenørvirksomhed:
 Dansk Ingeniørforening, Vester Farimagsgade 29, 1780 København V.
 Ingeniørsammenslutningen, Ved Stranden 18, 1061 København K.
 Entreprenørforeningen, Nørre Voldgade 106, Postboks 2125, 1015 København  

 K.
 Byggeriets Arbejdsgivere, Kejsergade 2, 1155 København K.
 El-installatørernes Landsforening, Paul Bergsøesvej 6, 2600 Glostrup.
 Dansk VVS-installatør Forening, Højnæsvej 75, 2610 Rødovre.
 5. Inden for detailhandel:
 Dansk Handel & Service, Fredericiasgade 16, 1014 København K.
 6. Inden for erhvervs- og ledelsesrådgivning:
 FDC-Danske Civiløkonomer, Industriens Hus, Vesterbrogade 1, Postboks 348,  

 1503 København V.
 7. Inden for restaurations- og hotelvirksomhed m.v.:
 Det Danske Handelskammer, Børsen, 1217 København K.
 Hotel-, Restaurant- og Fritidserhvervenes Arbejdsgiverforening,  

 Vodroffsvej 46, 1900 Frederiksberg C.
 8. Inden for anden virksomhed:
 Erhvervs- og Selskabsstyrelsen, Kampmannsgade 1, 1780 København V eller en  

 af styrelsen udpeget myndighed eller organisation.
For udstedelsen af attestationer kan opkræves et gebyr, der ikke  

 overstiger omkostningerne ved udstedelsen.
Ved henvendelse til de respektive  

 myndigheder eller organisationer skal ansøgeren medbringe bevisligheder, der  

 er nødvendige for attestationen.
B.
Som vandelsattest:
 En straffeattest, udstedt i henhold til § 32, i Justitsministeriets  

 forskrifter af 13. december 1991 for Det Centrale Kriminalregister.
Ansøgning om udstedelse af straffeattest kan indgives til enhver  

 politikreds.
Anmodningen bør så vidt muligt fremsættes under den pågældendes  

 personlige fremmøde på politikontoret.
Ansøgerens identitet skal godtgøres  

 f.eks. gennem forevisning af pas eller kørekort.
Endvidere bør fødsels- eller  

 dåbsattest medbringes.
C.
Som bevis for, at der ikke foreligger eller aldrig har foreligget  

 konkurs:
 En højtidelig forsikring herom, afgivet for notaren (den lokale  

 retskreds).
Forsikringen kan f.eks. afgives i den form, der er angivet i bilaget.
Den  

 pågældendes identitet skal godtgøres f.eks. gennem forevisning af pas eller  

 kørekort.
For notarens medvirken betales en afgift i henhold til  

 retsafgiftslovens regler.
D.
Som dokumentation for fysisk og psykisk sundhed:
 En attest udstedt af en praktiserende læge, hvis underskrift er  

 legaliseret af Sundhedsstyrelsen, Amaliegade 13, Postboks 2020, 1012  

 København K.
 De dokumenter, der er nævnt under B, C og D, må ved fremlæggelsen ikke  

 være ældre end tre måneder, og samtlige dokumenter skal på forlangende  

 foreligge i oversættelse til landets sprog foretaget af en translatør, hvis  

 underskrift på dokumenterne er legaliseret af Erhvervs- og Selskabsstyrelsen.
 Industriministeriets vejledning nr. 65 af 19. maj 1992 vedrørende  

 erklæringer i forbindelse med etablering m.v. i andre EF-lande bortfalder.
Erhvervs- og Selskabsstyrelsen, den 18.  

 marts 1994 Ole Bløndal / Niels Anker Ring Bilag Undertegnede boende erklærer herved under strafansvar efter straffelovens § 163, jf. § 162, at  

 jeg ikke er eller har været under konkurs.
 ,den19 .
Undertegnede notar i retskreds bekræfter herved, at hvis identitet er blevet mig godtgjort, over for mig har afgivet  

 foranstående erklæring.
 ,den19 .
 Straffelovens § 162:
»Den, som ellers for eller til en offentlig myndighed afgiver urigtig  

 erklæring om forhold, angående hvilke han er pligtig at afgive forklaring,  

 straffes med bøde eller hæfte eller med fængsel indtil 4 måneder.« Straffelovens § 163:
