Ligestillingsnævnets afgørelse J.nr.
E. 2.2.86 Ligestillingsnævnet sidestillede ikke en ændring i arbejdsvilkårene efter barselsorlov med en afskedigelse med tilbud om ansættelse i en ny stilling. &Aelig; ndringen fandtes ikke at være begrundet i køn.
¬Klageren, en kvinde, der var ansat i et sekretærjob 15 timer ugentligt, fik efter tilbagevenden fra barselsorlov tilbudt andre arbejdsopgaver end før hun gik på barsel, idet der i mellemtiden var sket en organisationsændring hos arbejdsgiveren. 3 måneder efter sin tilbagevenden blev hun afskediget pga. arbejdsmangel.
Nævnet fandt ikke, at ændringen i stillingsindholdet kunne sidestilles med en afskedigelse, og nævnet fandt det endvidere ikke sandsynliggjort, at afskedigelsen af klageren, der fandt sted ca. 3 måneder efter, at hun havde genoptaget arbejdet efter barselsorloven, havde forbindelse med hendes graviditet eller barsel, men fandt, at den skyldtes omlægninger af driften efter en fusion.
Der blev derfor ikke givet klageren medhold i klagen.
