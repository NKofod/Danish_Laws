Voldgiftssag afgjort af voldgiftsnævnet  

 for bygge- og  anlægsvirksomhed Anvendelse af AB92 §§ 46 + 25 stk.2 1. Indledning Under denne sag har klageren nedlagt påstand om, at  

 indklagede tilpligtes at betale klageren 280.000 kr. ekskl.
Moms,  

 subsidiært et mindre beløb efter voldgiftsrettens bestemmelse,  

 med renter   også af moms   fra den 20. november 1994 til betaling  

 sker.
Indklagede har påstået frifindelse over for  

 klagerens påstand og har nedlagt selvstændig påstand om, at  

 klager tilpligtes at betale indklagede 1.351.025,13 kr. med fradrag af et  

 tilbageholdt beløb på 500.000 kr. incl.
Moms, eller i alt  

 851.025,13 kr.
 Klager har påstået frifindelse over for  

 indklagedes selvstændige påstand.
Det af klager krævede beløb dækker over  

 udbetaling af det af indklagede tilbageholdte beløb på 400.000  

 kr. excl. moms med fradrag af et beløb på 120.000 kr. excl. moms  

 omfattende indklagedes faktiske udgifter ved omlægning af nogle tage  

 på to husblokke tilhørende indklagede 89.620,10 kr. excl. moms  

 afrundet til 90.000 kr. excl. moms, samt 30.000 kr. excl. moms til  

 indklagedes advokats arbejde med sagen, i alt 280.000 kr. excl. moms (  

 370.000 kr. incl.
Moms ).
Det af indklagede selvstændigt indtalte beløb  

 omfatter et dagbodskrav på 1.239.000 kr. samt faktiske udgifter i  

 forbindelse med omlægningen af de ovennævnte tage  

 på89.620,10 kr. excl. moms, i alt 1.328.620,10 kr. excl. moms eller  

 1.351.025,13 kr. incl.
Moms af 89.620,10.
Sagen er behandlet ved en af voldgiftsnævnet for  

 Bygge- og anlægsvirksomhed nedsat voldgiftsret bestående af  

 direktør A.
Bang, arkitekt m.a.a.
Tom A.
Poulsen og  

 højesteretsdommer Jacques Hermann som formand.
 Mundtlig forhandling i sagen fandt sted den 17. januar  

 1997.
2. Sagens omstændighed Den 2. juni 1994 indgik sagens parter entreprisekontrakt  

 om udførelse af tag- og facaderenovering af indklagedes ejendomme.
 Det hedder i kontrakten bl.a. :
"2      Kontraktssum og  

 betalingbetingelser Tilbud af 25.05.94  excl. moms  

kr. 2.950.000,- ..
3       Terminer og dagbod Arbejdet udføres i henhold til  

 hovedtidsplan med start den 07.06.94 og aflevering den 29.11.94 kl. 08.00 Såfremt aflevering forsinkes  

 pågrund af forhold der kan lægges hovedentreprenøren og Dennes underentreprenører til  

 last, udgør dagboden 2 o/oo af entreprisesummen excl.
 Moms per arbejdsdag.
Delterminer er ikke  

 sanktionsbærende." I et tillæg til kontrakten hedder det bl.a. :
" Dagbøder Dagbod for overskridelse af  

 afleveringsdato for det samlede arbejde udgør 2 o/oo af Entreprisesummen excl. moms per  

 arbejdsdag.
 AB 92 § 25 stk.2 er gældende uden  

 tilføjelser eller ændringer.
 ..
Aflevering Sidste afsnit udgår.
Er der  

 uenighed om, hvorvidt en mangel er væsentlig eller Uvæsentlig, må dette  

 afgøres ved syn og skøn." I juli / august 1994 opstod der spørgsmål om,  

 hvorvidt tagarbejdet på blok 9 og11 var behæftet med fejl og  

 mangler.
 I en rapport af 8. august 1994 fra en sagkyndig hedder det  

 bl.a.:
 " Vedrørende tag- og  

 facaderenovering ..
 Ved besigtigelse af tagoplægning den 2. d.m. blev  

 foretaget følgende kontrolmål :
 Dækbredde :       214-215 mm.
 Lægteafstand :    378-381 mm.
 Vore vejledende mål for oplægning er :
 Dækbredde :        212 +/- 3 mm.
 Lægteafstand :     378 +/- 3 mm.
Som det fremgår af ovennævnte, og som meddelt  

 ved mødet ligger prøvemålingerne indenfor de vejledende  

 tolerancer." I en udtalelse a 15. august 1994 fra en anden sagkyndig  

 til indklagede hedder det i konklusionen :
 " ud fra de gjordte iagttagelser og modtagne  

 oplysninger konkluderes følgende :
 Det vurderes, at de frie åbninger ved de skrå  

 hjørneskæringer i mange tilfælde er for store, og nogle  

 steder faldt tagstenene for dårligt sammen.
 At åbningerne er for store skyldes, at stenene disse  

 steder er lagt med en for stor dækbredde og / eller  at  

 lægteafstanden er for stor.
De målte lægteafstande konstateredes i 8  

 tilfælde at være større end den vejledende  

 lægteafstand inklusive den opgivne tolerance på 3 mm. ( 378 +3 =  

 381 mm. ). Middellægteafstanden var i sydgavlen i blok 9, 1 meter  

 større end den vejledende lægteafstand incl.
Tolerancen.
 De målte dækbredder var i vestsiden  i 5  

 tilfælde større end den vejledende dækbredde incl. den  

 opgivne tolerance på 3 mm. ( 212+3 = 215mm. ).
 Som det fremgår, er den opgivne lægteafstand  

 og dækbredde at betragte som vejledende.
 Hvis stenene var blevet lagt med mindre dækbredde,  

 og hvis lægteafstanden havde været mere ensartet og i nogle  

 tilfælde mindre, kunne de omhandlede sten være lagt  

 tilfredsstillende med mindre frie åbninger ved de skrå  

 hjørneafskæringer.
 Det vurderes at de frie åbninger har følgende  

 betydning:
 1. At det visuelle indtryk er forringet.
 2. At risikoen for stormskader er øget, idet sten  

 bundet med JT- tagstensbindere lettere kæntrer,     når  

 dækbredden er for stor.
Det vides ikke, om dette har nogen betydning for det  

 omhandlede tag.
Dette vil først vise sig efter en periode med  

 storm.
 3. At der slipper lys direkte ind på undertaget.  

 Leverandøren bør forespørges om dette har  

 væsentlig betydning for undertagets holdbarhed.
4. At der trænger mere vand og fygesne ind på  

 undertaget. " Da der ikke kunne opnås enighed om, hvorvidt  

 taglægningen var mangelfuld, anmodede klageren ved skrivelse af 19.  

 august 1994 Voldgiftsnævnet for Bygge- og anlægsvirksomhed om  

 hasteudmeldelse af syn og skøn i sagen.
Murermester, ingeniør  

 Jørn Buch Andersen blev herefter den 23. august 1994 af nævnet  

 anmodet om ar påbegynde skønsforretningen i sagen.
Efter at der  

 var afholdt et par møder med syns- og skønsmanden, bad klager  

 ved skrivelse af 21. september 1994 på begge parters vegne syns- og  

 skønsmanden om foreløbigt at indstille arbejdet i sagen, idet  

 der pågik forligsforhandlinger.
 I en skrivelse af 21. oktober 1994 fra klager til  

 indklagede hedder det bl.a.:
 " I fortsættelse af møde på Deres  

 kontor kan jeg meddele, at det fortsat er klagers opfattelse, at de under  

 besigtigelsen  ( konstaterede ) uregelmæssigheder på tagarbejdet  

 på blok 9 og 11 kan afhjælpes tilfredsstillende på  

 følgende måde :
 1. Binde hver anden eller hver teglsten dog eksklusive  

 tagstenene ved graterne.
 2. Der indsættes 1 stk. ekstra tegl i bredden, hvis  

 der er plads hertil.
 3. Graterne tilpasses, hvor de enkelte sten "vipper  

 ".
4.Der foretages en eftersømning ved valme,  

 således at lægterne er sømmet i overensstemmelse med  

 projektet." ..
 På baggrund af vores telefonsamtale efter  

 mødet den 29. september 1994 er jeg blevet bibragt den opfattelse, at  

 den indklagede part påtrods af klagers ovennævnte  

 udbedringsforslag har ønske om at fortsætte syns- og  

 skønsforretningen og indhente en syns- og skønserklæring  

 med henblik på en drøftelse af en forligsmæssig  

 løsning eller for at finde en løsning ved Voldgiftsretten for  

 Bygge- og anlægsvirksomhed.
Klagers forligsforslag skal ses i lyset af, at klager har  

 ønske om at begrænse udgifterne til syn og skøn samt  

 ønske om at begrænse de tidsmæssige  

 konsekvenser." I svaret af 9. november 1994 fra indklagede hedder det  

 bl.a. :
 " For at undgå, at der senere skulle  

 opstå tvist herom, skal jeg herved præcisere, at indklagede under  

 mødet den 29. september 1994 var indstillet på at drøfte  

 spørgsmålet om, hvilke konsekvenser   i økonomisk  

 henseende   den nu opståede forsinkelse skulle medføre,  

 eventuelt hvorvidt indklagede eventuelt ville eftergive en del af den bod  

 klager ville blive pålagt i henhold til udbudsmaterialet, som  

 følge af den opståede forsinkelse.
 Men denne tilkendegivelse blev   som også  

 præciseret under mødet   afgivet under forudsætning af, at  

 klager omgående påbegyndte total renovering af de omhandlede  

 tage, altså at klager udover at erkende de i deres skrivelse af 21.  

 oktober 1994 angivne mangler ved tagene, og som følge heraf foretager  

 afhjælpning, tillige erkendte, at der yderligere forelå  

 sådanne mangler, at en total omlægning af tagene var  

 nødvendige.
 ..
Såfremt klager er af den opfattelse, at  

 afhjælpning, i overensstemmelse med deres skrivelse af 21. oktober  

 1994, vil være tilstrækkelig til at opfylde indklagedes krav i  

 henhold til den mellem parterne indgåede kontrakt, kan indklagede  

 naturligvis ikke forhindre klager i at vælge at foretage denne  

 afhjælpning, men dette fratager naturligvis ikke indklagede retten til  

 efterfølgende, såfremt der på trods af denne  

 mangelsafhjælpning ikke er leveret kontraktsmæssig ydelse, at  

 kræve yderligere afhjælpning, hvilket som også  

 drøftet under mødet, kan medføre, at de samlede  

 omkostninger for klager i så fald ville overstige den udgift en  

 totalrenovering af tagene ville beløbe sig til." Ved skrivelse af 11. november 1994 bad klageren syns- og  

 skønsmanden om at genoptage syns- og skønsforretningen.
 Den 20. oktober 1994 sendte klageren følgende  

 faktura til indklagede :
" Faktura 12683 Rate nr. 5 i henhold til aftale  

                                  430.000,00 kr.
 Moms 25 %  

                                      107.500,00 kr.
537.500,00 kr." Indklagede sendte i fortsættelse heraf  

 følgende skrivelse af 25. oktober 1994 til klager :
 " Vi skal hermed meddele, at der ved udbetaling af  

 rate nr. 5, faktura nr. 12683 på ovennævnte sag vil blive  

 tilbageholdt kr. 400.000 excl. moms.
Dette skyldes, at tagene på blok 9 og 11 er  

 behæftet med så væsentlige fejl og mangler, at vi ikke  

 anser disse arbejder for udført iht.
Udbudstidsplanen ..".
 Den 24. november skrev klager således til indklagede  

 :
 " Arbejderne vedrørende ovenstående  

 byggesag er nu så langt fremme, at arbejdet hermed færdigmeldes  

 til d. 28.11.94" ..
De opfordres herefter til at indkalde til en  

 afleveringsforretning." Afleveringsforretningen blev herefter berammet til den. 2.  

 december 1994.
 I afleveringsprotokollen dateret den. 2. december 1994  

 hedder det bl.a.:
 " Fejl og mangler som konstateres i.f.m.  

 igangværende syns- og skønsforretning tages der stilling til  

 efter at syns- og skønserklæring foreligger.
 Manglerne vurderes til kr. : 440.000,00. Manglerne  

 afhjælpes inden den 23.12.94 ( gælder ikke manglerne ved  

 tag blok 9 og 11 ).
 ..
 " Bygherrens bemærkninger :
 Bygherren mener, at fejl og mangler på tagene blok 9  

 og 11 er at betragte som væsentlige og mener derfor ikke, at arbejdet  

 kan leveres.
 Entreprenørens bemærkninger :
Entreprenøren mener ikke, at fejl og mangler  

 på tagene blok 9 og 11 er at betragte som væsentlige, hvorfor  

 entreprenøren mener, at arbejdet er at betragte som afleveret.
I  

 øvrigt henvises til korrespondance fra entreprenørens advokat  

 i.f.m. syn og skøn." Syns- og skønserklæringen blev afgivet den  

 11. april 1995. I erklæringen hedder det bl.a. :
 " spørgsmål 1.
 Såfremt syns- og skønsmanden konstaterer,  

 at tagarbejdet på blok 9 og 11 ikke er udført i overensstemmelse  

 med det foreliggende tegnings- og beskrivelsesmateriale og/eller i  

 overensstemmelse med almindelig god håndværksmæssig skik,  

 bedes det oplyst, om tagarbejdet på blok 9 og/eller blok 11 under  

 behørig hensyntagen til holdbarhed, tæthed og sikring over for  

 storm kan afhjælpes på følgende måde :
 1. Hver teglsten eller hver anden teglsten bindes dog  

 eksklusive teglstenene ved graterne.
 2. Der puttes 1 stk. ekstra teglsten ind i bredden, hvis  

 der er plads.
 3. Graterne tilpasses, hvor enkelte teglsten " vipper  

 ".
 4. Der foretages en eftersømning ved valme,  

 således at lægter er sømmet i overensstemmelse med  

 projektet.
 Svar 1.
 Det udførte tagarbejde på blok 9 og 11 er  

 ikke udført håndværksmæssigt korrekt eller efter  

 gældende vejledning vedrørende oplægning af tegltage (  

 murerfagets byggeplade nr. 33 ) samt efter beskrivelsesmaterialet.
En afhjælpning som angivet i pkt. 1-4 kan ikke  

 udføres, da omfanget af udbedringen ikke er tilstrækkelig.
Det  

 er nødvendigt at foretage en aftagning af alle tagsten.
Herefter  

 foretages en ny omlægtning af alle eks. lægter, hvorefter  

 tagstenene oplægges påny.
Ved omlægning af teglstenene bør min.
Hver  

 anden tagsten bindes, dels på grund af anvendelse af en  

 økonomimodel og dels tagenes udsatte beliggenhed.
Svar F Det er skønsmandens vurdering, at årsagen  

 til den forkerte oplægning af teglstenene er en kombination af forkert  

 lægtning og udmåling / udførelse af dækbredden.
Spørgsmål P Såfremt skønsmanden vurderer, ar der  

 foreligger mangler ved oplægning af tegl, fastgørelse af tegl  

 udførelse af lægtning, opretning m.v. samt udførelse/  

 beskadigelse af Haloten underlag, bedes skønsmanden vurdere og  

 redegøre for, i hvilket omfang og hvorledes der bør foretages  

 udbedring specificeret, således :
a) Haloten undertag, b) opretning af spær for lunker m.v., c) sømning af lægter og spær, d) lægtning, herunder ændring af afstand samt  

 udførelse af afslutninger mod grater, skotrender,  

 tagvinduer/udluftningshætter, e) tilretning/opretning af teglbeklædning, f) omlægning af teglbeklædning, g) fastgørelse af tegl, eventuelt isætning af  

 yderligere bindere, samt eventuelt i hvilket omfang dette skal ske, h) fastskruning/ limning af silikone tilskårne tegl  

 i forbindelse med afslutninger.
Svar P Følgende omfang af udbedring skal foretages  

 :
 a) Haloten undertag.
Det må forventes,at undertaget kan bevares.  

 Aftagning af tagstenene skal udføres med stor omhu, så der ikke  

 fremkommer huller i undertaget.
Der bør løbende foretages  

 skærpet tilsyn i forbindelse med oplægningen af tagstenene.
Det  

 kan ikke udelukkes, at der ved graterne kan forekomme mindre reparationer.  

 Ved omlægtningen bør gamle sømhuller i afstandslisten  

 udfyldes med Vilkafit eller lignende.
 b) Opretning af spær for lunker foretages på  

 bygn. 9 to steder ca. midt på tagfladen og blok 11 hele tagfladen ca.  

 midt på taget begge tagflader mod vest.
C og d ) Alle lægter omlægges korrekt på  

 alle tagflader.
Manglende afstandslister monteres.
Tagvinduer  

 sænkes.
 E,f,g og h) Alle tagstensflader, grater og rygninge  

 omlægges i henhold til murerfaget byggeplade nr.33. Min. hver anden  

 teglsten bør bindes.
Spørgsmål Q Skønsmanden bedes angive omkostninger  

 specificeret i overensstemmelse med spørgsmål P, pos.a-h.
Svar Q Omkostningerne til udbedringen skønnes andrage  

 :
a)                        ca. kr. 5-8.000,00 b)                        ca. kr.    4.000,00 c og d )               ca. kr.   41.000,00 e,f,g og h)          ca. kr.  240.000,00 Herudover følgende omkostninger :
Stillads incl. leje                               ca. kr.  

     60.000,00 Byggeplads, skure m.v.                    ca. kr.  

 45.000,00 Bygherretilsyn                                  ca. kr.  

   30.000,00 I forbindelse med omlægtningen er det forudsat, at  

 ca. 95 % af alle lægter kan genanvendes.
Af tagsten forventes  

 genanvendt ca. 95 %. Gratsten 0%." Den 11. april 1995 sendte klager indklagede  

 følgende brev :
 I ovennævnte sag er der opstået et yderligere  

 problem vedrørende graterne på tagdækningen.
Foranlediget af dette foreslår klager at der  

 afholdes et møde umiddelbart før påske for at se, om der  

 er mulighed for et samlet forlig i sagen." Der afholdtes herefter et møde mellem parterne den  

 22. maj 1995 på indklagedes advokats kontor.
I et af klagers advokat  

 udarbejdet mødereferat, derefter det foreliggende ikke er sendt til  

 indklagede, hedder det bl.a. :
 " .. der aftaltes  

 følgende :
1. Bygherrers rådgiver vurderer udbedringsforslaget.  

 Indklagedes advokat meddelte, at det ikke måtte afvige fra det syns- og  

 skønsmændene havde fastslået.
Klager bør sikre sig  

 dette, herunder at eventuelle afvigelser aftales med bygherrens  

 rådgiver.
2. Murerformanden og bygherrens rådgiver aftaler  

 nærmere tidsplan, som udsendes til beboerne.
Beboerne er interesserede  

 i, hvornår der er stilladser på husene.
 3. Arbejdet udføres under sædvanligt tilsyn  

 fra bugherrens rådgiver.
4. Omkostninger ved sagen drøftedes.
Klager afholdt  

 skønsomkostningerne, men indklagede vil fremsætte krav om  

 følgende :
1) TI´s  

 rapport 2) Tilsyn til  

 bygherrens rådgiver 3)  

 Sagsomkostninger til indklagedes advokat Indklagedes advokat vil fremkomme med overslag over disse  

 udgifter, som først endeligt kan opgøres, når arbejdet er  

 færdiggjort.
Der nævntes spørgsmålet om  

 dagbøder, hvor indklagede havde den principielle holdning, at de kunne  

 kræve dagbøder.
Klager modsatte sig betaling af dagbøder,  

 men de var så rede at overveje de ovenfor nævnte omkostninger  

 positivt, såfremt de var rimelige i størrelse.
 I et referat fra et planlægningsmøde afholdt  

 den 31. maj 1995 mellemparternes teknikere hedder det bl.a. :
"1. Tidsplan Udbedring af skader på grater opstartes i uge 24  

 på blok 281 B sydgavl.
 Graterne gennemgås successivt på alle blokke.  

 Stilladsperiode på hver gavl vil være ca. 3-5 dage.
 Omlægning af taget på blok 9 og 11  

 udføres fra uge 32 og med forventet afslutning i uge 36.
Bygherrens rådgiver undersøger om disse  

 terminer er hensigtsmæssige for indklagede." Bygherrens rådgiver udarbejdede herefter en  

 beboerinformation, hvori det bl.a. hedder :
"                                 Til beboerne Vedr. udbedring af  

 skader på tagene i boligforeningerne.
 Der er nu udarbejdet  

 tidsplan for reparationsarbejderne.
 Tidsplanen er  

 følgende :
 Udbedring af skader  

 på grater  uge 24- 28.
Omlægning af tage  

 på blok 9 og 11 uge 32-36." Med skrivelse af 7. juni 1995 sendte indklagede til klager  

 et udkast til allonge vedrørende mangelsafhjælpningen.
Det  

 hedder i udkastet bl.a. :
"A.
Arbejdets omfang.
 Arbejdet omfatter afhjælpning og udbedring af  

 samtlige mangler beskrevet i den af syn- og skønsmanden afgivne  

 erklæring, dateret 11. april 1995 ..
 B.Tidsplan.
 Arbejdet påbegyndes den 12.06.95 og afsluttes  

 ved afholdelse af sædvanlig afleveringsforretning den 11.08.95 kl.08.00  

 ..
Der betales en dagbod på kr. 5.900,00 for hver  

 arbejdsdag afleveringstidspunktet overskrides, og afregning heraf sker i  

 overensstemmelse med oprindelig entreprisekontrakts bestemmelser  

 herom." Som svar herpå sendte klager et brev af 19.juni 1995  

 til indklagede, hvori det bl.a. hedder:
" Under mødet den 22. maj 1995 drøftede  

 vi omkostningerne ved sagen.
Som bekendt har klager afholdt  

 skønsomkostningerne, da De meddelte, at indklagede vil fremsætte  

 krav om følgende omkostningsdækning :
1. rapport 2. tilsyn   regninger fra  

 bygherrens rådgiver 3. sagsomkostninger til  

 indklagedes advokat.
Klager har uden præjudice erklæret sig rede  

 til at overveje at betale rimelige omkostninger ved disse tre poster, men er  

 ikke rede til at betale dagbøder.
Deres udkast til aftale gengiver  

 ikke dette forhold.
Hvad angår tidsprogrammet for udførelsen  

 vedlægger jeg til deres orientering genpart af mødereferat af  

 planlægningsmødet den 31. maj 1995 samt den efterfølgende  

 udsendte meddelelse til beboerne.
Da tidsprogrammet i Deres udkast til aftale  

 ikke svarer til det, der er aftalt mellem entreprenør og bygherre og  

 meddelt beboerne, må deres udkast også ændres på  

 dette punkt." Der opnåedes ikke mellem parterne enighed om  

 indholdet af allongen.
Efter at afhjælpningsarbejderne med tagene og  

 afleveringsforretningen var afsluttet den 27. september 1995, fremsatte  

 indklagede i begyndelsen af november 1995 et betalingskrav over for klager  

 på 1.351.025,13 kr.
Klager anmodede herefter Voldgiftsnævnet om,  

 at der i medfør af AB 92 § 46 måtte blive udmeldt en sagkyndig  

 til at træffe bestemmelse om, hvorvidt bygherrens udbetalingskrav var  

 berettiget.
Nævnet udmeldte herefter syns- og skønsmanden i  

 sagen som sagkyndig.
I en udskrift af nævnets protokol fra den 24.  

 januar 1996 hedder det ; " Efter drøftelse tilkendegav den sagkyndige,  

 at der er enighed om, at tagene på blok 9 og 11 er behæftet med  

 sådanne mangler, at den skete omlægning har været  

 nødvendig.
Uanset manglerne, har bygherren   efter den sagkyndiges  

 mening   ikke haft væsentlige gener i sin brug af ejendommen medens  

 manglerne fandtes eller under den af entreprenøren foretagne  

 afhjælpning.
Som følge heraf findes manglerne ikke ar være  

 af en karakter, der kan udløse dagbod og dermed træk på  

 den stillede garanti.
Hver part bærer sine sagsomkostninger og rekvisitus  

 betaler omkostningerne ved Voldgiftsnævnets behandling af  

 sagen." Sagen blev samme dag indbragt for  

 Voldgiftsnævnet.
3. Klagerens procedure Klageren har indledningsvis anført, at sagens  

 hovedspørgsmål er, om indklagede kan kræve erstatning ud  

 fra forsinkelsesprincipper eller alene ud fra mangelsprincipper.
Klageren  

 finder, at der foreligger en mangelssituation, idet arbejdet er  

 udført, men har vist sig mangelfuldt, således at det har  

 måttet udbedres og er blevet udbedret af klager for dennes regning.
Det  

 følger allerede heraf, at indklagedes dagbodskrav ikke kan  

 imødekommes.
Klager er indforstået med at betale indklagedes  

 faktiske udgifter i forbindelse med omlægningen af tagene på blok  

 9 og 11. Udgifterne kan fradrages i den resterende entreprisesum.
Indklagede  

 kan ikke kræve opgørelse såvel efter reglerne om  

 forsinkelse som efter reglerne om mangler.
Ifølge parternes aftale  

 skal det afgøres ved syn og skøn, om en mangel er  

 væsentlig eller uvæsentlig, hvis der er uenighed herom.
Når  

 klager ønskede syn og skøn i sagen, skyldtes det, at der  

 forelå to modstridende sagkyndige erklæringer om tagene.
Ingen af  

 dem talte om total omlægning af disse.
Imidlertid fandt syns- og  

 skønsmanden, at alt skulle omlægges.
Denne opfattelse  

 accepterede klager.
Allerede den 11. april 1995, da syns- og  

 skønserklæringen forelå, bad klager indklagede om et  

 møde, hvor man tilbød at betale efter mangelsreglerne.
Beboerne  

 ønskede ikke stilladser opstillet i sommerferien 1995. Det blev derfor  

 aftalt, at udbedringsarbejderne skulle ske efter ferien og påbegyndes  

 den 7. august 1995.
For så vidt angår det fremsatte dagbodskrav  

 har indklagede ikke reklameret overfor klager førend i maj/juni 1995  

 og har ikke løbende opgjort dagbøderne.
Heller ikke ved  

 betalingen af slutraten tog indklagede forbehold for dagbøder.  

 Indklagede har herved fortabt sin eventuelle ret til dagbøder.
Selv om  

 dette ikke er tilfældet, og selv om det lægges til grund, at der  

 foreligger en forsinkelsessituation, er der ikke grundlag for det fremsatte  

 dagbodskrav.
Arbejdet blev færdigmeldt og afleveret rettidigt.
Det var  

 uberettiget af indklagede at afvise afleveringen.
Manglerne var ikke så  

 væsentlige, at der var grundlag herfor.
Tagene var lagt op og  

 fungerede.
Undertaget var i orden.
Kun en mindre del af den samlede  

 entreprise var behæftet med mangler, nemlig 2 blokke ud af 6 blokke og  

 4 forretninger.
Der var endvidere ingen gener for beboerne forbundet med  

 udbedringen af manglerne.
Bygningerne havde i øvrigt været i  

 brug under hele renoveringen.
Spørgsmålet om, hvorvidt taglægningen  

 på blok 9 og 11 var mangelfuld, blev først afgjort endeligt den  

 11. april 1995, da syns- og skønserklæringen forelå.  

 Dagbod kan derfor under ingen omstændigheder forlanges i perioden fra  

 den. 2.december 1994 til den 11 april 1995. Dagbod kan heller ikke forlanges  

 i perioden fra den 11. april 1995 til den 7. august 1995, hvor  

 omlægningen af tagene påbegyndtes.
Datoen den 7. august 1995 blev  

 fremsat i overensstemmelse med beboernes ønske.
Det fremsatte  

 dagbodskrav, der svarer til ca. 50 % af entreprisesummen, er endvidere  

 urimelig højt, ikke mindst i det foreliggende tilfælde, hvor  

 beboerne ingen gener har haft som følge af manglerne.
Et eventuelt  

 dagbodskrav bør derfor bortfalde eller nedsættes i medfør  

 af aftalelovens § 36.
 4. Indklagedes procedure.
Indklagede har indledningsvist anført, at sagens  

 hovedproblem er, om klagers arbejde ved afleveringsforretningen den 2.  

 december 1994 kunne afvises af indklagede med dagbodskonsekvenser for klager  

 til følge.
Den afholdte § 46-forretning er i denne henseende helt uden  

 betydning for voldgiftsrettens kompetence.
Da klager ikke i forbindelse med  

 afleveringen af arbejdet tilkendegav ikke at ville udføre yderligere  

 arbejder, herunder udbedringsarbejder, foreligger der en  

 forsinkelsessituation med de konsekvenser, dette måtte have for klager.  

 Blandt andet for at sikre en kvalificeret gennemførelse af  

 renoveringsarbejdet   også i relation til det tidsmæssige   blev  

 afslutningstidspunktet for arbejdet dagbodssanktioneret i parternes aftale.  

 De konstaterede mangler ved tagene blok 9 og 11 var væsentlige.
Klager  

 burde have erkendt det allerede ved indkaldelsen til afleveringsforretningen,  

 og de afhjælpningsforanstaltninger, klager foreslog, var helt  

 utilstrækkelige.
Dette bekræftes klart af syns- og  

 skønserklæringen af 11. april 1995. At manglerne ikke hindrede  

 brugen af ejendommene eller medførte særlige gener for beboerne  

 kan ikke i sagen tillægges vægt og udelukke betaling af dagbod.  

 Dette ville i givet fald ved renoveringsentrepriser som den i sagen  

 foreliggende medføre, at en dagbodssanktioneret tidsplan ville blive  

 illusorisk.
Tagarbejdet var på 2 af de 6 blokke kassabelt, og tagene  

 måtte helt omlægges.
Omkostningerne ved omlægningen blev af  

 syns- og skønsmanden anslået til 14-15 % af entreprisesummen.  

 Manglerne var derfor så væsentlige, at indklagede er berettiget  

 til at afvise klagers arbejde.
Afleveringsforretningen den 2. december 1994  

 fratager ikke indklagede adgangen til at gøre et dagbodskrav  

 gældende eller til at kræve erstatning for udgifter, der er  

 afholdt med henblik på at konstatere, om der forelå mangler.
Der  

 er ikke efter den 2. december 1994 indtrådt omstændigheder, der  

 fratager indklagede retten til dagbøder.
Der bør ikke ske  

 suspension  af dagbøderne i tiden fra den 2. december 1994 til den 11.  

 april 1995. Indklagede har ikke søgt at hindre syns- og  

 skønsforretningens fremme.
Tilsvarende gælder for tiden efter  

 den 11. april 1995. Indklagede har accepteret tidsplanen for  

 afhjælpningen af manglerne, men det skete efter klagers forslag.
En  

 sådan accept indikerer ikke et afkald på dagbøder.  

 Beboerinformationen den 6. juni 1995 er heller ikke et frafald af  

 dagbøder.
Mødet den 31. maj 1995 var et rent  

 planlægningsmøde, hvori alene teknikere deltog.
Dagbodskravet er  

 ikke bortfaldet ved manglende reklamation fra indklagedes side.
Indklagede  

 har såvel forud for afleveringsforretningen den 2. december 1994 som  

 efter syns- og skønsrapportens fremkomst den 11. april 1995 gjort  

 dagbodskraver gældende overfor klager.
Denne er selv årsag til  

 forsinkelsen og forsinkelsesperioden, og der er intet i  

 handlingsforløbet, der tilsiger bortfald eller nedsættelse af  

 dagbodskravet hverken ud fra almindelige rimelighedsbetragtninger eller ud  

 fra aftalelovens § 36. Manglerne kunne og burde være afhjulpet inden  

 den første afleveringsforretning den 2. december 1994. Dagbodskraver  

 udelukker erstatning for forsinkelsen.
Kravet på 89.620,10 kr. excl.  

 moms vedrører imidlertid ikke forsinkelsen, men udgifterne afholdt med  

 henblik på at konstatere, om der forelå mangler.
5. Voldgiftsrettens bemærkninger Voldgiftsretten bemærker indledningsvis, at det  

 forhold, at arbejdet af klager var færdiggjort og meldt klar til  

 aflevering, ikke i sig selv er ensbetydende med, at den foreliggende sag skal  

 og kun kan behandles som en sag om mangler og ikke om forsinkelse med den  

 virkning, at der ikke kan blive tale om dagbøder.
Retten finder, at der ikke på afleveringstidspunktet  

 den 2. december 1994 kunne fastslås, om det udførte arbejde  

 på blok 9 og 11 var behæftet med så væsentlige  

 mangler, at aflevering kunne afvises.
Erklæringerne fra de to  

 første sagkyndige var ikke overensstemmende og udtalte sig ikke om,  

 hvorvidt der forelå mangler, der var væsentlige, eller om  

 omlægning/kassation af tagene.
Først ved syns- og  

 skønserklæringens fremkomst den 11. april 1995 var der  

 tilvejebragt grundlag for at vurdere, om manglerne på  

 afleveringstidspunktet var så væsentlige, at arbejdet kunne  

 afvises af indklagede.
Afgørelsen af dette spørgsmål  

 må efter voldgiftsrettens opfattelse ved den i sagen foreliggende form  

 for renoveringsentreprise bero på en konkret afvejelse af de  

 foreliggende omstændigheder, hvor spørgsmålet om  

 ibrugtagning/ brug ikke kan tillægges samme vægt som ved andre  

 former for entrepriser.
Under hensyn til udbedringsarbejdets omfattende  

 karakter, der krævede omlægning af tagene på 2 ud af seks  

 blokke, og størrelsen af udbedringsomkostningerne, der af syns- og  

 skønsmanden var anslået til 14-15 % af entreprisesummen, finder  

 voldgiftsretten, at indklagede har været berettiget til at afvise  

 afleveringen af arbejdet, hvorved klager kom i forsinkelse med deraf  

 følgende dagbodsproblematik.
Voldgiftsretten finder, at indklagede ikke ved manglende  

 reklamation har fortabt retten til at kræve dagbøder.
Kravet  

 herom blev fremsat allerede før afleveringsforretningen den 2.  

 december 1994, og det kan ikke bebrejdes indklagede, ar der ikke skete videre  

 i dette spørgsmål, medens syns- og skønsforretningen stod  

 på frem til den 11. april 1995. Derefter blev kravet om dagbøder  

 på ny fremført af indklagede i parternes første  

 møde den 22. maj 1995 og igen i indklagedes udkast til allonge  

 fremsendt den 7. juni 1995.
For så vidt angår spørgsmålet om,  

 for hvilken periode/hvilke perioder dagbod kan kræves, bemærker  

 voldgiftsretten, at forsinkelsen i tiden fra 29. november 1994 (det  

 kontraktsmæssige færdiggørelsestidspunkt ) til den 11.  

 april 1995 ikke alene kan lægges klager til last.
Var der mellem  

 parterne uenighed om, hvorvidt en mangel var væsentlig eller  

 uvæsentlig, skulle dette ifølge parternes aftale afgøres  

 ved syn og skøn.
Efter tilvejebringelsen af de indholdsmæssigt  

 forskellige erklæringer fra de to første sagkyndige var det  

 berettiget af klager at ønske syn og skøn.
Dertil kommer, at  

 syns- og skønsforretningen i en periode blev suspenderet efter  

 parternes aftale.
Voldgiftsretten finder herefter, at indklagede ikke kan  

 kræve dagbøder for perioden fra den 29. november 1994 til den 11  

 april 1995.
Allerede den 11. april 1995, d.v.s. samme dag som syns- og  

 skønserklæringen forelå, bad klager indklagede om et  

 snarligt møde om sagen , hvilket møde   først   blev  

 afholdt den 22. maj 1995. Uanset at der er divergerende opfattelse mellem  

 parterne af, hvad der er blevet aftalt på mødet, ligger det  

 imidlertid fast, at der den 6. juni 1995 fra indklagedes side blev givet  

 beboerinformation om, at taglægningen ville ske i ugerne 32-36, og at  

 afhjælpningsarbejdet i overensstemmelse hermed påbegyndtes den 7.  

 august 1995. Indklagede ses ikke at have forlangt eller presset på for  

 at få en tidligere omlægning af tagene.
Voldgiftsretten finder  

 herefter, at indklagedes dagbodskrav heller ikke for perioden fra den 11.  

 april 1995 til den 7. august 1995 kan imødekommes.
Derimod finder voldgiftsretten, ar der i perioden fra den  

 7. august 1995 til den 27. september 1995, hvor afhjælpningsarbejdet  

 stod på, er grundlag for at pålægge klager at betale  

 dagbøder i overensstemmelse med entreprisekontraktens bestemmelse  

 herom.
Afhjælpningsperioden omfatter 38 arbejdsdage, og  

 dagbodsbeløbet for perioden andrager herefter 224.200 kr. (38 x 5.900  

 kr.). Der findes ikke grundlag for reduktion af beløbet i  

 medfør af aftalelovens § 36.
 Da det beløb på 89.620,10 kr. excl. moms, som  

 indklagede påstår klager tilpligtet at betale, ikke har relation  

 til forsinkelsen, men er udgiften afholdt af indklagede i forbindelse med  

 konstatering af, om tagarbejdet var behæftet med mangler, findes klager  

 at måtte betale dette beløb til indklagede.
Det samlede beløb, som tilkommer indklagede fra  

 klager, udgør herefter 224.200,00 kr. +122.025,13 kr. ( 89.620,10 kr.  

 med tillæg af moms ) , eller i alt 336.225,13 kr.
Fra dette  

 beløb må fratrækkes det beløb på 500.000 kr.  

 incl. moms (400.000 kr. excl. moms ) , som indklagede har tilbageholdt af  

 rate nr. 5 på 430.000 kr. excl. moms.
 Som følge af det anførte skal indklagede til  

 klager betale i alt 163.774,87 kr. excl. moms, med tillæg af almindelig  

 procesrente fra den 20. november 1994 til betaling sker.
 Der afsiges herefter sålydende :
Kendelse Indklagede skal til klager betale 163.774,87 kr. excl.  

 moms, der forrentes med almindelig procesrente fra den 20. november 1994 til  

 betaling sker.
 Hver part bærer sine omkostninger.
 Hver part betaler halvdelen af de med voldgiftsrettens  

 behandling af sagen forbundne omkostninger.
 De ikendte beløb skal betales inden 14 dage efter  

 denne kendelses afsendelse.
