Bekendtgørelse om unge flygtninges  

 adgang til at opnå bolig i visse selvejende ungdomsboliginstitutioner  

 (kollegier) I medfør af § 68, stk. 1, i lov om boligbyggeri, jf.  

 lovbekendtgørelse nr. 144 af 26. februar 1998 fastsættes:
 § 1. Reglerne i denne bekendtgørelse  

 gælder for selvejende ungdomsboliginstitutioner (kollegier), der i  

 perioden fra 1. april 1946 til 31. december 1977 har fået tilsagn om  

 statsstøtte til opførelse efter byggestøtte-,  

 kollegiestøtte-, eller boligbyggerilovgivningen.
 § 2. I indtil 3 år efter opnået  

 opholdstilladelse gælder samme fortrinsret, som gælder for unge  

 uddannelsessøgende, til de selvejende ungdomsboliginstitutioner  

 (kollegier), der er nævnt i § 1, for udlændinge, der har  

 opnået opholdstilladelse efter følgende bestemmelser:
1)	Udlændingelovens §§ 7 og 8, 2)	udlændingelovens § 9, stk. 2, nr. 2, 3)	udlændingelovens § 9, stk. 2, nr. 4, i umiddelbar  

 forlængelse af en opholdstilladelse efter udlændingelovens § 9,  

 stk. 2, nr. 2, 4)	udlændingelovens § 9, stk. 2, nr. 4, når tilladelsen er  

 meddelt en udlænding, der har indgivet ansøgning om  

 opholdstilladelse efter udlændingelovens § 7, 5)	udlændingelovens § 9, stk. 2, nr. 5, eller 6)	udlændingelovens § 9, stk. 2, nr. 6.
 § 3. Personer som nævnt i § 2, der enten  

 modtager undervisning på spor 3, trin 4, med henblik på at  

 bestå Danskprøve 2, eller undervisning med henblik på at  

 bestå Danskprøve 3 er berettiget til at opnå bolig i de  

 selvejende ungdomsboliginstitutioner (kollegier), der er nævnt i §  

 1.
 § 4. Bekendtgørelsen træder i kraft den 16.  

 december 2000.
 Stk. 2. Bekendtgørelse nr. 749 af 13. september  

 1995 om unge flygtninges adgang til at opnå bolig på visse  

 kollegier ophæves.
