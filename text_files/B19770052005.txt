 I henhold til bestemmelserne i § 13, stk. 6, og § 33, stk. 3, i lov nr.  

 195 af 26. maj 1965 om saltvandsfiskeri med senere ændringer fastsættes  

 følgende:
§ 1.  Ved torsketrawl forstås i denne bekendtgørelse  

 et trawlredskab, hvori maskestørrelsen overalt i redskabet er således, at et  

 fladt måleredskab på mindst 98 mm bredde og 2 mm tykkelse let kan gå igennem  

 den i længderetningen diagonalt strakte maske, når nettet er vådt.
Redskabets  

 overlig målt fra brystlig til brystlig må ikke være over 40 m langt,  

 inklusive kværk.
Der skal anvendes boblere (bobbins) eller ruller, og disse  

 skal være anbragt på et særligt lig under underliget, være mindst 20 cm i  

 diameter og ikke være af metal.
§ 2.  Torsketrawl må kun anvendes af fartøjer med en  

 maksimal motorkraft på 175 HK hver og ikke på landgrunden anvendes på  

 vanddybder under 9 m.
Redskabet må ud for åbne kyster anvendes fra 1 time før  

 solopgang til 1 time efter solnedgang.
For så vidt angår farvandet inden for  

 Skagen, bortset fra Limfjorden og Øresund, må det nævnte trawl dog anvendes  

 fra 1 1/2 time før solopgang i tiden 1. september til 30. april og fra 2  

 timer før solopgang i tiden 1. maj til 31. august.
I fjorde, vige og lignende  

 indskæringer i havet, hvis mundinger er under 30 km, samt i smallere sunde,  

 herunder Limfjorden, er anvendelse af det ovennævnte redskab forbudt.  

 Forbudet gælder tillige vedtægtsområder.
I tvivlstilfælde afgøres det af  

 fiskeriministeren om brugen af dette redskab er tilladt i et farvand.
 § 3.  Overtrædelse af bestemmelserne i §§ 1 og 2  

 straffes med bøde.
 § 4.  Bekendtgørelsen træder i kraft ved  

 offentliggørelsen i Lovtidende og har virkning fra 1. oktober 1977.
 FISKERIMINISTERIET, DEN 3. OKTOBER 1977.
 P.M.V.
J.
HERTOFT.
/G.
Schoubye.
