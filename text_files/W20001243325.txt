Klage over manglende information og behandling  

 af 2-årig pige Patientklagenævnet fandt grundlag for kritik af speciallæge  

 A's undersøgelse af patienten, idet nævnet lagde vægt  

 på, at det af speciallægens udtalelse fremgik, at det var hans  

 indtryk, at patienten var blevet undersøgt af andre øre-,  

 næse- og halsspecialister, og at der allerede var truffet beslutning  

 om, at der skulle indlægges dræn.
Det fremgik endvidere, at  

 speciallæge A kun undersøgte ørerne gennem den udvendige  

 øregang (otoskopi) og ikke målte trykket i mellemøret.  

 Nævnet lagde videre vægt på, at speciallæge A kun  

 foretog otoskopi uden mellemøretrykmåling, inden han foretog det  

 operative indgreb, og at hans konklusioner byggede på indtryk fremfor  

 selvstændige undersøgelser eller oplysninger fra  

 journalmateriale.
Endvidere lagde nævnet vægt på, at  

 speciallæge A ikke i tilstrækkeligt omfang søgte  

 patientens sygehistorie oplyst.
Endelig lagde nævnet vægt  

 på, at speciallæge A i journalen for den 26. januar 2000 alene  

 noterede patientens diagnose.
 Nævnet fandt, at det er speciallægens pligt at foretage  

 selvstændige undersøgelser og på baggrund af disse  

 herefter at vurdere, om der er indikation for behandling, og i det omfang  

 tidligere undersøgelser skal indgå i vurderingen, skal  

 journalmateriale indhentes.
 Patientklagenævnet fandt tillige grundlag for at kritisere  

 speciallæge A's information om behandlingen m.v., idet nævnet  

 herved lagde vægt på, at det af speciallæge A's udtalelse  

 fremgik, at han formodede, at andre havde givet indformation om indgrebet.  

 Nævnet lagde endvidere vægt på, at der i journalen intet  

 var noteret om information.
 Som følge af karakteren af speciallæge A's handlemåde,  

 fandt nævnet, at det burde indskærpes speciallæge A at  

 udvise større omhu i sit fremtidige virke.
Med hensyn til klagen over at patienten ikke forud for bedøvelsen  

 havde fået beroligende medicin, fandt Patientklagenævnet ikke  

 grundlag for kritik.
Nævnet lagde vægt på, at det ikke er  

 almindeligt at anvendeberoligende medicin forud for operative indgreb i  

 ørerne.
Vedrørende klagen over, at speciallæge B foretog  

 bedøvelsen i hastværk, fandt Patientklagenævnet ikke  

 grundlag for kritik.
Nævnet lagde lagt vægt på, at det ikke  

 altid er muligt at få børn, især små børn til  

 at acceptere bedøvelsesmasken, og at det derfor kan være  

 nødvendigt at påbegynde bedøvelsen, selvom barnet  

 modsætter sig dette.
Nævnet lagde endvidere vægt på,  

 at den anvendte bedøvelse ilt, lattergas og Sevofluran hurtigt vil  

 få et barn til at sove.
Vedrørende klagen over manglende overvågning, fandt  

 Patientklagenævnet ikke grundlag for kritik.
Nævnet kunne oplyse,  

 at observationen efter en operation begynder på operationsstuen, hvor  

 anæstesiologen sikre sig, at reflekser, muskelspændingerne  

 (tonus), vejrtrækning samt iltning af vævene er i orden.  

 Nævnet kunne endvidere oplyse, at ved bedøvelse med ilt,  

 lattergas og Sevofluran ophører bedøvelsen hurtigt.  

 Nævnet lagde ved afgørelsen vægt på, at patienten  

 blev placeret i et lokale sammen med sine forældre således, at de  

 var hos hende, da hun vågnede.
 Med hensyn til klagen over manglende indkaldelse til kontrol, fandt  

 Patientklagenævnet ikke grundlag for kritik, idet nævnet lagde  

 vægt på, at det af journalmaterialet fremgik, at patienten fik en  

 tid til kontrol 10 dage efter operationen.
