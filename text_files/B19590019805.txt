 På derom af statsministeren efter henvendelse fra Færøernes landsstyre  

 nedlagt forestilling har Hans Majestæt Kongen under 5. juni 1959 allerhøjest  

 godkendt, at det ved kgl. resolution af 25. juli 1948 godkendte særlige  

 færøske flag, jfr. § 12 i lov nr. 137 af 23. marts 1948 om Færøernes  

 hjemmestyre og bekendtgørelse nr. 373 af 27. august 1948 angående godkendelse  

 af et særligt færøsk flag, ændres således, at de flagets højrøde kors  

 omgivende mørkeblå rande herefter fremtræder som azurblå.
Det færøske flags udseende er herefter: Flaget er hvidt med et højrødt  

 kors med azurblå rande.
Korsets røde del svarer til 1/8 af flagets højde, den  

 blå rand til halvdelen af den røde del.
De hvide felter nærmest stangen er  

 kvadratiske, de ydre er dobbelt så lange som disse.
Flagets højde og længde  

 forholder sig som 8 til 11.
 Statsministeriet, den 9. juni 1959.
H.C.
Hansen.
/ F.
Grage.
