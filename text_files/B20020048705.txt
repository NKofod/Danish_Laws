Bekendtgørelse om ændring af  

 bekendtgørelse om trykbeholdere og rørsystemer under tryk § 1 I bekendtgørelse nr. 746 af 26. november 1987 om trykbeholdere og  

 rørsystemer under tryk, som ændret ved bekendtgørelse nr.  

 628 af 7. september 1990 og bekendtgørelse nr. 562 af 24. juni 1994,  

 foretages følgende ændringer:
 1. Indledningen affattes således:
»I medfør af §§ 41, 46, 74, 76, stk. 3,  

 2. pkt., og 84 i lov om arbejdsmiljø, jf. lovbekendtgørelse nr.  

 784 af 11. oktober 1999, som ændret ved lov nr. 331 af 16. maj 2001 og  

 lov nr. 437 af 10. juni 2002, samt efter bemyndigelse i henhold til lovens  

 § 73, fastsættes:« 2. I § 77 indsættes efter stk. 1 som nyt  

 stykke:
»Stk. 2. Arbejdstilsynets tilsyn og kontrol, herunder på  

 eller i en persons private bolig, fritidsbolig, grund i tilknytning hertil,  

 køretøj, fritidsfartøj eller andre  

 løsøregenstande tilhørende husstanden, føres uden  

 retskendelse.« Stk. 2 og stk. 3 bliver herefter stk. 3 og  

 stk. 4.
§ 2 Bekendtgørelsen træder i kraft den 1. juli 2002.
