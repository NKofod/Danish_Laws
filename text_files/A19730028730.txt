 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Loven omfatter følgende kønssygdomme: 1) syfilis  

 2) gonorree 3) ulcus venereum 4) lymfogranuloma inguinale.
 Stk. 2.  Loven anvendes kun på kønssygdomme, der er  

 smittefarlige eller vil kunne blive det uden behandling, eller som ved  

 svangerskab eller fødsel vil kunne overføres til barnet.
 Stk. 3.  Indenrigsministeren kan efter indstilling fra  

 sundhedsstyrelsen bestemme, at andre smitsomme sygdomme, som overføres ved  

 kønslig omgang, omfattes af loven.
 § 2.  Enhver har uanset bopæl og økonomiske forhold  

 ret til vederlagsfri undersøgelse og behandling for kønssygdom hos de dertil  

 udpegede læger og lægelige institutioner, jfr. § 9.
Stk. 2.  Til undersøgelse og behandling hos de dertil  

 udpegede læger m.v. ydes befordring eller befordringsgodtgørelse.
Nærmere  

 regler herom fastsættes af indenrigsministeren efter forhandling med  

 socialministeren.
 Stk. 3.  Befordringsgodtgørelse, der ydes i forbindelse  

 med undersøgelse og behandling hos de i § 9 omhandlede læger eller på de  

 lægelige institutioner, som er omfattet af § 9, men som ikke henhører under  

 det kommunale sygehusvæsen, udbetales af det sociale udvalg i den kommune, i  

 hvilken patienten opholder sig på det tidspunkt, da befordringen rekvireres.  

 Bestemmelserne i sygesikringslovens §§ 22 og 24, stk. 4, finder tilsvarende  

 anvendelse på disse tilfælde.
 § 3.  Personer, der har grund til at tro, at de lider  

 af en kønssygdom, skal lade sig undersøge og behandle for sygdommen hos en  

 læge.
 Stk. 2.  Bestemmelsen i stk. 1 anvendes også på de  

 personer, der af en læge er blevet underrettet om, at de har været udsat for  

 smitte med kønssygdom.
 § 4.  Embedslægeinstitutionen, i Københavns kommune  

 stadslægen, kan give personer, der tilsidesætter deres pligter efter § 3, og  

 som det ikke på anden måde har været muligt at få til at lade sig undersøge  

 eller behandle, pålæg om at lade sig undersøge og behandle.
 Stk. 2.  Efterkommes pålægget ikke, kan den pågældende  

 fremstilles for en læge ved politiets hjælp til undersøgelse og behandling.  

 Modsætter patienten sig undersøgelse eller behandling, kan retten bestemme,  

 at undersøgelsen eller behandlingen skal gennemføres ved politiets hjælp.
 Stk. 3.  Embedslægeinstitutionens læger foretager de i  

 stk. 2 omhandlede undersøgelser og behandlinger, såfremt ingen anden læge  

 erklærer sig villig hertil.
 § 5.  Indenrigsministeren sørger for, at befolkningen  

 får oplysning om kønssygdommene og deres bekæmpelse.
 § 6.  Embedslægeinstitutionen fører tilsyn med  

 kønssygdommenes udbredelse og bekæmpelsen af disse.
 § 7.  Sundhedsstyrelsen fastsætter nærmere regler om  

 lægernes medvirken i forbindelse med bekæmpelse af kønssygdomme.
 § 8.  Det påhviler amtskommunerne samt Københavns og  

 Frederiksberg kommuner at tilvejebringe vederlagsfri adgang til undersøgelse  

 og behandling for kønssygdomme samt i fornødent omfang at ansætte personale  

 til bistand for lægerne ved opsporing af smittekontakter.
 Stk. 2.  Forvaltningen af opgaverne efter stk. 1  

 varetages af de udvalg, der er nævnt i § 16 i lov om styrelse af sociale og  

 visse sundhedsmæssige anliggender.
 Stk. 3.  Kommunernes udgifter i medfør af § 2, stk. 2 og  

 3, medtages ved opgørelsen af udgifterne til befordringsgodtgørelse efter  

 sygesikringsloven.
§ 9.  Amtskommunerne samt Københavns og Frederiksberg  

 kommuner udarbejder efter forhandling med embedslægeinstitutionen, i  

 Københavns kommune stadslægen, en plan for organisationen af  

 kønssygdomsbekæmpelsen, herunder en fortegnelse over, hvilke læger og  

 lægelige institutioner der af kommunen er udpeget til at yde vederlagsfri  

 undersøgelse og behandling for kønssygdomme.
I planen fastsættes endvidere,  

 hvorledes opsporingen af smittekontakter skal organiseres.  

 Indenrigsministeren fastsætter retningslinier for udarbejdelsen af planerne.
Stk. 2.  Planer efter stk. 1 og ændringer i disse skal  

 godkendes af sundhedsstyrelsen.
Hvis væsentlige ændringer i bekæmpelsen af  

 kønssygdomme gør det nødvendigt, kan sundhedsstyrelsen kræve planen ændret.
 Stk. 3.  Amtskommunerne samt Københavns og Frederiksberg  

 kommuner skal afgive indberetning om deres virksomhed efter loven til  

 sundhedsstyrelsen efter regler, der fastsættes af denne.
 § 10.  Med bøde, hæfte eller fængsel indtil 6 måneder  

 straffes den, der gentagne gange eller i øvrigt under skærpende  

 omstændigheder ved samleje eller andet kønsligt forhold forsætligt udsætter  

 nogen for at blive smittet med kønssygdom.
 § 11.  Loven træder i kraft den 1. juli 1973.
Stk. 2.  Lov nr. 193 af 4. juni 1947 om bekæmpelse af  

 kønssygdomme, som senest ændret ved lov nr. 195 af 24. maj 1972, ophæves.  

 Bestemmelserne i lovens kap.
IV opretholdes dog indtil den 1. juli 1976 i det  

 omfang, hvori der ikke for den enkelte kommune er truffet modstående  

 bestemmelser i medfør af en efter § 9, stk. 2, godkendt plan.
 § 12.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med de afvigelser, som  

 de særlige færøske forhold tilsiger.
 GIVET PÅ CHRISTIANSBORG SLOT, DEN 23.  

 MAJ 1973.
 Under Vor Kongelige Hånd og Segl.
 MARGRETHE R.
 /Egon Jensen.
