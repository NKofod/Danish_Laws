Tillægsbetænkning afgivet af  

 Sundhedsudvalget den 13. december 2000 Tillægsbetænkning over Forslag til lov om ændring af lov om  

 sundhedsvæsenets centralstyrelse m.v. med flere love og om  

 ophævelse af lov om et forbyggelsespolitisk råd og et  

 tobaksskaderåd (Oprettelse af et nationalt råd for folkesundhed samt  

 styrkelse af Sundhedsstyrelsens opgaver vedrørende kvalitetsudvikling,  

 evaluering m.v. inden for sundhedsvæsenet) [af sundhedsministeren (Sonja Mikkelsen)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Sundhedsudvalget.
Udvalget afgav betænkning  

 den 29. november 2000. Lovforslaget var til 2. behandling den 7. december  

 2000. Ved 3. behandling af lovforslaget den 13. december 2000 blev  

 behandlingen afbrudt, og lovforslaget blev henvist til fornyet behandling i  

 Sundhedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Spørgsmål Udvalget har, efter at der blev afgivet betænkning  

 over lovforslaget, stillet to spørgsmål til sundhedsministeren  

 til skriftlig besvarelse, som denne har besvaret, samt under den fornyede  

 behandling af lovforslaget stillet to spørgsmål til  

 sundhedsministeren til mundtlig besvarelse, som denne har besvaret.
To af  

 udvalgets spørgsmål og sundhedsministerens svar herpå samt  

 uddrag af forslag til finanslov for 2001 er optrykt som bilag 2 til  

 tillægsbetænkningen.
2. Særligt om Alkoholpolitisk Kontaktudvalg Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Folkepartis medlemmer af udvalget  

 påpeger, at der består en konflikt mellem lovforslaget om  

 nedlæggelse af Alkoholpolitisk Kontaktudvalg og den konsensusaftale,  

 der er indgået mellem satspuljepartierne.
Ifølge denne aftale er  

 overvågning af overholdelse af anvendelseskriterierne henlagt til  

 Alkoholpolitisk Kontaktudvalg.
Partierne beklager, at sundhedsministeren ikke  

 under respekt af aftalen har villet forlænge Alkoholpolitisk  

 Kontaktudvalgs funktionsperiode.
3. Indstillinger Et mindretal i udvalget (S, SF, RV og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
 Et andet mindretal i udvalget (V, KF og KRF)  

 indstiller lovforslaget til forkastelse.
 Et tredje mindretal i udvalget (DF og CD) vil  

 stemme hverken for eller imod lovforslaget.
 Frihed 2000 var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 87 efter afgivelse af  

 betænkning Bilagsnr.
Titel 18 Betænkning 19 Ændringsforslag til 2. behandling 20 Spm. 5 om overensstemmelse mellem FFL 2001 og forslaget om  

 nedlæggelse af Alkoholpolitisk Kontaktudvalg, til sundhedsministeren Spm. 6 om, hvorledes de landsdækkende organisationer for frivilligt  

 arbejde på forebyggelsesområdet vil blive repræsenteret i  

 det foreslåede nationale råd for folkesundhed, til  

 sundhedsministeren 21 Svar på spm. 5 om overensstemmelse mellem FFL 2001 og forslaget om  

 nedlæggelse af Alkoholpolitisk Kontaktudvalg, fra  

 sundhedsministeren Svar på spm. 6 om, hvorledes de landsdækkende organisationer  

 for frivilligt arbejde på forebyggelsesområdet vil blive  

 repræsenteret i det foreslåede nationale råd for  

 folkesundhed, fra sundhedsministeren 22 Samrådsspm.
A om satspuljeforhandlingerne, til sundhedsministeren Samrådsspm.
B om opgavevaretagelse i overgangsperioden, til  

 sundhedsministeren 23 Udkast til tillægsbetænkning 24 Spm. 7 om anmodning om talepapir fra samrådet om  

 samrådsspørgsmål A og B (Alkoholpolitisk Kontaktudvalg),  

 til sundhedsministeren Bilag 2 To af udvalgets spørgsmål og  

 sundhedsministeren svar herpå samt uddrag af ændringsforslag til  

 finanslov for 2001 Spørgsmål 5 og 6 og sundhedsministerens svar  

 herpå og uddraget fra FFL 2001 er optrykt efter ønske fra V, DF,  

 CD og KRF.
 Spørgsmål 5:
 Ministeren bedes redegøre for, hvorledes der er  

 overensstemmelse mellem forslag til finanslov 2001, § 15.75.21, og forslaget  

 om nedlæggelse af Alkoholpolitisk Kontaktudvalg i L 87.
 Svar:
Forslag til finanslov 2001, § 15.75.21, omfatter midler  

 til en styrkelse af den socialfaglige indsats på alkoholområdet.  

 Kontoen er et led i udmøntningen af satsreguleringspuljen.
Der er i  

 alt afsat 30,0 mill. kr. årligt i perioden 2001-2004 til en styrkelse  

 af den sociale og sundhedsfaglige behandlingsindsats på  

 alkoholområdet.
Heraf skal 20,0 mill. kr. årligt anvendes til  

 etablering af nye døgnbehandlingsforløb og ambulante  

 forløb i Sundhedsministeriets regi.
Midlerne udmøntes som en  

 ansøgningspulje, der administreres af Sundhedsministeriet.  

 Ifølge bemærkningerne til Socialministeriets konto, § 15.75.21,  

 påser Alkoholpolitisk Kontaktudvalg, at kriterierne for anvendelse af  

 puljen opfyldes.
Jeg vil i første kvartal år 2001  

 fremlægge et aktstykke for Folketingets Finansudvalg om den fremtidige  

 organisering af den centrale forebyggelsesindsats.
I den forbindelse vil den  

 endelige placering af Alkoholpolitisk Kontaktudvalgs opgaver blive afklaret.
 Under alle omstændigheder vil udmøntning og  

 opfølgning blive forelagt satspuljepartiernes ordførere.
 Spørgsmål 6:
 Ministeren bedes oplyse, hvorledes de landsdækkende  

 organisationer for frivilligt arbejde på forebyggelsesområdet vil  

 blive repræsenteret i det foreslåede nationale råd for  

 folkesundhed.
 Svar:
Jeg har endnu ikke taget stilling til den konkrete  

 sammensætning af det nationale råd for folkesundhed.
Men som det  

 fremgår af mine tidligere besvarelser af spørgsmål i  

 forbindelse med behandlingen af L 87, har jeg tilkendegivet, at i hvert fald  

 et af rådets elleve medlemmer skal være sagkyndig på  

 alkoholområdet, og at jeg finder det meget relevant, at rådet  

 også kommer til at omfatte sagkundskab med erfaring fra det frivillige  

 arbejde på forebyggelsesområdet.
Uddrag af ændringsforslag til FFL 2001 15.75.21 Styrkelse af den socialfaglige indsats på  

 alkoholområdet (Reservationsbev.) Mio. kr.
F 2002 2003 2004 Udgiftsbevilling             .
17,0 12,7 11,1 11,1 10.
 Styrkelse af den socialfaglige indsats på  

 alkoholområdet.
 Udgift                 .
17,0 12,7 11,1 11,1 54. Tilskud til anden virksomhed      ...
16,5 12,3 10,8 10,8 71. Interne statslige overførselsudgifter    .
0,5 0,4 0,3 0,3 Som led i udmøntningen af satsreguleringspuljen for  

 2001 oprettes kontoen, og der er for 2001-2004 inkl. afsat 30,0 mio. kr.  

 årligt til en styrkelse af den sociale og sundhedsfaglige  

 behandlingsindsats på alkoholområdet.
Det er et overordnet mål, at de afsatte midler i  

 overvejende grad omsættes til konkrete behandlingstilbud/konkret  

 støtte til alkoholmisbrugere og deres familier.
De frivillige  

 organisationer og foreninger på området skal inddrages i  

 initiativerne.
Der anvendes 20,0 mio. kr. årligt til etablering af  

 nye døgnbehandlingsforløb og ambulante forløb i  

 Sundhedsministeriets regi.
Beløbet overføres til  

 Sundhedsministeriets konto § 16.21.35. Pulje til styrkelse af den social- og  

 sundhedsfaglige indsats på alkoholområdet.
Midlerne  

 udmøntes som en ansøgningspulje, der administreres af  

 Sundhedsministeriet.
 Alkoholpolitisk Kontaktudvalg påser, at kriterierne  

 for anvendelse af denne pulje opfyldes.
Der skal endvidere ske en styrkelse af den socialfaglige  

 indsats på alkoholområdet.
Initiativerne kan bl.a. være  

 kvalitetsudvikling, efterbehandlingsprojekter, beskæftigelses- og  

 uddannelsesaktiviteter i tilknytning til alkoholbehandling, sociale tilbud  

 til særlige målgrupper i alkoholindsatsen.
 Der nedsættes en faglig følgegruppe under  

 Socialministeriet, der følger midlernes anvendelse og udviklingen i de  

 igangsatte initiativer.
Derudover er der afsat 4,0 mio. kr. årligt til  

 Blå Kors i Danmark til støtte til indsats over for børn  

 og unge fra misbrugerhjem og oprustning af døgnbehandlingssteder for  

 alkoholmisbrugere.
Der er endvidere afsat 3,0 mio. kr. årligt til KFUM  

 til behandling af enlige mødre og andre svage grupper med svære  

 alkoholproblemer.
 Endelig er der afsat midler til Center for  

 Rusmiddelforskning med 4,3 mio. kr. i 2002 og 5,9 mio. kr. i hvert af  

 årene 2003 og 2004. Disse midler overføres til konto § 15.75.16.  

 Center for Rusmiddelforskning.
 Der er fra konto § 15.75.02.10. Udmøntning af  

 Byudvalgets forslag mv. overført 7,0 mio. kr. årligt til  

 kontoen.
 Af bevillingen kan anvendes 3,0 pct. til administration,  

 heraf 2/3 til løn, der overføres til konto 15.11.01.  

 Departementet, jf. standardkonto 15.75.21.10.71.
