Skriftlig fremsættelse (30. november 2005) Ministeren for  

 familie- og forbrugeranliggender  

  

 (Lars Barfoed):
 Herved tillader jeg mig for Folketinget at fremsætte:
Forslag til lov  

 om lønmodtageres ret til fravær fra arbejde  

 af særlige familiemæssige årsager (Lovforslag nr.
L 91).
 Med forslaget implementeres force majeure bestemmelsen i  

 Rådets direktiv nr. 96/34/EF om den rammeaftale vedrørende forældreorlov, der  

 er indgået af de generelle tværfaglige organisationer (UNICE, CEEP og EFS).
 Efter denne bestemmelse skal medlemsstaterne og/eller  

 arbejdsmarkedets parter træffe de nødvendige foranstaltninger for at tillade  

 arbejdstagere arbejdsfrihed i overensstemmelse med national ret, kollektive  

 overenskomster og/eller gældende praksis som følge af force majeure, når  

 tvingende familiemæssige årsager gør sig gældende i tilfælde af sygdom eller  

 ulykke, der gør arbejdstagerens umiddelbare tilstedeværelse påtrængende  

 nødvendig.
I Danmark har denne bestemmelse i direktivet hidtil været  

 anset for gennemført ved overenskomster og gældende praksis.
For at der ikke  

 skal være tvivl om lønmodtageres rettigheder i sådanne situationen, forslås  

 bestemmelsen nu vedtaget som lov.
Bestemmelsen  

 foreslås sammen med de eksisterende bestemmelser i lov om orlov til  

 lønmodtagere,  

 der passer nærtstående døende, handicappede eller alvorligt syge, samlet i en  

 ny lov med titlen: Lov om lønmodtageres ret til fravær fra arbejde af  

 særlige  

 familiemæssige årsager.
De gældende rettigheder om lønmodtagers fravær  

 af  

 familiemæssige årsager, der ikke vedrører graviditet, barsel og adoption, er  

 herved samlet i en lov.
 Det foreslås, at ændringerne får virkning fra den 1. april  

 2006.
 Forslaget skønnes ikke at få økonomiske konsekvenser for det  

 offentlige.
 Idet jeg i øvrigt henviser til lovforslaget og bemærkningerne  

 hertil, skal jeg på regeringens vegne anbefale forslaget til Tingets  

 velvillige  

 behandling.
