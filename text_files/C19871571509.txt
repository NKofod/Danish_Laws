Sundhedsstyrelsen er bekendt med, at Danmarks Apotekerforening i en  

 skrivelse af 15. januar 1987 til landets apoteker vedrørende apotekets  

 leveringspligt i henhold til § 41, stk. 2, i lov om apoteksvirksomhed har  

 oplyst, at »såfremt et apotek kun kan påtage sig en  

 leveringsforpligtelse ved at investere betydelige midler i stort varelager  

 samt nyindretning af lagerfaciliteter, skal foreningen foreslå, at apoteket i  

 sådanne tilfælde retter henvendelse herom til sundhedsstyrelsen, med henblik  

 på at opnå dispensation fra leveringspligten.« Sundhedsstyrelsen skal bemærke, at lov om apoteksvirksomhed ikke  

 indeholder hjemmel for sundhedsstyrelsen til at meddele dispensation fra den  

 i lovens § 41, stk. 2, omhandlede leveringspligt.
Heller ikke for  

 indenrigsministeriet foreligger der en hjemmel til at dispensere.
 Apotekets leveringspligt indebærer, at apoteket er forpligtet til at  

 ekspedere lovligt afgivne ordrer på lægemidler så hurtigt, det er fysisk  

 muligt, hvorimod forpligtelsen ikke indebærer en pligt til at udvide  

 apotekets kapacitet uden sikkerhed for, at meromsætningen er mere varig.
 P.D.V.
