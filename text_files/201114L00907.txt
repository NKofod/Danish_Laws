Betænkning afgivet af Kommunaludvalget den 7. juni 2012 Betænkning over Forslag til lov om ændring af lov om kommunal udligning og generelle tilskud til kommuner (Justeringer af udligningssystemet) [af økonomi- og indenrigsministeren (Margrethe Vestager)] 1. Ændringsforslag Økonomi- og indenrigsministeren har stillet 4 ændringsforslag til lovforslaget.
2. Udvalgsarbejdet Forud for fremsættelsen af lovforslaget har Kommunaludvalget den 26. marts 2012 modtaget betænkning nr. 1533, Kommende udgiftsbehov og andre udligningsspørgsmål, (jf.
KOU alm. del  bilag 87). Den 27. marts 2012 afholdt Kommunaludvalget en intern høring om betænkningen.
Som opfølgning på høringen har Kommunaludvalget modtaget henvendelser fra borgmester Karin Søjberg Holst, Gladsaxe Kommune, på vegne af 10 hovedstadskommuner (jf.
KOU alm. del  bilag 97), 8 borgmestre på vegne af 40 kommuner (jf.
KOU alm. del  bilag 98), borgmester Nils Borring, Favrskov Kommune, på vegne af 6 østjyske kommuner (jf.
KOU alm. del  bilag 100) samt overborgmester Frank Jensen, Københavns Kommune (jf.
KOU alm. del  bilag 104 og 115).
Desuden har repræsentanter for 6 østjyske kommuner været i foretræde vedrørende udligningsreformen den 9. februar 2012 (jf.
KOU alm. del  bilag 34 og 48). Repræsentanter for 39 kommuner var i foretræde vedrørende udligningsreformen den 1. marts 2012 (jf.
KOU alm. del  bilag 4, 5 og 41), og Langeland Kommune var i foretræde i Kommunaludvalget den 11. april 2012 vedrørende kommunens behov for ændringer i den kommunale udligning (jf.
KOU alm. del  bilag 93 og 103).
Udvalget har inden lovforslagets fremsættelse stillet 1 samrådsspørgsmål, jf.
KOU alm. del  samrådsspørgsmål K, til økonomi- og indenrigsministeren til mundtlig besvarelse om forløbet af forhandlingerne om justering af det kommunale udligningssystem.
Ministeren har besvaret samrådsspørgsmålet i et åbent samråd med udvalget den 22. maj 2012 og har efterfølgende sendt udvalget det talepapir, som lå til grund for besvarelsen af spørgsmålet, jf.
KOU alm. del  svar på spørgsmål 141.
 Lovforslaget blev fremsat den 22. maj 2012 og var til 1. behandling den 31. maj 2012. Lovforslaget blev efter 1. behandling henvist til behandling i Kommunaludvalget.
Dispensation fra bestemmelserne i Folketingets forretningsorden § 13, stk. 1 Udvalget indstiller, at der dispenseres fra bestemmelsen i § 13, stk. 1, i Forretningsorden for Folketinget, således at lovforslaget kommer til 3. behandling tidligere end 30 dage efter lovforslagets fremsættelse.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 21. maj 2012 dette udkast til udvalget, jf.
KOU alm. del  bilag 132. Den 24. maj 2012 sendte økonomi- og indenrigsministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til økonomi- og indenrigsministeren og 1 spørgsmål er også stillet til ministeren for by, bolig og landdistrikter til skriftlig besvarelse, hvoraf spørgsmål 1-3 er besvaret.
Spørgsmål 4-9 forventes besvaret inden 3. behandling.
3. Indstillinger Et flertal i udvalget (S, RV, SF og EL) indstiller lovforslaget til vedtagelse med de stillede ændringsforslag.
Et mindretal i udvalget (V, LA og KF) indstiller lovforslaget til forkastelse ved 3. behandling.
Mindretallet stemmer imod de stillede ændringsforslag.
Et andet mindretal i udvalget (DF) vil stemme hverken for eller imod lovforslaget.
Mindretallet stemmer imod ændringsforslagene.
4. Ændringsforslag med bemærkninger Ændringsforslag Til § 1 Af økonomi- og indenrigsministeren, tiltrådt af et flertal (S, RV, SF og EL):
 1) Før nr. 1 indsættes som nyt nummer:
»01. § 2, stk. 4, ophæves.« [Konsekvensændring] 2) Efter nr. 14 indsættes som nyt nummer:
»02. § 7, stk. 3, ophæves.« [Konsekvensændring] 3) Efter nr. 23 indsættes som nyt nummer:
»03. § 12, stk. 4, ophæves.« [Konsekvensændring] Til § 3 4) I stk. 2 ændres »på tidspunktet for fremsættelsen af lovforslaget« til: »den 22. maj 2012«.
[Præcisering] Bemærkninger Til nr. 1-3 I lovforslagets § 1, nr. 29, foreslås det, at § 25 i lov om kommunal udligning og generelle tilskud til kommuner ophæves.
Lovens § 2, stk. 4, § 7, stk. 3, og § 12, stk. 4, indeholder en henvisning til § 25. Som konsekvens af ophævelsen af § 25 foreslås disse henvisninger ophævet.
Til nr. 4 Forslaget er en præcisering af tidspunktet for beregningen af de byrdefordelingsmæssige konsekvenser, som ligger til grund for overgangstilskuddet efter denne lov.
Det fremgik af lovforslaget, at det beregnede byrdefordelingsmæssige tab skulle fastsættes efter de beregnede konsekvenser på tidspunktet for fremsættelsen af lovforslaget.
Lovforslaget blev fremsat den 22. maj 2012. Det foreslås derfor, at det præciseres, at de byrdefordelingsmæssige tab fastsættes efter de beregnede konsekvenser den 22. maj 2012.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Simon Kollerup (S) Annette Lind (S) Jan Johansen (S) Kirsten Brosbøl (S) Lennart Damsbo-Andersen (S) Mette Reissmann (S) Rasmus Prehn (S) Liv Holm Andersen (RV) fmd.
Hans Vestager (RV) Nadeem Farooq (RV) Annette Vilhelmsen (SF) Lisbeth Bech Poulsen (SF) Lars Dohn (EL) Rosa Lund (EL) Stine Brix (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Anni Matthiesen (V) Hans Christian Thoning (V) Morten Marinus (DF) Mikkel Dencker (DF) Karina Adsbøl (DF) Mette Hjermind Dencker (DF) Leif Mikkelsen (LA) Mike Legarth (KF) nfmd.
 Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
