(Til stats- og privatseminarierne) Hermed følger kopi af aftale mellem Dansk Magisterforening og  

 Undervisningsministeriet af 22. december 1986 om kombinationsbeskæftigelse  

 for seminarieadjunkter/-lektorer, der underviser ved Danmarks Lærerhøjskole.
 Der skal med hensyn til refusion af seminariernes lønudgifter i  

 forbindelse med timer henvises til skrivelse fra direktoratet for folkeskolen  

 og seminarier m.v. af 3. april 1986.
 Til aftalens enkelte bestemmelser skal man i øvrigt knytte følgende  

 bemærkninger:
ad § 3 Da kurser på Danmarks Lærerhøj skole foregår på forskellige faglige  

 niveauer og er af varieret omfang, vil ikke alle timer læst af  

 seminarielærere kunne omregnes 4:5.
Generelt vil det gælde, at undervisning på liniefagsniveau/ specialniveau  

 eller derover og af et hertil svarende omfang vil medføre omregning 4:5,  

 medens timer på kurser på tilsvarende niveau som seminarieundervisning på  

 fællesfagsniveau (herunder grunduddannelsesfag) uden omregning indgår i  

 seminarietimetallet i forholdet 1:1. Der skal herved henvises til aftalen af  

 17. januar 1985 om indregning af kursusvirksomhed og praksis i forbindelse  

 hermed.
Opgaveretningstimer, vejledningstimer og tilstedeværelsestimer  

 indregnes ikke i seminarieløntimerne, men indgår som en arbejdsforpligtelse,  

 knyttet til undervisningen og som en forudsætning for indregningen af  

 undervisningstimerne i forholdet 4:5 eller 1:1.
Stk. 2 Timer som ekstern lektor indregnes efter det opgjorte arbejdstimetal,  

 inclus. opgaveretnings- og vejledningstimer m.v., det vil med de på  

 tidspunktet for aftalens ikrafttræden gældende tjenestetidsregler sige efter  

 forholdet ad § 4 Der erindres om, at den enkelte lærer ikke kan påtage sig mere end 144  

 overtimer pr. år, medmindre direktoratet for folkeskolen og seminarier m.v.  

 har givet dispensation herfra.
 Overskridelse af den fastsatte ramme for indregning af lærerhøjskoletimer  

 i seminarieløntimetallet - pligtigt timetal med tillæg af den pligtige  

 afspadseringsdel (p.t. 72 timer) - vil kun kunne finde sted, såfremt  

 direktoratet under hensyn til særlige forhold undtagelsesvis kan godkende  

 dette.
 Tvivlsspørgsmål forventes forelagt Undervisningsministeriet.
 P.m.v.
 e.b.
Karen Jepsen fm.
 Bilag.
AFTALE OM Kombinationsbeskæftigelse for seminarieadjunkter/-lektorer der underviser  

 ved Danmarks Lærerhøjskole.
 § 1.  For seminarieadjunkter/-lektorer, der er ansat i  

 faste stillinger, og som påtager sig undervisning ved Danmarks Lærerhøjskole,  

 kan der mellem højskolen og seminariet træffes aftale om, at sådan  

 undervisning indgår i den pågældendes stilling ved seminariet.
 § 2.  For beskæftigelsen af overenskomstansatte gælder  

 de i §§ 3 og 4 a i rammeaftale af 5. april 1978 mellem finansministeriet og  

 AC om kombinationsbeskæftigelse og kombinerede ansættelser for  

 overenskomstansatte akademikere fastsatte bestemmelser bortset fra sidste  

 punktum i § 4 a, stk. 5.
 Stk. 2. For beskæftigelsen af ansatte på tjenestemands- og  

 tjenestemandslignende vilkår gælder de i aftale af 7. december 1978 mellem  

 finansministeriet og AC (tjenetemandsudvalget) om kombinationsbeskæftigelse  

 for ansatte på tjenestemands- og tjenestemandslignende vilkår fastsatte  

 bestemmelser bortset fra sidste punktum i § 4, stk. 5.
§ 3.  De ved lærerhøjskolen læste timer omregnes til  

 seminarietimer i forholdet 4:5, når kursus i omfang og fagligt niveau svarer  

 til linjefag eller pædagogisk speciale.
Det således beregnede timetal indgår  

 som seminarieløntimer ved beregningen af timetallet ved seminariet.
Anden  

 undervisning ved lærerhøjskolen indgår efter antallet af undervisningstimer i  

 seminarieløntimetallet.
 Stk. 2. For seminarieadjunkter/-lektorer, som påtager sig undervisning  

 som eksterne lektorer, sker indregning i løntimetallet ved seminariet dog på  

 basis af arbejdstimetallet som ekstern lektor.
§ 4.  Indregning i seminarieløntimetallet begrænses af  

 en ramme, der for det enkelte år fastlægges som det pligtige timetal med  

 tillæg af den pligtige afspadseringsdel.
Indregning af timer ved  

 lærerhøjskolen i timetallet ved seminariet kan endvidere højst ske med  

 halvdelen af det fulde pligtige timetal.
 Stk. 2. Tillægges der en magister flere timer end de i stk. 1 nævnte  

 vederlægges disse af lærerhøjskolen efter de herom gældende regler.
 § 5.  Seminariet udgør hovedansættelsesstedet.
 § 6.  I forbindelse med tjeneste ved lærerhøjskolen  

 godtgøres eventuelle merudgifter til befordring som følge af to  

 tjenestesteder samme dag efter de for tjenestemænd gældende regler.
 Stk. 2. Desuden kan der i særlige tilfælde med undervisningsministeriets  

 godkendelse ydes befordringsgodtgørelse i forbindelse med tjeneste ved  

 lærerhøjskolen.
 § 7.  For den del af tjenesten, for hvilken den  

 ansatte underviser ved lærerhøjskolen, er han undergivet de regler, der  

 gælder for den pågældende gruppe lærere ved lærerhøjskolen.
 Stk. 2. Overenskomstansatte seminarieadjunkter/-lektorer, der har  

 kombinationsbeskæftigelse i henhold til denne aftale, er omfattet af  

 hovedaftale af 27. november 1978 mellem finansministeriet og Dansk  

 Magisterforening.
 § 8.  Aftale om kombinationsbeskæftigelse indgås for  

 bestemte perioder på normalt eet undervisningsår og kan inden for  

 ansættelsesperioden af hver af parterne opsiges med overenskomstmæssigt  

 varsel.
 § 9.  Nærværende aftale har virkning fra 1. august  

 1986 og kan af hver af aftalens parter opsiges med 3 måneders varsel, dog  

 tidligst til 31. juli 1987.
