Meddelelse om køretøjers indretning og udstyr mv. nr. 1827  

  

 Slidmål for bremser på typegodkendelser Det meddeles hermed, at  

 kravet om oplysning af slidmål for bremseskiver/-tromler med henblik på  

 angivelse på typegodkendelser ophæves.
 Der vil fortsat være  

 mulighed for at få medtaget oplysning om slidmål for bremseskiver/-tromler på  

 typegodkendelser, hvis ansøgeren ønsker det og tilvejebringer disse  

 oplysninger  

 fra køretøjsfabrikanten.
 Baggrunden for ændringen er  

 De Danske Bilimportørers ønske og oplysning om, at det i visse tilfælde er  

 forbundet med vanskeligheder at tilvejebringe oplysningerne for nye  

 køretøjstyper, idet serviceforskrifterne først foreligger efter tidspunktet  

 for  

 ansøgning om typegodkendelse.
Statens Bilinspektion har  

 oplyst, at det normalt vil være uproblematisk ikke at råde over slidmålene  

 for  

 bremseskiver/-tromler på typegodkendelserne.
Der vil imidlertid være  

 situationer, hvor Statens Bilinspektion i medfør af  

 registreringsbekendtgørelsens § 32, stk. 2 bliver nødt til at anmode  

 fremstilleren  

 om at tilvejebringe oplysningerne hos værkstedet eller importøren.
Værkstedet  

 og importør forudsættes så at være parate til at udlevere oplysninger om  

 slidmålene.
 Omfanget af Statens  

 Bilinspektionens kontrol ved syn er uændret.
