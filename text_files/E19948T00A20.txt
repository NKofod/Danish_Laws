A.20 Returvarer A.20.1 Særlige regler for visse varer A.20.2 Returnering af dele mv.
A.20.3 Uforandret stand A.20.4 Dokumentation A.20.5 Lempelser i dokumentationskravene A.20.6 Bevilling til genindførsel af returvarer A.20.7 Tresidet returnering A.20.8 Moms A.20.9 Punktafgifter Formål Reglerne for returvarer gør det muligt for eksportører at få varer, der  

 tidligere er udført fra EF, genindført uden betaling af told, moms og  

 punktafgifter.
 Reglerne kan fx anvendes i forbindelse med midlertidig udførsel af varer  

 til udstilling eller afprøvning i et land uden for EF.
 Reglerne kan også anvendes i situationer, hvor en varemodtager uden for EF  

 returnerer leverede varer, fordi de er defekte eller ikke  

 bestillingssvarende.
Returneringen må også være sket af enhver anden årsag.
Hvis der er tale om  

 visse landbrugsvarer mv., skal returneringen dog være sket af bestemte  

 årsager, for at der kan ske returvaretoldbehandling, se A.20.1.3.
Det legale grundlag Reglerne for returvarer findes i artikel 185-187 i toldkodeks og artikel  

 844-856 i gennemførelsesbestemmelserne.
 Reglerne om momsfrihed findes i momslovens § 29, stk. 3. De enkelte  

 punktafgiftslove indeholder grundlaget for punktafgiftsfritagelsen.
Generelt TK art. 185, stk. 1 Varer kan genindføres uden betaling af told, hvis de inden for en frist på  

 3 år fortoldes til fri omsætning.
Toldfritagelsen omfatter også de importafgifter mv., der er fastsat for  

 visse landbrugsvarer.
Endvidere kan der ske tilbagebetaling af  

 eksportafgifter, som måtte være betalt ved udførslen.
 Fristen på tre år kan overskrides, hvis der foreligger særlige  

 omstændigheder.
 For landbrugsvarer gælder der dog en 12 måneders genindførselsfrist, se  

 A.20.1.3.
Fri omsætning For at kunne betragtes som returvarer, skal varerne ved udførslen have  

 været i fri omsætning i EF, T-2-varer, eller have været forædlingsprodukter  

 fra aktiv forædling, se A.20.1.4 og A.14.
A.20.1 Særlige regler for visse varer Der er særlige bestemmelser for end-use, aktiv og passiv forædling samt  

 for landbrugsvarer.
A.20.1.1 End-use Hvis returvarerne inden udførslen er blevet fortoldet til fri omsætning  

 med nedsat told eller nul-told som følge af et særligt anvendelsesformål,  

 dvs. efter ordningen for end-use, se A.11, er toldfri indførsel som  

 returvarer betinget af, at varerne genindføres til samme formål.
Hvis varerne ikke skal anvendes til samme formål, skal der ved  

 genindførslen betales tarifmæssig told.
Dog kan der fradrages et eventuelt  

 toldbeløb, som blev opkrævet, da varerne første gang blev fortoldet til fri  

 omsætning.
Hvis sidstnævnte beløb er større end det, der skal betales ved  

 fortoldningen af returvarerne, ydes der ingen godtgørelse.
1 = Nedsat told, betalt ved første indførsel 2 = Told ved genindførsel, ikke til end-use A.20.1.2 Passiv forædling TK art. 185, stk. 2 Varer, der er udført fra EF under ordningen for passiv forædling, se A.15,  

 kan genindføres med toldfritagelse som returvarer, hvis de er i samme stand  

 som ved udførslen.
A.20.1.3 Landbrugsvarer GB art. 844 Varer, der har været omfattet af en EF-foranstaltning, som indebærer deres  

 udførsel til et land uden for EF, kan heller ikke fortoldes som returvarer.
Der er nogle afvigelser fra denne bestemmelse.
Afvigelserne gælder varer,  

 som ved udførslen fra EF opfyldte formaliteterne for ydelse af restitutioner  

 eller andre beløb ifølge EF's landbrugspolitik, eller for hvilke der inden  

 for rammerne for landbrugspolitik er givet en anden finansiel fordel eller  

 andre beløb, forbundet med pligt til at udføre varerne.
 Hvis de udbetalte restitutioner eller andre beløb tilbagebetales eller  

 ikke kommer til udbetaling eller hvis øvrige finansielle fordele ophæves, er  

 landbrugsvarer fritaget for told, hvis returneringen er sket af en af  

 følgende årsager:
- varerne har ikke kunnet bringes i omsætning i bestemmelseslandet på  

 grund af den dér gældende lovgivning, - varerne har været defekte eller ikke-bestillingssvarende, - varerne har på grund af andre omstændigheder, som eksportøren ikke har  

 haft indflydelse på, ikke kunnet anvendes til de planlagte formål.
 Ved andre omstændigheder forstås følgende:
- varerne eller de benyttede transportmidler er blevet beskadiget før  

 varernes levering til modtageren, - varerne er blevet udført til forbrug eller salg ved en handelsudstilling  

 eller et lignende arrangement, men er ikke blevet forbrugt eller solgt, - modtageren har ikke kunnet opfylde den kontrakt, ifølge hvilken  

 udførslen fandt sted, - varernes levering har ikke kunnet finde sted eller er blevet forsinket  

 på grund af naturbegivenheder, politiske eller sociale begivenheder, - varer, som henhører under markedsordningen for frugt og grøntsager, er  

 blevet udført i konsignation, men er ikke blevet solgt i bestemmelseslandet.
Ved genindførsel af returvarer, der oprindeligt er udført under en  

 eksportlicens eller en forudfastsættelsesattest, skal afskrivningen i  

 eksportlicensen eller forudfastsættelsesattesten tilbageføres.
Dette gælder  

 dog ikke, hvis varerne har været udført til forbrug eller salg ved en  

 handelsudstilling eller et lignende arrangement, men ikke er blevet forbrugt  

 eller solgt.
Landbrugsvarer kan kun genindføres som returvarer, hvis de angives til  

 fortoldning senest 12 måneder efter udførselsdatoen.
Denne frist kan ikke  

 forlænges.
 Det betyder, at der altid skal betales tarifmæssig told for  

 landbrugsvarer, der genindføres mere end 12 måneder efter udførslen.
A.20.1.4 Aktiv forædling TK art. 187 Forædlingsprodukter, der er blevet udført eller genudført efter en ordning  

 for aktiv forædling, anses også som returvarer, se A.14.
 Varerne kan dog kun toldbehandles som returvarer, hvis den told, der er  

 tilbagebetalt/suspenderet for materialer mv. efter ordningen for aktiv  

 forædling, betales ved genindførslen.
 Tolden for materialerne mv. beregnes efter de toldsatser, der var gældende  

 på tidspunktet for forædlingsprodukternes udførsel.
 A.20.2 Returnering af dele mv.
GB art. 845 Der kan gives toldfritagelse for returvarer, selv om disse kun udgør en  

 del af de varer, der oprindelig blev udført fra EF.
 Det samme gælder for dele eller tilbehør til maskiner, instrumenter,  

 apparater eller andre varer, som tidligere er blevet udført.
A.20.3 Uforandret stand TK art. 186 Det er en betingelse for toldfritagelsen som returvarer, at varerne  

 genindføres i samme stand, som de havde ved udførslen.
Der er dog fastlagt  

 nogle afvigelser fra denne bestemmelse.
GB art. 846 Disse afvigelser omfatter:
- varer, som efter udførslen fra EF kun er blevet underkastet  

 behandlinger, der er nødvendige for deres bevarelse, eller behandlinger, som  

 kun ændrer deres udseende.
Der kan fx være tale om rustbeskyttelse eller  

 ompakning, - varer, som efter udførslen har vist sig at være defekte eller uegnede  

 til den påtænkte anvendelse, og som har været repareret eller istandsat, fx  

 omlakeret, - varer, som har vist sig at være uegnede til den påtænkte anvendelse,  

 efter at behandling var påbegyndt.
Fx kan metervarer af stof have været  

 opskåret inden konstatering af deres uegnethed til den påtænkte anvendelse.
 Hvis de behandlinger, som returvarerne har været genstand for efter de 2  

 sidstnævnte afvigelser, ville have givet anledning til opkrævning af told,  

 hvis varerne havde været omfattet af ordningen for passiv forædling, se A.15,  

 skal der betales told efter denne ordning ved genindførslen.
 Hvis det kan godtgøres, at bearbejdningen af en vare har bestået af en  

 nødvendig reparation eller istandsættelse, der er foretaget efter en  

 uforudselig begivenhed uden for EF, og at varens værdi ikke er blevet forøget  

 i forhold til værdien ved udførslen fra EF, kan varen dog genindføres  

 toldfrit.
 I den forbindelse forstås der ved nødvendig reparation eller  

 istandsættelse enhver udbedring af funktionsfejl eller materielle skader, som  

 er opstået uden for EF, og uden hvilken varen ikke længere kan anvendes på  

 normal måde til det formål, den er bestemt til.
 At varens værdi ikke må være forøget i forhold til værdien ved udførslen  

 betyder, at bearbejdningen ikke må have omfattet mere, end hvad der er  

 strengt nødvendigt, for at varen fortsat kan anvendes under samme betingelser  

 som på udførselstidspunktet.
 Hvis der anvendes reservedele til reparation eller istandsættelse af  

 varen, skal anvendelsen heraf begrænses til de strengt nødvendige dele.
Disse regler anvendes fx hvis en bil er blevet repareret efter udførslen.  

 Mindre reparationer af motor, gearkasse eller lignende eller udskiftning af  

 en lygte, et sidespejl eller et dæk medfører ikke, at bilens værdi betragtes  

 som forøget.
Hvis motor eller gearkasse er udskiftet, anses bilens værdi  

 derimod for forøget, og der skal betales nedsat told af bilen efter ordningen  

 for passiv forædling.
A.20.4 Dokumentation GB art. 848-856 Ved fortoldning af returvarer skal importøren dokumentere, at  

 betingelserne for toldfri genindførsel er opfyldt.
GB art. 848, stk. 1 Hovedreglen er, at importøren skal fremlægge udførselsangivelsens  

 eksemplar 3, se C.1, eller en af toldmyndighederne bekræftet fotokopi heraf.  

 Udførselsangivelsen skal dokumentere, at der er tale om varer, som tidligere  

 er udført fra EF, at varerne genindføres i uforandret stand og at den  

 foreskrevne genindførselsfrist er overholdt.
stk. 2 I en række tilfælde er dokumentationskravene lempet, se A.20.5.
stk. 3 Hvis toldmyndighederne finder det nødvendigt, kan de forlange, at der  

 fremlægges yderligere dokumentation, især med henblik på identifikation af  

 returvarerne.
Dokumentationen kan bestå af eksportfakturaer, korrespondance  

 med modtageren eller lignende.
 Til brug ved afgivelse af de oplysninger og erklæringer, der i øvrigt er  

 nødvendige for returvaretoldbehandling, findes der en særlig blanket benævnt  

 returvareerklæring, formular G 59, se bilag 55. Returvareerklæringen eller et  

 bilag med de relevante oplysninger og erklæringer vedlægges  

 fortoldningsangivelsen.
 Ved såkaldt tresidet returnering, dvs. genindførsel i et andet EF-land end  

 det, hvorfra varerne oprindeligt blev udført, skal der fremlægges et særligt  

 oplysningsskema INF 3, se A.20.8. Se bilag 56.
 Restitutionsvarer mv.
GB art. 849 For restitutionsvarer mv. gælder der særlige dokumentationskrav.
Ved fortoldning af returvarer, som ved udførslen opfyldte formaliteterne  

 for ydelse af restitutioner eller andre beløb som led i EF's  

 landbrugspolitik, skal der ud over førnævnte dokumentation fremlægges  

 returvareerklæring, formular G 59 i to eksemplarer, samt et bevis for at  

 udbetalte restitutioner er tilbagebetalt eller ikke er eller vil blive  

 udbetalt.
Beviset skal indhentes hos EF-direktoratet og vil være en  

 attesteret kopi af YM-blanketten.
 Der skal endvidere fremlægges dokumentation for, at returneringen er sket  

 af en af de årsager, der er foreskrevet for landbrugsvarer, se A.20.1.3.
A.20.5 Lempelser i dokumentationskravene GB art. 848, stk. 2 For international forsendelse af emballager, transportmidler og visse  

 andre varer skal der ikke fremlægges udførselsangivelse eller oplysningsskema  

 INF 3 ved toldbehandlingen af returvarer.
 Udførselsangivelse, se C.1, skal heller ikke fremlægges, hvis returvarerne  

 kan genindføres uden afgivelse af fortoldningsangivelse.
 De tilfælde, hvor dokumentationskravene er lempet efter disse  

 bestemmelser, er følgende:
ATA-carnet Hvis varerne er omfattet af et ATA-carnet, der er udstedt i EF, og bliver  

 genindført efter udløbet af carnetets gyldighedsfrist, kan de  

 returvaretoldbehandles uden fremlæggelse af udførselsangivelse eller  

 oplysningsskema INF 3.
Emballage Tom, brugt emballage, der er firmamærket som tilhørende en EF-virksomhed,  

 og som har været udført som emballage til en nærmere bestemt vare, kan  

 genindføres toldfrit som returvarer uden fortoldningsangivelse, men mod  

 afgivelse af returvareerklæring, se A.20.4, når:
1. genindførslen af emballagen foretages af den virksomhed, som har udført  

 varerne, 2. genindførselsfristen på tre år er overholdt, 3. emballagen tydeligt og vedvarende er mærket med virksomhedens navn.
 Reglen anvendes fx for øl-, mineralvands- og tilsvarende flaskekasser,  

 fiskekasser, temperatur- eller stødisolerende emballage, tomme stålflasker og  

 lign.
 Standardflasker, der genindføres af et bryggeri i dets egne firmamærkede  

 øl-, mineralvands- eller tilsvarende flaskekasser, må gerne være udført med  

 indhold af et andet bryggeri.
 Øvrige former for tom, brugt emballage, der genindføres fra steder uden  

 for EF, skal opfylde de generelle bestemmelser for returvarer for at kunne  

 indgå toldfrit, dvs. at der bl.a. skal fremlægges udførselsangivelse, hvori  

 emballagen er anført særskilt.
Firmamærkede varer Firmamærkede returvarer, dvs. varer, der er forsynet med fabriksmærker  

 eller andet, som tydeligt viser, at varerne er fremstillet af en herværende  

 virksomhed, fx maskingods, porcelænsvarer eller sølvvarer, kan fortoldes som  

 returvarer uden fremlæggelse af udførselsangivelse, når de genindføres af  

 fremstillingsvirksomheden.
Det skal dog dokumenteres, at genindførselsfristen  

 på tre år ikke er overskredet.
Biler Biler, som er indregistreret her i landet og som genindføres efter  

 benyttelse uden for EF, kan genindføres som returvarer mod fremlæggelse af  

 registreringsattesten.
 Biler, som ved udførslen var forsynet med danske grænsenummerplader, kan  

 indføres som returvarer, hvis importøren fremlægger dokumentation for, at der  

 ikke ved udførslen eller senere er ydet told- og momsgodtgørelse/fritagelse.
Klicheer og trykvalser Brugte klicheer og trykvalser kan indføres som returvarer mod afgivelse af  

 returvareerklæring, se A.20.4, hvis det dokumenteres, at de genindføres efter  

 benyttelse uden for EF.
Udstillingseffekter Udstillingseffekter, som herværende museer, udstillingskomiteer, kunstnere  

 og kunstsammenslutninger, foreninger og lign. ønsker at genindføre, kan indgå  

 som returvarer mod afgivelse af returvareerklæring, se A.20.4, hvis det  

 godtgøres, at effekterne har været udstillet ved en offentlig udstilling uden  

 for EF.
Frihavn Varer, der genindføres fra en dansk frihavn, se A.12, og som godtgøres at  

 have været anvendt midlertidigt i frihavnen, fx maskiner, værktøj eller  

 kontorinventar, kan genindføres som returvarer mod afgivelse af  

 returvareerklæring, se A.20.4.
Heste En hest, som er registreret hos en herværende hestesportsorganisation, og  

 som genindføres fra et land uden for EF efter et sportsarrangement, træning,  

 bedækning eller ophold på dyrehospital, kan indgå som returvare uden  

 fremlæggelse af udførselsangivelse, hvis det på anden måde dokumenteres, at  

 hesten oprindelig er udført fra EF.
A.20.6 Bevilling til genindførsel af returvarer Virksomheder, som ønsker det, fx fordi der ofte indføres returvarer, kan  

 efter ansøgning herom til told- og skatteregionen få en bevilling til toldfri  

 genindførsel af returvarer, som ikke er udført mod restitution mv.
Bevillingen fritager importøren for at fremlægge udførselsangivelsen, se  

 C.1 og for at afgive returvareerklæring.
I stedet skal der ved fortoldningen  

 afgives en særlig erklæring, hvis ordlyd fremgår af bevillingen.
A.20.7 Tresidet returnering Ved tresidet returnering forstås genindførsel fra ikke-EF-lande af  

 returvarer til et andet EF-land end hvor de oprindelig blev udført fra.
INF 3 GB art. 850-856 Genindførsel af returvarer efter denne procedure er betinget af, at der  

 anvendes et særligt oplysningsskema, INF 3, se bilag 56.
 Oplysningsskemaet bruges som identifikationsmiddel for de udførte varer  

 samt deres status på udførselstidspunktet fx varer i fri omsætning, aktiv  

 forædlingsvarer eller landbrugsvarer mod restitution mv..
Ved udstedelse af oplysningsskema, INF 3, er der ikke taget stilling til,  

 om varerne kan indføres som returvarer i det andet EF-land.
Det er  

 toldmyndighederne i det pågældende land, der afgør om betingelserne for  

 returvaretoldbehandling er opfyldt.
Oplysningsskema, INF 3, skal udfærdiges i tre eksemplarer; en original og  

 to kopier.
Originalen og en kopi udleveres til eksportøren til brug ved  

 genindførslen.
 Hvis eksportøren finder det sandsynligt, at varer, der angives til  

 udførsel, vil blive genindført i et andet EF-land, kan der i forbindelse med  

 udførslen udstedes oplysningsskema, INF 3.
Dette gælder dog ikke for landbrugsvarer, der udføres mod restitution.
For  

 disse og alle andre varer kan eksportøren efterfølgende anmode  

 toldmyndighederne om udstedelse af et oplysningsskema, INF 3.  

 Oplysningsskema, INF 3, udstedes kun, hvis det kan konstateres, at skemaet  

 vedrører de udførte varer.
 Oplysningsskema, INF 3, skal indeholde alle de oplysninger, der er  

 nødvendige for, at de udførte varer kan identificeres.
 Hvis varerne forventes genindført ved flere toldsteder, kan der udstedes  

 flere oplysningsskemaer, INF 3, der tilsammen omfatter den samlede udførte  

 mængde.
 Et udstedt oplysningsskema, INF 3, kan på eksportørens anmodning deles op  

 på flere oplysningsskemaer, INF 3.
Hvis et oplysningsskema, INF 3, er bortkommet, kan der ansøges om  

 udstedelse af et duplikateksemplar.
Henvendelse herom skal rettes til de  

 toldmyndigheder, som har udstedt det bortkomne oplysningsskema, INF 3.
A.20.8 Moms I henhold til momslovens § 29, stk. 3, nr. 1, gives der momsfri  

 genindførsel som returvarer i samme omfang og på de samme betingelser, som  

 gælder for toldfritagelsen, se Momsvejledningen L.3.1.2.
A.20.9 Punktafgifter Hvis returvarerne er punktafgiftspligtige, skal der betales punktafgift af  

 varerne ved indførslen efter reglerne for registrerede varemodtagere.
 Det gælder dog ikke, hvis der er betalt punktafgift af varerne inden  

 udførslen, og det ved genindførslen godtgøres, at den betalte punktafgift  

 ikke er blevet tilbagebetalt i forbindelse med udførslen eller senere.
 Hvis returvarerne indføres af en virksomhed, der er registreret som  

 oplagshaver efter den pågældende punktafgiftslov, kan varerne tilføres  

 oplaget uden betaling af punktafgiften.
