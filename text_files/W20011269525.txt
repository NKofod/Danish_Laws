 Der blev klaget over, at lægen undlod at foranledige, at patienten  

 blev opereret akut i Spanien, men derimod besluttede at lade hende  

 transportere til Danmark.
Klage over vurderingen af hjemtransport fra  

 udlandet af en patient med hoftebrud Nævnet fandt ikke grundlag for at kritisere den umiddelbare  

 vurdering, hvor lægen accepterede, at patienten inden 48 timer skulle  

 være indlagt på et hospital i Danmark.
Nævnet fandt derimod  

 grundlag for at kritisere, at lægen efterfølgende accepterede et  

 aktionsniveau på 72 timer.
Nævnet lagde vægt på, at  

 lægerne i Spanien havde stillet diagnosen fractura pertrocanterica  

 (hoftebrud), og at lægen modtog oplysning om diagnosen i forbindelse  

 med sine kontakter til de spanske læger.
Nævnet vurderede, at da  

 det efterfølgende viste sig, at den fastsatte frist på 48 timer  

 ikke kunne overholdes, og navnlig da det blev klart, at hjemtransporten ville  

 medføre flere flyskift undervejs og ventetid i forbindelse med  

 flyskift, burde lægen have ændret beslutningen og tilrådet  

 operation på skadestedet.
 Der blev afgivet dissens i sagen.
