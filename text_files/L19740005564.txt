Oversættelse I henhold til artikel 27 i konventionen af 15. september 1955 om social  

 tryghed mellem Danmark, Finland, Island, Norge og Sverige har Danmark og  

 Sverige den 20. februar og 7. marts 1974 undertegnet ovennævnte overenskomst,  

 hvis tekst lyder som følger:
 Overenskomst mellem Sverige og Danmark om grænsearbejderes adgang til  

 dagpenge af arbejdsløshedsforsikringen.
 Arbejdsmarkedsmyndighederne i Sverige og Danmark har i tilslutning til  

 kapitel IV i konventionen af 15. september 1955 om social tryghed mellem  

 Danmark, Finland, Island, Norge og Sverige samt overenskomst af 8. september  

 1959 mellem ovennævnte lade om regler for godskrivning af kontingent- og  

 arbejdsperioder for arbejdsløshedsforsikrede, som flytter mellem de  

 respektive lande, besluttet at indgå følgende overenskomst:
 Art. 1.
 Overenskomsten omfatter grænsearbejdere, som er medlemmer af  

 arbejdsløshedsforsikringen i et af de to lande og er statsborgere i et af  

 disse.
 Art. 2.
 I denne overenskomst betyder udtrykket »grænsearbejder« en  

 arbejdstager, som er beskæftiget i det ene land, men bosat i det andet,  

 hvortil han som hovedregel vender tilbage hver dag eller mindst een gang om  

 ugen; en grænsearbejder, der af den virksomhed, som han er tilknyttet, bliver  

 beskæftiget på en sådan måde, at han ikke hver dag eller mindst 1 gang om  

 ugen kan vende tilbage til det land, hvor han er bosat, betragtes dog fortsat  

 som grænsearbejder i et tidsrum af højst 4 måneder.
 Art. 3.
 En grænsearbejder har - uanset bopæl - ret til medlemskab af  

 arbejdsløshedsforsikringen i det land, hvor han arbejder på samme vilkår som  

 beskæftigelseslandets egne statsborgere.
 Art. 4.
Stk. 1.  En grænsearbejder, der er delvis eller  

 periodisk arbejdsløs i den virksomhed, hvor han er beskæftiget, har ret til dagpenge af  

 arbejdsløshedsforsikringen i det land, hvor han er beskæftiget, som om han  

 var bosat der.
Disse ydelser udbetales af vedkommende lands  

 arbejdsløshedsforsikring for dennes regning.
 Stk. 2.  En grænsearbejder, som bliver helt arbejdsløs,  

 har ret til dagpenge af arbejdsløshedsforsikringen i det land, hvor han er  

 bosat, som om han havde været omfattet af denne lovgivning under sin seneste  

 beskæftigelse; disse dagpenge udbetales af bopællandets  

 arbejdsløshedsforsikring for dennes regning i overensstemmelse med de af  

 dette lands tilsynsmyndighed fastsatte bestemmelse.
Stk. 3.  Så længe en arbejdsløs har ret til dagpenge i  

 medfør af stk. 1, kan han ikke gøre krav på dagpenge efter  

 arbejdsløshedsforsikringslovgivningen i det land, inden for hvis territorium  

 han er bosat.
 Art. 5.
 Denne overenskomst træder i kraft 1. april 1974 og kan med mindst 6  

 måneders varsel opsiges til en følgende 1. april.
 Arbejdsdirektoratet, den 20. 2. 1974.
H.
Borreschmidt.
 Overenskomsten trådte i medfør af art. 5 i kraft den 1. april 1974.
 Arbejdsministeriet, den 27. maj 1974.
 Johan Philipsen.
/H.
Winther.
