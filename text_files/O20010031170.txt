Resumé  



  

 Et firma der bl.a. beskæftigede sig med oversættelse, klagede over  

 Forskningsministeriets afgørelse om at et bestemt medlem af Statens  

 Humanistiske Forskningsråd ikke var inhabil ved rådets behandling af en  

 projektansøgning fra firmaet.
Rådsmedlemmet var samtidig medlem af  

 bestyrelsen  

 for den statslige sektorforskningsinstitution Center for Sprogteknologi (CST)  

 der var en mulig konkurrent til firmaet.
CST havde dog ikke ansøgt om støtte  

 i  

 den ansøgningsrunde hvor den nævnte projektansøgning blev behandlet.
Ombudsmanden udtalte at der ikke var grundlag for at antage at  

 rådsmedlemmet skulle være inhabil efter bestemmelsen i forvaltningslovens §  

 3,  

 stk. 1,nr. 3. Derimod var det ombudsmandens opfattelse at der kunne foreligge  

 inhabilitet efter forvaltningslovens § 3, stk. 1, nr. 5, hvis rådsmedlemmet  

 deltog i behandlingen hos Statens Humanistiske Forskningsråd af en ansøgning  

 fra CST.
Det kunne ikke udelukkes at medlemmet på grund af  

 konkurrenceforholdet  

 mellem ansøgeren og CST kunne være inhabil efter forvaltningslovens § 3, stk.  

 1, nr. 5, ved behandlingen af en ansøgning fra firmaet som forelå i samme  

 ansøgningsrunde som en ansøgning fra CST.
Ombudsmanden var dog enig med  

 Forskningsministeriet i at den interesse der måtte være i at afslå en  

 ansøgning  

 for at CST eventuelt kunne blive bedre stillet i en senere ansøgningsrunde,  

 var  

 for fjerntliggende til at begrunde inhabilitet efter forvaltningslovens  

 regler,  

 jf. forvaltningslovens § 3, stk. 2.
 Ombudsmanden kritiserede således ikke Forskningsministeriets  

 afgørelse om at rådsmedlemmet ikke var inhabil i forbindelse med Statens  

 Humanistiske Forskningsråds behandling af projektansøgningen fra firmaet.  

 (J.nr. 2000-3077-709).
Flere offentlige hverv.
Inhabilitet Den 31. maj 2000 afsluttede  

 jeg behandlingen af sagen vedrørende en klage over afgørelserne i forbindelse  

 med firmaet As projektansøgning af 30. september 1997 til Statens  

 Humanistiske  

 Forskningsråd, dvs.
Statens Humanistiske Forskningsråds afgørelse af 4.  

 december 1997 som uddybet i brev af 4. marts 1998 og Forskningsministeriets  

 afgørelse af 23. december 1998.
I min udtalelse af 31. maj  

 2000 henstillede jeg til Forskningsministeriet at genoptage sagens behandling  

 for at tage stilling til om dr.phil.
B var inhabil efter forvaltningslovens §  

 3, stk. 1, nr. 5, i forbindelse med behandlingen af As ansøgning af 30.  

 september 1997 til Statens Humanistiske Forskningsråd om støtte til et  

 projekt  

 vedrørende kortlægning af det danske sprog i semantiske enheder og i  

 sproggener.
Grunden til at spørgsmålet blev rejst, var at dr.phil.
B  

 samtidig  

 med at han var medlem af Statens Humanistiske Forskningsråd, var medlem af  

 bestyrelsen for den statslige sektorforskningsinstitution Center for  

 Sprogteknologi der var en muligt konkurrent til A.
Forskningsministeriet  

 genoptog sagen og traf den 21. august 2000 afgørelse om at  

 professor, dr.phil.
B ikke kunne anses for  

 inhabil efter forvaltningslovens § 3, stk. 1, nr. 5. Af afgørelsen fremgår  

 bl.a. følgende:
 Lovgrundlaget.
 I medfør af § 4 m i lov om  

 forskningsrådgivning mv. (forskningsrådgivningsloven), jf. lovbekendtgørelse  

 nr. 676 af 19. august 1997, kan klager over retlige spørgsmål for så vidt  

 angår  

 forskningsrådenes sagsbehandling indbringes for Forskningsministeriet.
 Ministeriet udøver således i  

 forbindelse med klager over forskningsrådenes afgørelser alene en  

 legalitetskontrol, idet det påses, at en afgørelse ikke er i strid med  

 gældende  

 lovgivning, herunder forvaltningsretlige grundsætninger.  

 Forskningsministeriet  

 skal derfor prøve spørgsmålet, om (B) har været inhabil efter § 3, stk. 1,  

 nr.  

 5, i forvaltningsloven.
 Bestemmelsen har følgende  

 ordlyd:
§ 3. Den, der virker inden for den offentlige  

 forvaltning, er inhabil i forhold til en bestemt sag, hvis ...
 5) der i øvrigt foreligger omstændigheder, som er egnede til at vække  

 tvivl om vedkommendes partiskhed.
 Stk. 2.  

  

 Inhabilitet foreligger dog ikke, hvis der som  

 følge af interessens karakter eller styrke, sagens karakter eller den  

 pågældendes funktioner i forbindelse med sagsbehandlingen ikke kan antages at  

 være fare for, at afgørelsen i sagen vil kunne blive påvirket af uvedkommende  

 hensyn.
Stk. 3.  

  

 Den, der er inhabil i forhold til en sag, må ikke  

 træffe afgørelse, deltage i afgørelsen eller i øvrigt medvirke ved  

 behandlingen  

 af den pågældende sag. Om baggrunden for  

 forvaltningslovens § 3, stk. 1, nr. 5, kan Forskningsministeriet oplyse, at  

 det  

 ikke i loven har været muligt at give en udtømmende opregning af de forhold,  

 der kan begrunde inhabilitet.
Der er derfor i denne nr. 5 indsat en  

 opsamlingsbestemmelse,  

 hvorefter der også indtræder inhabilitet, hvis der i øvrigt foreligger  

 omstændigheder, der er egnede til at vække tvivl om vedkommendes upartiskhed.
 I den kommenterede  

 forvaltningslov, John Vogter, Kbh. 1999, er der p. 185 f anført visse  

 typetilfælde:
 nært venskab til eller omvendt et konstaterbart  

 uvenskab over for en person, der er part i sagen, kunne begrunde inhabilitet  

 for den, der virker i den offentlige forvaltning.
 tilfælde, hvor en offentligt ansat m.v. offentligt har  

 tilkendegivet sin opfattelse af en sag, der foreligger til behandling.
deltagelse i kommunale fællesskaber for at varetage  

 offentlige interesser både her og i vedkommende kommune medfører i  

 almindelighed ikke inhabilitet, når der opstår en sag mellem fællesskabet og  

 kommunen.
Ved konflikter af privatretlig karakter kan spørgsmålet om  

 inhabilitet efter nr. 5 melde sig.
 I Forvaltningsretten, Hans  

 Gammeltoft-Hansen m.fl., Kbh. 1994, p. 185, er der nævnt følgende yderligere  

 typetilfælde:
 En person, der samtidig er medlem af et besluttende  

 organ og ansat i en underordnet stilling i et selskab med særlig interesse i  

 sagens udfald, og hvor et pres fra selskabets ledelse eller en meget  

 vidtgående  

 loyalitetsfølelse ikke kan udelukkes.
I betænkning nr. 1317, 1996  

 om Forskningsrådenes sagsbehandling m.m. ved professor, dr. jur.
Karsten  

 Revsbech m.fl. er der p. 48 og p. 56 anført:
 Et særligt problem udgør medlemmerne af  

 ledende  

 organer ved centre o.lign., som er  

 udpeget af  

 forskningsrådet.  

 Hvis de  

 er udpeget som medlemmer af forskningsrådet til at repræsentere  

 forskningsrådet, er de næppe inhabile efter forvaltningslovens regler (smh.  

 Justitsministeriets vejledning om forvaltningsloven, pkt. 16, for så vidt  

 angår  

 kommunale repræsentanter og ministerielle repræsentanter i private selskaber  

 m.v.). Det er de  

 derimod,  

 hvis de er  

 blevet udpeget af forskningsrådet i deres personlige egenskab.
Udvalget finder, at alle  

 medlemmer af centerledelser o.lign. bør erklæres  

 inhabile i  

 sager om ansøgninger fra og evalueringer af centre  

 o.lign., uanset om de  

 pågældende  

 er  

 indsat for at repræsentere forskningsrådet eller ej.
Dette skaber den  

 klareste  

 retsstilling og modsvarer i øvrigt den realitet, at de  

 pågældende  

 vil føle en loyalitet og forpligtelse over for centret  

 m.v., når dettes  

 forhold  

 er til behandling  

 i forskningsrådet.
Konklusionen er altså, at  

 efter udvalgets opfattelse bør et  

 forskningsrådsmedlem,  

 som samtidig er leder eller deltager i ledelsen af en offentlig  

 institution m.v., erklæres  

 inhabilt i  

 forskningsrådet i  

 sager, hvori denne institution m.v. er ansøger eller i  

 øvrigt har en særlig væsentlig,  

 individuel  

 interesse. Det sker ofte, at et forskningsråd på et møde (eller  

 flere sammenhængende møder) skal tage stilling til et stort antal ansøgninger  

 om at få andel i et begrænset støttebeløb, således at der kun er få  

 bevillinger  

 til rådighed.
Her vil konsekvenserne af et afslag på én ansøgning forbedre  

 mulighederne for, at andre ansøgninger kan imødekommes.
Der opstår derfor særligt komplicerede problemer, hvor et medlem af  

 forskningsrådet selv er ansøger eller af anden grund er inhabilt i forhold  

 til  

 en ansøgning.
Medlemmet kan her have en interesse i at arbejde for afslag på  

 andre ansøgninger for at skabe bedre muligheder for sin egen ansøgning eller  

 ansøgning fra en person eller institution m.v., hvortil vedkommende er  

 knyttet.
 ...
 Udvalget har den opfattelse, at hvis der skal være fuld tillid til  

 forskningsrådenes afgørelser, er det nødvendigt, at habilitetskravene  

 håndhæves  

 forholdsvis strengt, hvor der er tale om konkurrerende ansøgere som her  

 beskrevet.
 Udgangspunktet bør derfor være, at et medlem, der er inhabilt i forhold  

 til en ansøgning, som konkurrerer med andre, også er inhabilt i forhold til  

 alle de øvrige ansøgninger.
 På den anden side bør man heller ikke gå for vidt i habilitetskrav  

 vedrørende konkurrerende ansøgninger  

,  

  

 idet  

 rådet  

 vil m  

 iste sin fagkundskab og evt. sin  

 beslutningsdygtighed.
 Der bør derfor kun statueres inhabilitet i tilfælde af en forholdsvis  

 direkte og nærliggende konkurrence mellem ansøgninger.
 Dette stemmer også bedst med forvaltningsloven, jf. dennes § 3, stk. 2  

 (interessens karakter eller styrke).
Det kan ikke fastsættes præcist, hvornår der bør statueres inhabilitet  

 ved konkurrerende ansøgninger.
Som et udgangspunkt kan man formentlig sige,  

 at  

 hvis situationen er den, at 10 ansøgere konkurrerer om 1 bevilling, vil et  

 medlem, som er inhabilt i forhold til én af de 10 ansøgere, være afskåret fra  

 at medvirke ved behandlingen af alle 10 ansøgninger.
En behandling af ansøgninger kan være inddelt i flere runder, således at  

 der først foretages en grovsortering, hvor eksempelvis 50 ansøgninger ud af  

 200  

 udvælges, og dernæst udvælges 10 ud af de 50, hvorefter den endelige  

 behandling  

 af de sidste 10  

 skal foregå.
Her vil det  

 pågældende medlem, som er inhabilt i forhold til én af ansøgerne, kun være  

 inhabilt i sidste runde om de 10 ansøgninger.
 ...
Hvis den ansøgning, som medlemmets inhabilitet er knyttet til, er udgået  

 ved en af de to første runder, kan det pågældende medlem udmærket deltage i  

 sidste runde om behandlingen af de resterende 10 ansøgninger.
Der er nu ikke  

 længere en konkurrence, der vedrører den ansøgning, han var knyttet til.
Ved konkurrerende ansøgninger er der en særlig risiko for, at der kan  

 indtræde  

 manglende beslutningsdygtighed  

 og manglende fagkundskab mv. Forskningsministeriet  

 finder  

 herefter på baggrund af de oven for nævnte eksempler, at følgende forhold må  

 indgå  

 i vurderingen  

 af, om professor, dr.phil. (  

 B)  

 er  

 inhabil i forhold til  

 forvaltningslovens  

 §  

 3, stk. 1,  

 nr. 5:
 hvor  

 tæt (B)  

 s  

 tilkytning er til CST.
 hvilket  

 generelt konkurrenceforhold der er mellem CST  

 og  

 (A).
 hvilken  

 konkret konkurrence, der har  

 været mellem  

 CST og (A) ved rådets  

 behandling  

 af  

 ansøgningen fra (A).
 om der i øvrigt  

 foreligger  

 omstændigheder,  

 der gør,  

 at der alligevel ikke foreligger  

 inhabilitet,  

 jf. forvaltningslovens §  

 3, stk. 2.
 Ad 1) hvor tæt (B)s tilknytning er  

 til CST.
 Professor, dr.phil. (B)  

 er medlem af CSTs  

 bestyrelse.
 Ifølge vedtægternes kapitel 3 sammensættes bestyrelsen således:
 Bestyrelsens størrelse:
 Bestyrelsen har 6-7 medlemmer.
 Bestyrelsens sammensætning:
Forskningsministeren udpeger 2-3 medlemmer i deres personlige egenskab,  

 1 medlem efter udtalelse fra Statens Humanistiske Forskningsråd, 1 medlem  

 efter  

 udtalelse fra Statens Teknisk-videnskabelige Forskningsråd, 1 medlem efter  

 udtalelse fra værtsinstitutionen Københavns Universitet.
Medarbejderne vælger  

 1  

 medlem. Professor, dr.phil. (  

 B)  

 er udpeget efter indstilling fra Statens  

 Humanistiske Forskningsråd.
Der er  

 således tale om, at han ikke er udpeget i sin  

 personlige  

 egenskab,  

 men som repræsentant for  

 SHF.
Der henvises  

 her til det ovenfor citerede under e) og den  

 kommenterede forvaltningslov p. 176,  

 hvor det er anført:  

 Det er jævnligt forekommende, at kommunalbestyrelsesmedlemmer er  

 udpeget af kommunalbestyrelsen eller efter indstilling er indvalgt i  

 selskabs-  

 eller foreningsbestyrelser eller lignende for der at varetage kommunale  

 interesser.
Et sådant repræsentationsforhold antages ikke i almindelighed at  

 bevirke, at den pågældende er inhabil i forhold til kommunalbestyrelsens  

 behandling af en sag, hvori den pågældende forening m.v. er part, eller som  

 denne i øvrigt er berørt af.  

 En  

 tilsvarende situation opstår, hvor en ansat i et ministerium eller en  

 styrelse  

 af ministeriet eller styrelsen er indsat i bestyrelsen for et privat selskab  

 eller en forening for at varetage ministeriets eller styrelsens interesser,  

 jf.  

 vejledningens pkt. 16. Deltagelsen i ledelsen af selskabet vil ikke i  

 almindelighed medføre, at den pågældende er inhabil i medfør af § 3, stk. 1,  

 nr. 3, ved ministeriets eller styrelsens behandling af spørgsmål vedrørende  

 selskabets eller foreningens forhold. For så vidt angår (B)s  

 rolle som bestyrelsesmedlem i CST bemærkes det, at CST er en statsinstitution  

 omfattet af lov nr. 1076 af 20. december 1995 om  

 sektorforskningsinstitutioner.  

 Om organiseringen hedder det:
 § 2.  

  

 En sektorforskningsinstitution er en selvstændig  

 institution under vedkommende ministers ansvar.
Stk. 2.  

  

 Institutionens forhold reguleres i en vedtægt,  

 jf. dog stk. 3. Vedtægten udarbejdes af institutionen og skal godkendes af  

 vedkommende minister.
Forskningsministeren fastsætter generelle regler for  

 vedtægtens indhold.
 Stk. 3.  

  

 Den enkelte institutions navn, formål og  

 overordnede opgaver kan, når særlige forhold taler herfor, fastlægges i en  

 bekendtgørelse, der udstedes af den minister, under hvis område institutionen  

 hører.
 § 3.  

  

 En  

 sektorforskningsinstitution  

 ledes af en bestyrelse, der fastsætter de  

 generelle retningslinjer for institutionens virksomhed og udvikling og  

 godkender  

 institutionens budget inden for de rammer, som vedkommende minister har  

 fastlagt.
Stk. 2.  

  

 Bestyrelsens medlemmer udpeges af vedkommende  

 minister.
Formanden og bestyrelsens flertal skal være uafhængige af den  

 minister, under hvis område institutionen hører.
 Stk. 3.  

  

 De bestyrelsesmedlemmer, som udpeges i deres  

 videnskabelige egenskab, udpeges efter indstilling fra forskningsministeren.
Stk. 4.  

  

 Et eller to medlemmer af bestyrelsen vælges af og  

 blandt medarbejderne på institutionen.
De nærmere regler herom fastsættes i  

 vedtægten. I bemærkningerne til § 2 er  

 anført:  

 I denne bestemmelse fastlægges det,  

 at det stadig er den pågældende ressortminister, der har det politiske og  

 retlige ansvar for den enkelte institution.
Ressortministeren fastlægger  

 således institutionens overordnede arbejdsområder der også vil fremgå af de  

 årlige finanslove.
I vedtægten fastlægges de nærmere bestemte arbejdsområder.  

 De institutioner, som er omfattet af loven, er statsinstitutioner.
Dette  

 medfører bl.a., at de er en del af den statslige forvaltning, og at  

 ressortministeren har tilsynsforpligtelsen.
Institutionens regnskaber  

 revideres  

 af Rigsrevisionen og ministeren kan udstede tjenestebefalinger til  

 institutionen.
I forskningsmæssig henseende derimod, er det hensigten, at  

 institutionen skal være uafhængig.
Det er med bestemmelsens ordlyd formålet  

 at  

 understrege, at institutionen har et selvstændigt ansvar med at udføre  

 forskning og med forskningsledelse. I vedtægten for CST er bestyrelsens ansvar og kompetence udmøntet  

 således:
Bestyrelsen ·  

  

 	  

 afgiver indstilling til  

 forskningsministeren om ansættelse og afskedigelse af direktør ·  

  

 	  

 godkender strategi- og handlingsplaner ·  

  

 	  

 godkender samarbejdsaftaler, kontrakter  

 m.v., i tilfælde af, at disse engagementer har vidtrækkende betydning for  

 centret ·  

  

 	  

 godkender budget ·  

  

 	  

 påser at der er en rimelig balance mellem  

 opgaver finansieret ved basisbevillingen og andre opgaver ·  

  

 	  

 påser budgettets overholdelse ·  

  

 	  

 godkender årsberetning, der afgives til  

 forskningsministeren ·  

  

 	  

 sikrer evaluering af centrets arbejde. CST er således ikke en selvstændig juridisk person, men en del af den  

 juridiske person, staten.
Bestyrelsen for CST kan heller ikke sammenlignes  

 med  

 bestyrelsen i et selskab, en privat forening eller en selvejende institution,  

 idet det her er ministeren og ikke bestyrelsen, der er øverste  

 forvaltningsmyndighed for institutionen.
Som en konsekvens heraf er  

 bestyrelsen  

 da heller ikke efter loven eller vedtægten forpligtet til at arbejde for  

 institutionens interesser.
 Herefter er det Forskningsministeriets opfattelse, at (B)s tilknytning  

 til CST ikke kan sammenlignes med de forhold, der fører til  

 selskabsinhabilitet  

 efter forvaltningslovens § 3, stk. 1, nr. 3, idet han er udpeget som  

 repræsentant for SHF, og idet bestyrelsen for en statslig  

 sektorforskningsinstitution  

 ikke kan sammenlignes med bestyrelsen for en selvejende institution m.v.
For så vidt angår det forhold, at (B), som rådets repræsentant i CST,  

 ved rådets fornyede drøftelser valgte at gå udenfor lokalet, fordi der ikke  

 skulle kunne rejses tvivl om korrekt behandling af sagen, jf. rådets  

 udtalelse  

 af 7. juli 1999, har Forskningsministeriet ikke tillagt dette selvstændig  

 betydning.
Forskningsministeriet opfatter dette forhold som en ekstra  

 sikkerhedsforanstaltning i en situation, hvor man endnu ikke kendte den  

 endelige vurdering af (B)s habilitet.
 Ad 2) hvilket generelt  

 konkurrenceforhold der er mellem CST og (A).
Indledningsvis skal det  

 understreges, at Forskningsministeriet ikke har saglige forudsætninger for at  

 vurdere, i hvilket omfang CST og (A) er i et generelt konkurrenceforhold med  

 hinanden.
Forskningsministeriet har i den forbindelse søgt at finde  

 sagkundskab  

 uden for huset, der har forudsætningerne for at vurdere dette, men de  

 institutioner, der under andre omstændigheder kunne være os behjælpelige,  

 nemlig forskningsrådene og CST, har vi i følge sagens natur ikke kunnet  

 anvende.
Efter en nærmere gennemgang her i huset finder ministeriet dog at  

 kunne lægge til grund, at der er et sådant generelt konkurrenceforhold, jf.  

 nedenfor.
Imidlertid må  

 tilstedeværelsen af et konkret konkurrenceforhold efter ministeriets  

 opfattelse  

 forudsætte, at et sammenlignelighedskrav er opfyldt.
Vi skal i den  

 forbindelse  

 henvise til EF-domstolens praksis ad produkters substituerbarhed, jf. fx  

 C-170/78, Kommissionen mod UK/Øl- og vinsagen.
I samlingen 1983, side 2265. I  

 dommens præmis 8 er det således anført:  

   

 med hensyn til spørgsmålet om konkurrencen mellem  

 vin og øl fastslog domstolen, at de pågældende drikkevarer i hvert fald i en  

 vis udstrækning kan opfylde de samme behov, hvorfor de må antages i nogen  

 grad  

 at kunne substituere hinanden. (A)s projekt, benævnt  

 Kortlægning af det danske sprog i semantiske enheder og i  

 sproggener, jf.  

 projektansøgning af 30. september 1997, vedrører, som det er oplyst over for  

 Forskningsministeriet, udvikling af en ny sprogteknologi, herunder et  

 maskinoversættelsessystem.
 I medfør af kapitel 2 i CSTs  

 vedtægter er CSTs formål:
Centrets formål Centret skal gennem sit virke fremme både forskning og kommerciel  

 udvikling inden for sprogteknologi og datalingvistik i Danmark.
Centret skal  

 bidrage til den internationale videnskabelige udvikling inden for området.  

 Centret skal være en drivende kraft i at sikre god sprogteknologi til danske  

 brugere  og andre brugere af dansk sprog.
Centrets opgaver Centret skal udføre forskning inden for området sprogteknologi og  

 datalingvistik.
Forskningsresultaterne skal offentliggøres ad sædvanlige  

 kanaler.
Centret skal bl.a. gennem ph.d.-vejledning deltage i  

 forskeruddannelse.
Centret skal udføre udviklingsopgaver og andre  

 kommercielle  

 opgaver for private og offentlige virksomheder.
Herudover lægges der vægt på  

 formidling af fagets problemstilling til ikke-videnskabelige miljøer.
Centret  

 skal bidrage til standardiseringsarbejde inden for sit område.
Centrets kompetence Centret kan deltage i såvel nationale som internationale  

 forskningsprogrammer, og kan forske for midler fra forskningsråd, fonde m.v.  

 Centret kan mod vederlag påtage sig løsning af forsknings-, udviklings- og  

 rådgivningsopgaver for offentlige og private rekvirenter. Af beretningen for 1997  

 fremgår det:
Centrets opgaver Centrets opgaver falder inden for fire hovedområder: ordbøger,  

 grammatikker, maskinoversættelse og andet ... Og videre:
Inden for maskinoversættelse er der arbejdet på EU-projektet OTELO hvis  

 formål er at etablere en fællesbrugergrænseflade for flere  

 oversættelsesværktøjer.
For (...) A/S er videreudviklingsaftalen vedr.  

 patentoversættelsessystemet PaTrans fortsat.
Herudover har (...) bedt CST  

 deltage i og styre et projekt vedr. eventuelle nye teksttyper, dette projekt  

 er  

 afsluttet. Af virksomhedsregnskabet for  

 1999 fremgår det samtidig, at CST arbejder inden for området  

 maskinoversættelse, og at der er aktiviteter på området omfattet af reglerne  

 om  

 indtægtsdækket virksomhed.
 I udviklingskontrakten  

 mellem Forskningsministeriet og CST for 1998-2000 angives området ligeledes:
 Udvikling og kommercialisering af  

 sprogteknologiske værktøjer.
 CST skal udnytte sine forskningsresultater til at udvikle og afsætte  

 sprogteknologiske værktøjer inden for bl.a. maskinoversættelse og  

 stave- og grammatikkontrol.
 Resultatmål:
Hvad angår maskinoversættelse, skal CST udbygge samarbejdet med den  

 nuværende kunde til nye teksttyper og undersøge, hvorledes markedet kan  

 udvides.
Der skal udarbejdes et program af stave-, stil-,  

 grammatik-kontroltypen i samarbejde med en kommerciel partner. Forskningsministeriet må  

 herefter lægge til grund, at CST og (A) befandt sig i et generelt  

 konkurrenceforhold til hinanden.
I den forbindelse er det  

 ydermere vigtigt at understrege, at der er tale om et kommercielt  

 konkurrenceforhold mellem en privat virksomhed og indtægtsdækket virksomhed  

 udført af en offentlig institution.
På det ikke  

 kommercielle område finder ministeriet ikke, at en generel konkurrence  

 kan få habilitetsmæssige konsekvenser.
Vi tænker i den forbindelse fx på, at  

 en  

 række universitetsmilieuer på tværs af institutionsgrænser er i en  

 forskningsmæssig konkurrence med hinanden, sådan at de forsker inden for  

 samme  

 områder og er i konkurrence om de samme forskningsråds- og fondsmidler.
Det  

 vil  

 i den forbindelse næsten umuliggøre den sagkyndige bedømmelse af  

 ansøgninger  

 i forskningsrådene, hvis  

 medlemmer med tilknytning til et forskningsmilieu ikke kan deltage i  

 bedømmelsen af ansøgninger fra andre forskningsmilieuer, der arbejder inden  

 for  

 samme områder.
Dette kan kun føre til inhabilitet ved et konkret  

 konkurrenceforhold, jf. nedenfor.
For så vidt angår omfanget af det generelle kommercielle  

 konkurrenceforhold mellem CST og (A) skal ministeriet endvidere bemærke, at  

 det  

 kun er delvis, idet CST arbejder inden for andre områder, og idet CST i 1997  

 alene havde indtægter på indtægtsdækket virksomhed svarende til 2 mio. kr.  

 over  

 for en bevilling til almindelig virksomhed på 3,6 mio. kr. og  

 tilskudsfinansieret  

 forskningsvirksomhed på 4,6 mio. kr.
Endelig hidrører ikke den fulde indtægt  

 fra indtægtsdækket virksomhed fra maskinoversættelse.
 Ad 3) Hvilken konkret konkurrence  

 der har været mellem CST og (A) ved rådets behandling af ansøgningen fra A.
Indledningsvis skal det bemærkes, at forskningsrådene ikke giver tilskud  

 til kommercielle aktiviteter.
Der er således tale om, at der skal ske  

 regnskabsaflæggelse for anvendelsen af et tilskud fra forskningsrådene, og at  

 de resultater, der opnås ved projektet, skal offentliggøres.
Betydningen i  

 kommercielt regi af et tilskud til et forskningsprojekt fra forskningsrådene  

 er  

 således alene, at man efterfølgende kommercielt kan anvende den generelle  

 know-how, man har opnået igennem udførelsen af forskningsprojektet.
I det konkrete tilfælde har der som tidligere oplyst ikke været tale om,  

 at ansøgninger fra (A) og CST har været i konkurrence med hinanden i samme  

 ansøgningsrunde.
Det vil sige, at den konkrete betydning for CST af en  

 bevilling eller et afslag til (A) var spørgsmålet om en generel opbygning af  

 know-how i (A), som (A) ville kunne bruge i det generelle konkurrenceforhold  

 mellem (A) og CST.
Samtidig ville en bevilling til et projekt ved (A) kunne  

 reducere mulighederne for, at CST kunne få tilskud fra forskningsrådene til  

 et  

 sammenligneligt projekt i en senere ansøgningsrunde p.gr.a. en ændret  

 relevansvurdering.
Som ovenfor citeret under f) har betænkning nr. 1317, 1996 om  

 forskningsrådenes sagsbehandling m.m. taget stilling til spørgsmålet om  

 inhabilitet ved konkurrerende ansøgninger.
Her har man alene  

 konstateret  

 inhabilitet ved ansøgninger, der er i konkurrence i samme ansøgningsrunde.
 Det er ministeriets  

 opfattelse, at det også ved traditionelle ansøgninger uden et kommercielt  

 konkurrenceaspekt i forskningsrådene er et velkendt forhold, at det  

 forskningsmilieu, der får et tilskud til et konkret projekt, vil få et  

 vidensmæssigt forspring i forhold til andre sammenlignelige  

 forskningsmilieuer,  

 og at tilskuddet til dette projekt kan udelukke muligheden for tilskud til  

 andre sammenlignelige projekter i en senere ansøgningsrunde p.gr.a. en ændret  

 relevansvurdering.
 Det er samtidig ministeriets  

 opfattelse, at man ikke skal trække inhabilitetsvurderingen længere end  

 anbefalet i den nævnte betænkning under hensyn til det modstående hensyn om  

 at  

 sikre en sagkyndig vurdering af de enkelte ansøgninger.
 Ministeriet finder derfor  

 ikke, at der kan konstateres inhabilitet som følge af et konkret  

 konkurrenceforhold mellem CST og (A) i den pågældende ansøgningsrunde.
 Ad 4) Om der foreligger omstændigheder, der alligevel gør, at der ikke  

 foreligger inhabilitet, jf. forvaltningslovens § 3, stk. 2.
Forskningsministeriet skal  

 her pege på, at det forhold, der her skal vurderes, alene er, om professor,  

 dr.phil. (B) var inhabil ved behandlingen af ansøgningen.
Dette skal ses i  

 sammenhæng med, at det medlem, der forberedte rådets behandling af  

 ansøgningen,  

 var professor, dr.phil. (C), der ikke kan betragtes som inhabil, jf.  

 ombudsmandens udtalelse i sagen af 31. maj 2000. Desuden er Statens  

 Humanistiske Forskningsråd et kollegialt organ bestående af 15 medlemmer.
 Forskningsrådets afgørelse  

 af 4. december 1997 var begrundet således:
 Afslaget er begrundet med, at De ikke har dokumenteret tilstrækkelige  

 videnskabelige kvalifikationer til at gennemføre det beskrevne projekt, idet  

 projektbeskrivelsen hverken rummer oplysninger om teori eller metode, lige  

 som  

 der ingen henvisninger er til tidligere relevant forskning på området.
Projektbeskrivelsen er meget lakonisk når det gælder det videnskabelige  

 grundlag for projektet.
Den rummer således ingen henvisninger til den meget  

 righoldige litteratur om leksikalsk semantik, man måtte forvente studeret i  

 forbindelse med et sådant projekt, ligesom man totalt mangler forslag til,  

 hvorledes problemer som forskellige leksikaliseringsmønstre og syntaktiske  

 strukturer i de to sprog tænkes løst. Afslaget er således ikke begrundet i en konkret vurdering af det  

 forskningsfaglige indhold af projektet, som det forudsætter specifik  

 sagkundskab at kunne foretage.
Det er derimod begrundet i de formelle krav  

 til  

 dokumentation af videnskabelige forudsætninger hos ansøgeren og til krav om  

 dokumentation af kendskab til teori og metode på området.
 Der er således efter Forskningsministeriets opfattelse tale om, at  

 validiteten af begrundelsen for afslaget har kunnet vurderes af hvert enkelt  

 af  

 de 15 medlemmer af rådet, og at professor, dr.phil. (B) endvidere ikke var  

 det  

 eneste medlem af rådet, der havde specifik sagkundskab på fagområdet, og at  

 dette andet medlem, professor, dr.phil. (C) netop var den, der forberedte  

 rådets behandling af ansøgningen.
På den baggrund finder Forskningsministeriet, at selv om man måtte  

 antage, at professor, dr.phil. (B) måtte være inhabil i medfør af  

 forvaltningslovens § 3, stk. 1, nr. 5, vil der alligevel ikke foreligge  

 inhabilitet efter lovens § 3, stk. 2, jf. sagens karakter eller den  

 pågældendes funktioner i forbindelse med sagsbehandlingen ikke kan antages at  

 være fare for, at afgørelsen i sagen vil kunne blive påvirket af uvedkommende  

 hensyn. Forskningsministeriets  

 sammenfatning.
Ved vurderingen af om professor, dr.phil. (B) var inhabil ved  

 behandlingen af (A)s projektansøgning efter forvaltningslovens § 3,  

 stk. 1,  

 nr. 5, er det Forskningsministeriets opfattelse, at man må tage udgangspunkt  

 i  

 den teori og praksis, der er udviklet om bestemmelsen, idet bestemmelsen som  

 opsamlingsbestemmelse eller generalklausul  

 i modsætning til de øvrige bestemmelser i forvaltningslovens § 3, stk.  

 1, ikke indeholder selvstændige kriterier for anvendelsen.
Navnlig finder  

 Forskningsministeriet at måtte lægge megen vægt på betænkning nr. 1317, 1996  

 om  

 forskningsrådenes sagsbehandling m.m., idet denne betænkning specifikt  

 berører  

 anvendelsen af bestemmelsen i forbindelse med ansøgninger til  

 forskningsrådene.
Der er i teori og praksis enighed om, at § 3, stk. 1, nr. 5, kan finde  

 anvendelse, hvor en person deltager i behandlingen af en sag vedrørende en  

 offentlig institution, når vedkommende samtidig indgår i ledelsen af den  

 pågældende institution, jf. de ovenfor refererede eksempler.
Der lægges i den  

 forbindelse bl.a. vægt på, om den pågældende indgår i ledelsen af den  

 offentlige institution som repræsentant for den myndighed, der behandler  

 sagen  

 vedrørende institutionen.
I så fald er udgangspunktet, at vedkommende ikke er  

 inhabil.
Dette gør sig som ovenfor nævnt gældende i professor, dr. phil. (  

 B)s  

 tilfælde, idet han er udpeget til CSTs bestyrelse som repræsentant for SHF.
Uanset dette udgangspunkt  

 har man i betænkning 1317, 1996 om forskningsrådenes sagsbehandling m.m.  

 ønsket  

 at udstrække inhabilitetsvurderingen, sådan at en person, der deltager i  

 ledelsen af en offentlig institution, altid er inhabil ved rådets behandlingen af ansøgninger  

 fra institutionen, og kan være inhabil ved rådets behandling af ansøgninger,  

 der i samme uddelingsrunde er i konkurrence med ansøgninger fra den  

 pågældende  

 institution.
 Ingen af disse forhold gør  

 sig imidlertid gældende i det konkrete tilfælde.
I det konkrete tilfælde er  

 der alene tale om, at rådet har behandlet en ansøgning fra en virksomhed, der  

 er i generel kommerciel konkurrence med den offentlige institution CST, i  

 hvis  

 bestyrelse rådsmedlemmet sidder som repræsentant for rådet.
I dette tilfælde  

 har betænkning nr. 1317, 1996, om forskningsrådenes sagsbehandling m.m. ikke  

 foreslået at udvide rækkevidden af § 3, stk. 1, nr. 5, hvorfor det er  

 Forskningsministeriets opfattelse, at hovedreglen, hvorefter man ikke er  

 inhabil, når man er udpeget til institutionens ledelse som repræsentant for  

 den  

 behandlende myndighed, fortsat må finde anvendelse, jf. det ovenfor  

 refererede.  

 Forskningsministeriet har her navnlig lagt vægt på, at den potentielle  

 interessekonflikt er fjernere, når der kun er tale om en delvis og generel  

 kommerciel konkurrence og ikke en konkret konkurrencesituation ved  

 behandlingen  

 af ansøgningen.
Samtidig har Forskningsministeriet lagt vægt på, at opgaven  

 som  

 bestyrelsesmedlem ved en statslig sektorforskningsinstitution ikke kan  

 sammenlignes med opgaven som bestyrelsesmedlem for en selvstændig juridisk  

 person.
 Forskningsministeriet finder  

 derfor ikke, at professor, dr.phil (B) var inhabil efter forvaltningslovens §  

 3, stk. 1, nr. 5.
Endvidere er det  

 Forskningsministeriets opfattelse, at selv om man skulle finde, at (B) var  

 inhabil efter forvaltningslovens § 3, stk. 1, nr. 5, vil der alligevel ikke  

 foreligge inhabilitet efter forvaltningslovens § 3, stk. 2, p.gr.a. sagens  

 karakter, og idet (B)s funktioner i forbindelse med sagsbehandlingen  

 ikke kan  

 antages at have været til fare for, at afgørelsen i sagen har været påvirket  

 af  

 uvedkommende hensyn.
Ministeriet lægger i den forbindelse vægt på, at  

 afgørelsen i sagen er begrundet i forhold som hvert enkelt medlem af SHF må  

 have kunnet tage stilling til, og at sagen blev forberedt af et andet medlem,  

 der havde samme sagkundskab som professor, dr.phil. (B).  

  Den 5. oktober 2000 klagede  

 D på As vegne til mig over Forskningsministeriets afgørelse.
I  

 anledning af hans klage bad jeg den 13.  

 oktober 2000 Forskningsministeriet om en udtalelse.
Jeg skrev samtidig til D  

 at  

 jeg havde opfattet hans henvendelse som en klage over ministeriets afgørelse  

 af  

 21. august 2000 på baggrund af  

 min  

 henstilling af 31. maj 2000. I udtalelse af 3. november 2000 henviste  

 ministeriet for så vidt angik habilitetsspørgsmålet, til min udtalelse af 31.  

 maj 2000 og ministeriets afgørelse af 21. august 2000.
Omb  
  udsmandens udtalelse 1. Retsgrundlaget Bestemmelserne i forvaltningslovens § 3, stk. 1, nr. 3 og 5, § 3, stk. 2 og  

 3, og § 4, stk. 1 og 2, har følgende ordlyd (jf. lov nr. 571 af 19. december  

 1985 som ændret ved lov nr. 374 af 6. juni 1991):
  

  

 § 3.  

  

 Den, der virker inden for den offentlige forvaltning, er inhabil i forhold  

 til en bestemt sag, hvis vedkommende deltager i ledelsen af eller i øvrigt har en nær tilknytning til  

 et selskab, en forening eller an anden privat juridisk person, der har en  

 særlig interesse i sagens udfald, sagen vedrører klage over eller udøvelse af kontrol- eller tilsynsvirksomhed  

 over for en anden myndighed, og vedkommende tidligere hos denne myndighed har  

 medvirket ved den afgørelse eller ved gennemførelsen af de foranstaltninger,  

 sagen angår, eller der i øvrigt foreligger omstændigheder, som er egnede til at vække tvivl om  

 vedkommendes upartiskhed.
 Stk. 2.  

  

 Inhabilitet foreligger dog ikke, hvis der som følge af interessens karakter  

 eller styrke, sagens karakter eller den pågældendes funktioner i forbindelse  

 med sagsbehandlingen ikke kan antages at være fare for, at afgørelsen i sagen  

 vil kunne blive påvirket af uvedkommende hensyn.
 Stk.  

  

 3.  

 Den, der er inhabil i forhold til en sag, må ikke træffe afgørelse, deltage i  

 afgørelsen eller i øvrigt medvirke ved behandlingen af den pågældende sag.
 § 4.  

  

 Bestemmelserne i § 3 gælder ikke, hvis det ville være umuligt eller forbundet  

 med væsentlige vanskeligheder eller betænkelighed at lade en anden træde i  

 den pågældendes sted under sagens behandling.
Stk. 2.  

  

 For medlemmerne af en kollegial forvaltningsmyndighed gælder bestemmelserne i  

 § 3, selv om en stedfortræder ikke kan indkaldes.
Bestemmelsen gælder dog  

 ikke, hvis myndigheden ville miste sin beslutningsdygtighed eller det af  

 hensyn til myndighedens sammensætning ville give anledning til væsentlig  

 betænkelighed, dersom medlemmet ikke kunne deltage i sagens behandling, og  

 behandlingen ikke kan udsættes uden væsentlig skade for offentlige eller  

 private interesser. Ifølge § 4, stk. 3, i forretningsorden af 28. maj 1993 for statens 6  

 forskningsråd finder forvaltningslovens regler om habilitet anvendelse for  

 rådenes virksomhed.
I betænkning 1317/1996 om forskningsrådenes sagsbehandling m.m. som der også  

 er refereret fra i Forskningsministeriets udtalelse, gennemgås bl.a. den  

 daværende praksis vedrørende inhabilitet i forskningsrådene, og der stilles  

 forslag til ny forretningsorden for forskningsrådene for så vidt angår  

 bestemmelser om habilitet.
Forslaget er udmøntet i at der i juli 1998 er  

 fastsat nye fælles bestemmelser om habilitet i forskningsrådene.
Af disse  

 fremgår bl.a. følgende:
For forskningsrådenes  

 afgørelser gælder forvaltningslovens regler om inhabilitet.
For rådenes  

 øvrige  

 virksomhed gælder tilsvarende habilitetskrav på et uskrevet grundlag.
Rådene  

 har herudover fastsat, at der normalt foreligger inhabilitet i nogle  

 tilfælde,  

 hvor forvaltningsloven og uskrevne regler ikke med sikkerhed medfører  

 inhabilitet, eller hvor der er behov for at præcisere gældende regler om  

 inhabilitet.
 Inhabilitet foreligger  

  

 i  

 henhold til forvaltningslovens § 3, stk. 1, hvis [citat af § 3, stk. 1, nr.  

 1-5; min tilføjelse].
 Rådet har herudover fastsat  

 følgende stramninger og præciseringer:
 Et medlem er inhabilt i  

 følgende tilfælde:
7. Ansøger el. lign er en  

 offentlig institution, et fakultet eller et institut m.v, hvor medlemmet er  

 leder eller medlem af et ledende organ. De nye bestemmelser om  

 inhabilitet i forskningsrådene var ikke udarbejdet på tidspunktet for  

 bedømmelsen af (A)s ansøgning.
For så vidt angår denne ansøgning må  

 spørgsmålet om dr.phil. (B)s habilitet bedømmes udelukkende ud fra  

 forvaltningslovens regler, jf. også henvisningen i den stadig gældende  

 forretningsorden for forskningsrådene.
 Betænkningen og de nye  

 fælles bestemmelser giver dog en vis vejledning om hvornår et medlem af et  

 forskningsråd må anses for inhabilt efter forvaltningslovens regler.
2. Opfattelsen i betænkningen/de nye fælles bestemmelser om inhabilitet I betænkningen foreslås det  

 at der for forskningsrådet fastsættes regler der på nogle punkter er  

 strammere  

 end reglerne i forvaltningsloven.
Dette er taget til efterretning af rådene i  

 de nye bestemmelser om inhabilitet som ud over at fastslå hvad der følger af  

 forvaltningslovens regler, har fastsat nogle tilfælde hvor der foreligger  

 inhabilitet hvor forvaltningsloven og uskrevne regler ikke med  

 sikkerhed  

 medfører inhabilitet eller hvor der er et behov for at præcisere gældende  

 regler om inhabilitet.
Det kan ikke læses præcist  

 ud af  

 de nye bestemmelser i hvilke  

 situationer inhabilitet efter rådenes opfattelse ville følge allerede af  

 forvaltningslovens regler.
Reglerne må vel forstås sådan at der i nogle af de  

 opremsede situationer efter rådets opfattelse ville foreligge inhabilitet  

 allerede efter forvaltningsloven, og i andre ikke.
 I betænkningen fastslås at  

 forvaltningslovens § 3, stk. 1, nr. 3, ikke gælder for ledere ved offentlige  

 institutioner, men at inhabilitet for disse kan indtræde efter  

 opsamlingsbestemmelsen  

 i § 3, stk. 1, nr. 5.
 Det antages dog i  

 betænkningen at et medlem af et ledende organ ved et center eller lignende  

 som  

 er udpeget som medlemmer af forskningsrådet til at repræsentere  

 forskningsrådet, næppe er inhabile efter forvaltningslovens regler, mens det  

 modsatte er tilfældet hvis de er udpeget af forskningsrådet i deres  

 personlige  

 egenskab.
 For så vidt angår  

 konkurrencesituationen som beskrevet i betænkningens pkt. 7.1.o, er der ikke  

 givet nogen løsning på hvordan det ville forholde sig hvis der udelukkende  

 skulle ses på forvaltningslovens regler.
3. Min vurdering Efter  

 forvaltningslovens § 3, stk. 1, nr. 3, er en  

 person inhabil i forhold til en bestemt sag hvis han deltager i ledelsen af  

 eller har nær tilknytning til et selskab, en forening eller en anden privat  

 juridisk person der har en særlig interesse i sagen.
Bestemmelsen vedrører kun  

 tilknytning til en privat juridisk organisation.
Denne afgrænsning indebærer  

 at  

 tilknytning til en statslig myndighed ikke medfører inhabilitet efter  

 bestemmelsen, jf.
John Vogter, Forvaltningsloven med kommentarer, 3. udgave  

 (1999), s. 171, og Folketingstidende 1985-86, Tillæg A, sp. 119.
 Center for Sprogteknologi er  

 en statslig sektorforskningsinstitution (jf. lov nr. 1076 af 20. december  

 1995  

 om sektorforskningsinstitutioner), og jeg har derfor ikke, jf. min udtalelse  

 i  

 sagen j.nr. 1998-3662-72, grundlag for at antage at (B) skulle være inhabil  

 efter forvaltningslovens § 3, stk. 1, nr. 3.
 Spørgsmålet er herefter om  

 dr.phil. (B) var inhabil på andet grundlag.
 Det er en grundlæggende  

 forudsætning for at statuere inhabilitet at den interesse hos  

 forvaltningspersonen som giver anledning til overvejelser om inhabilitet, er  

 uvedkommende i forhold til den sag der er under behandling, jf.  

 forvaltningslovens § 3, stk. 2.
Personer der virker inden  

 for den offentlige forvaltning, skal som udgangspunkt varetage almene  

 offentlige interesser, også når de er valgt som medlemmer af nævn eller råd  

 eller som medlem af bestyrelsen for en offentlig institution.
De interesser  

 der  

 varetages af en person i forbindelse med varetagelsen af forskellige  

 offentlige  

 hverv, vil derfor som udgangspunkt være sammenfaldende.
Dette vil i særlig  

 høj  

 grad være tilfældet hvor en person der er en del af en offentlig institution,  

 af denne udpeges til at deltage i ledelsen af en anden institution for dér at  

 varetage den udpegende institutions interesser.
Dette er også baggrunden for  

 at bestemmelsen i § 3, stk. 1, nr. 3, ikke er gjort anvendelig for ledere af  

 offentlige institutioner, og at der for så vidt varetagelsen af flere  

 offentlige hverv som udgangspunkt kun vil foreligge inhabilitet hvis der  

 foreligger egentlig to-instans-inhabilitet, jf. forvaltningslovens § 3, stk.  

 1,  

 nr. 4. Den omstændighed at en person som led i varetagelsen af et offentlig  

 hverv har beskæftiget sig med en sag, udelukker ham principielt ikke fra i  

 forbindelse med varetagelsen af et andet offentligt hverv på ny at beskæftige  

 sig med sagen, jf. bl.a.
Folketingstidende 1985-86, Tillæg A, sp. 121, og  

 John  

 Vogter, Forvaltningsloven med kommentarer, 3. udgave (1999), s. 180f.
I særlige tilfælde hvor en  

 person som indehaver af flere offentlige hverv deltager i en sags behandling  

 i  

 forskellige faser af en sags forløb, vil der imidlertid kunne foreligge  

 inhabilitet efter opsamlingsbestemmelsen i § 3, stk. 1, nr. 5. Hvis en person  

 er tilknyttet en offentligt institution som leder, vil der efter  

 omstændighederne med henvisning til § 3, stk. 1, nr. 5, kunne foreligge  

 inhabilitet efter lignende synspunkter som ligger bag bestemmelsen i § 3,  

 stk.  

 1, nr. 3, jf. bl.a.
Hans Gammeltoft-Hansen mfl., Forvaltningsret, 1994, s.  

 182  

 og 183. Det kan f.eks. være tilfældet hvis det må antages at lederen ud fra  

 samme loyalitetsfølelse som ansatte i private virksomheder antages at have  

 identificeret sig med institutionens interesser og institutionen har en  

 særlig  

 partslignende interesse i sagens udfald således at de interesser der  

 varetages  

 i forbindelse med en sags behandling, ikke længere kan siges at være af almen  

 offentlig karakter og afgørelsen derved vil kunne blive påvirket af  

 uvedkommende hensyn, jf. forvaltningslovens § 3, stk. 2.
 Center for Sprogteknologi  

 (CST) skal ifølge sine vedtægter gennem sit virke fremme både forskning  

 og  

 kommerciel udvikling inden for sprogteknologi og datalingvistik i  

 Danmark.  

 En af de opgaver centret skal  

 varetage, er at udføre udviklingsopgaver og andre kommercielle opgaver  

 for  

 private og offentlige virksomheder, og centret har som kompetence  

 mod  

 vederlag [at] påtage sig løsning af forsknings-, udviklings- og  

 rådgivningsopgaver for offentlige og private rekvirenter.
CST beskæftiger sig, som  

 (A), bl.a. med maskinoversættelse.
Forskningsministeriet har i sin udtalelse  

 til mig antaget at CST og (A) på dette område står i et generelt  

 konkurrenceforhold til hinanden.
Dette må jeg lægge til grund.
CSTs virksomhed på det  

 område hvor centeret er i konkurrence med (A), drives delvis efter reglerne  

 om  

 indtægtsdækket virksomhed.
I Finansministeriets Budgetvejledning 2001 er der  

 anført følgende om reglerne om indtægtsdækket virksomhed under pkt. 2.6.6.2:
 Ved indtægtsdækket  

 virksomhed kan der afholdes udgifter svarende til indtægterne inden for et  

 resultatkrav efter følgende regler:
·  

  

 	  

 Det akkumulerede resultat i  

 bevillingsregnskabet må ikke være negativt fire år i  

 træk.
Såfremt dette ikke er opfyldt, skal  

 Finansministeriet underrettes.
 ·  

  

 	  

 Overskud eller underskud i et finansår kan  

 videreføres til et senere finansår.
 ·  

  

 	  

 Det akkumulerede resultat i den  

 indtægtsdækkede virksomhed indgår i opgørelsen af den samlede  

 videreførselsadgang  

 for den hovedkonto, hvorunder den indtægtsdækkede virksomhed hører, jf.  

  

 punkt 2.6.5 Videreførsel.
Såfremt den indtægtsdækkede  

 virksomheds akkumulerede resultat er positivt, kan overskuddet overføres til  

 forbrug under almindelig virksomhed. Ved indtægtsdækket  

 virksomhed er indtjeningen af en vis betydning for hvordan institutionen i  

 øvrigt kan disponere, og de interesser der skal varetages af ledelsen i en  

 offentlig institution i forbindelse med indtægtsdækket virksomhed, har derfor  

 en lighed med dem som skal varetages af en privat virksomhed i forbindelse  

 med  

 forretningsmæssige dispositioner.
Det er på den baggrund min  

 opfattelse at der kunne foreligge inhabilitet efter forvaltningslovens § 3,  

 stk. 1, nr. 5, hvis dr.phil. (B) deltog i behandlingen af en ansøgning fra  

 CST  

 hos Statens Humanistiske Forskningsråd.
Ligeledes mener jeg ikke at det kan  

 udelukkes at (B) på grund af konkurrenceforholdet mellem (A) og CST kunne  

 være  

 inhabil efter § 3, stk. 1, nr. 5, ved behandlingen af en ansøgning fra (A)  

 som  

 forelå i samme ansøgningsrunde som en ansøgning fra CST, jf. herved også det  

 som er anført i betænkning 1317/1996.
 Efter forvaltningslovens §  

 3, stk. 2, foreligger inhabilitet bl.a. ikke hvis der som følge af  

 interessens  

 (ringe) styrke ikke kan antages at være fare for at afgørelsen i sagen vil  

 kunne blive påvirket af uvedkommende hensyn.
Forskningsministeriet har i  

 sin udtalelse til mig anført at det ikke kan udelukkes at en godkendelse af  

 en  

 ansøgning fra (A) i en ansøgningsrunde hvor CST ikke deltager, kan få en vis  

 betydning for CST idet det er et velkendt forhold, at det  

 forskningsmilieu der  

 får tilskud til et konkret projekt, vil få et vidensmæssigt forspring i  

 forhold  

 til andre sammenlignelige forskningsmilieuer, og at tilskuddet til dette  

 projekt  

 kan udelukke muligheden for tilskud til andre sammenlignelige projekter i en  

 senere ansøgningsrunde p.gr.a. en ændret relevansvurdering.
Det er dog  

 ministeriets opfattelse at man ikke skal strække inhabilitetsvurderingen  

 længere end anbefalet i betænkning 1317/1996 som slet ikke tager stilling til  

 situationen hvor der ikke foreligger en konkret konkurrencesituation ved  

 behandlingen af en ansøgning.
