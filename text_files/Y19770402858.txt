En landinspektør spørger, om afmærkning af skel kan undlades, hvor en  

 offentlig vej fører over et græsbevokset fællesareal.
Mærkerne vil være i  

 vejen for græsslåning m.v.
Direktoratet svarer, at kravet om afmærkning ikke  

 kan fraviges, men at skelmærkerne må anbringes med overkant i jordoverfladen.
 I skrivelse af 28-3-1977, jr.nr. 44/77, har De spurgt, om De ved  

 udskillelse af en kommunevej, der fører over et græsbevokset fællesareal, kan  

 undlade at afmærke skellet mellem vejen og fællesarealet.
 De har oplyst, at skellet er bestemt ved en fast afstand fra kantstenene,  

 at afmærkningen kun vil kunne placeres med overkant i terrænhøjde af hensyn  

 til græsslåning m.v., og at afmærkningen er uden interesse for grundejerne og  

 kommunen.
 I denne anledning skal man meddele følgende:
 Efter bestemmelserne i § 4, stk. 2, i bekendtgørelse nr. 604 af 20-12-1976  

 kan afmærkning af skel undlades, når skellet falder sammen med mur eller  

 støbning eller naturlige grænser, f.eks. midtlinien i et vandløb eller daglig  

 højvandslinie mod havet.
Når disse tilfælde er undtaget fra kravet om afmærkning, skyldes det, at  

 man har anset det for unødvendigt at foretage afmærkning, når skellet ligger  

 i mur eller støbning.
For de naturlige grænsers vedkommende anser man det for  

 uhensigtsmæssigt med afmærkning, da grænserne er labile.
Det forhold, at vejskellet fastlægges ved en fast afstand fra kantstenen  

 på begge sider af kørebanen bevirker ikke, at afmærkning kan anses for  

 unødvendig.
Direktoratet anser det ikke for tilstrækkelgt, at en fremtidig  

 afsætning af skellet alene er baseret på en afstand fra et element i det  

 aktuelle vejprofil, hvad enten dette er kantstenen eller kørebanemidten.
 Da der ikke er aktuelt behov for at kunne se skelmærkerne, og da det af  

 hensyn til græsslåning m.v. er uheldigt, hvis mærkerne anbringes således, at  

 5-10 cm er over jordoverfladen, bør mærkerne - som De anfører - anbringes med  

 overkant i terrænhøjde, jf. nævnte bekendtgørelses §5, stk.4.
