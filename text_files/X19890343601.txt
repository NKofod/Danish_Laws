 Virksomhed klager over kredsens behandling af anonymt brev.
Direktoratet finder, at anmeldelser principielt bør undersøges af  

 kredsen selv om klageren er anonym og selv om klagen ikke er konkretiseret I brev af 2. januar 1989 har selskabet anført, at det undrer sig over  

 arbejdstilsynets reaktion på et anonymt brev til kredsen.
 Uden nogen form for besøg eller lignende sendes efter selskabets  

 opfatttelse et usmageligt brev til sikkerhedsudvalget.
 Efter selskabets opfattelse ville det have været fair, om den  

 tilsynsførende havde sendt en kopi af det anonyme brev og sammen med  

 selskabet havde forsøgt at finde ophavsmanden til brevet i stedet for  

 omgående at journalisere dette og angribe værftet og dets medarbejder.
 Selskabet oplyser, at Arbejdstilsynets brev er udleveret til  

 sikkerhedsudvalgets medlemmer, samarbejdsudvalgets medlemmer,  

 bestyrelsesmedlemmer samt diverse ledende funktionærer og formænd.
 Selskabet oplyser følgende om reglerne om øl på værftets matrikelnummer:
- Indtil 14. januar 1986 kunne der ikke købes øl i kantinen, men den  

 enkelte medarbejder kunne indtage en medbragt øl til sin frokost i kantinen.  

 Øl på pladsen medfører omgående en advarsel med efterfølgende fyring.
Selv  

 værftets underleverandører var underlagt denne regel.
 - Fra og med den 15. januar 1986 blev det accepteret at  

 skibsværftsarbejdernes klub måtte sælge øl i kantinen i de 2 officielle  

 pauser, henholdsvis fra 9.00 til 9.15 og fra 12.00 til 12.20. Øvrige punkter  

 uændret.
 Arbejdstilsynet, kreds Viborg amt, citerer i brevet af 9. december 1988  

 fra det anonyme brev, og anmoder sikkerhedsudvalget om at vurdere klagen og  

 om arbejdet udføres sikkerheds- og sundhedsmæssigt forsvarligt i henhold til  

 klagen, samt træffe de nødvendige foranstaltninger, såfremt dette ikke er  

 tilfældet.
 Arbejdstilsynet har den 20. januar 1989 oplyst, at kredsen besluttede at  

 orientere selskabet om det anonyme brev, da Arbejdstilsynet ikke mente, at  

 kunne sidde en sådan henvendelse overhørig, selv om den er anonym.
 Kredsen anfører endvidere følgende:
 I henhold til Arbejdstilsynets overordnede politik om, at større  

 virksomheders sikkerhedsorganisation i størst mulig udstrækning skal klare  

 sikkerheds- og sundhedsproblemerne selv, henviser Arbejdstilsynet til, at  

 virksomhedens sikkerhedsorganisation selv undersøger, om der er hold i  

 klagen, og træffe de nødvendige foranstaltninger, såfremt dette er tilfældet.
 Kredsen står uforstående overfor kritikken af kredsens fremgangsmåde, da  

 kredsen jo netop viser værftets ledelse og sikkerhedsorganisation en tillid  

 til, at de selv er i stand til at løse de sikkerheds- og sundhedsmæssige  

 problemer i henhold til bekendtgørelsen om sikkerheds- og sundhedsarbejde.
 Kredsen har selvfølgelig ikke sendt en kopi af klagen med til værftet, da  

 dette ville være i strid med reglerne om, at klageren skal sikres anonymitet,  

 såfremt han/hun ønsker det.
Iøvrigt finder kredsen ikke, at brevet af 9. december 1988 er et angreb på  

 værftet og dets medarbejdere, eller at brevet er usmageligt.
Kredsen mener  

 tværtimod, at den viser virksomhedens ledelse og sikkerhedsorganisation fuld  

 tillid til, at de kan klare problemerne selv.
 I denne anledning meddeler direktoratet følgende:
Efter § 79, stk. 2, i lov om arbejdsmiljø, jf.
Arbejdsministeriets  

 lovbekendtgørelse nr. 646 af 18. december 1985 må en medarbejder ved  

 Arbejdstilsynet ikke over for arbejdsgiveren eller dennes repræsentant  

 oplyse, at et tilsynsbesøg foretages som følge af en klage.
 § 79, stk. 2, gælder umiddelbart alene tilsynsbesøg, men må på baggrund af  

 formålet med bestemmelsen utvivlsomt finde anvendelse i alle tilfælde, hvor  

 en henvendelse (klage) giver Arbejdstilsynet anledning til at reagere over  

 for en virksomhed, uanset om dette sker i form af et besøg på virksomheden  

 eller anden form for reaktion.
 Kredsen burde derfor ikke have oplyst selskabet om det anonyme brev eller  

 dets indhold, idet der efter Direktoratets opfattelse ikke foreligger grunde,  

 som kunne fritage kredsen for den særlige tavshedspligt i lovens § 79, stk.  

 2.
 Direktoratet er enig med selskabet i, at kredsens brev af 9. december  

 1988, ikke kan anses for en forvaltningsmæssig afgørelse, jf. blandt andet  

 kravene i § 19 og § 24 i lov om nr. 571 af 19. december 1985 forvaltningslov.  

 Hertil kommer, at kredsen anmoder sikkerhedsudvalget vurdere klagen og om  

 fornødent træffe foranstaltninger.
 Ifølge § 21, i Arbejdsministeriets bekendtgørelse nr. 392 af 10. august  

 1978 om virksomhedernes sikkerheds- og sundhedsarbejde rådgiver  

 sikkerhedsudvalget virksomheden ved løsning af arbejdsmiljømæssige spørgsmål.
Ifølge § 21, stk. 2, skal virksomheden, når sikkerhedsudvalget rådgiver  

 virksomheden, og virksomheden ikke følger rådet, begrunde dette i et  

 efterfølgende møde, som afholdes inden 3 uger.
Det samme gælder normalt, når  

 udvalget giver flere indstillinger om samme sag.
Det påhviler blandt andet sikkerhedsudvalget at føre kontrol med  

 sikkerheds- og sundhedsarbejdet inden for virksomheden.
Virksomhedens  

 sikkerhedsorganisation kan herunder fremsætte ønske om undersøgelse med  

 videre i overensstemmelse med sikkerhedsorganisationens opgaver med hensyn  

 til kontrol, jf. arbejdsmiljølovens § 7, stk. 1, og § 9, stk. 4, sammenholdt  

 med § 21.
 Det følger af § 12 i Arbejdsministeriets bekendtgørelse nr. 323 af 7. juli  

 1983, at arbejdsgiveren skal påse, at en ansat, som befinder sig i en  

 beruselsestilstand, ikke beskæftiges ved et arbejde, hvor denne tilstand kan  

 medføre en øget fare for den ansatte selv eller dennes omgivelser.
 Efter arbejdsmiljølovens § 72, nr. 6, har Arbejdstilsynet til opgave at  

 påse, at loven og de forskrifter, der gives med hjemmel i loven, overholdes.
 Anmeldelser om uoverensstemmelser med loven og bekendtgørelser bør  

 principielt undersøges af kredsen, selv om klageren er anonym, og selv om  

 klagen ikke er konkretiseret, hvorved den kan være vanskelig at indkredse  

 under et besøg.
 Undersøgelsen kan eventuelt gennemføres som led i en normal inspektion af  

 virksomheden, hvorved undersøgelsen af de påklagede forhold indgår som et  

 tilfældigt led i inspektionen, således at det ikke overfor arbejdsgiveren  

 røbes, at inspektionen foretages som følge af en klage.
 Direktoratet vil for at undgå fremtidige klager af lignende art drøfte  

 spørgsmålet om behandlingen af anonyme klager i kredsene med kredscheferne.
 P.D.V.
