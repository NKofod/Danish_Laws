 Knap 5 måneder senere henvendte patienten sig hos en optiker, der  

 udførte den ordinerede brille i henhold til receptens  

 styrkeangivelser. 8 dage efter at patienten havde fået udleveret nye  

 briller efter ovennævnte recept, klagede han over læseafstanden.  

 Optikeren foretog en synsprøve og fandt, at nærkorrektionen var  

 for stærk (add. 0.75 dioptrier for stærk).
 Der blev klaget over, at patienten modtog et par ubrugelige briller  

 leveret af optikeren efter en brillerecept fra øjenlægen.
Klage over ubrugelige briller leveret af en  

 optiker efter brillerecept fra en øjenlæge For så vidt angik øjenlægen fandt  

 Patientklagenævnet, at øjenlægen ikke kunne kritiseres for  

 behandlingen af patienten, idet han foretog en tilstrækkelig  

 undersøgelse af patientens syn, og idet synet blev prøvet 2  

 gange, først med aktuelle brille og derefter i forbindelse med ny  

 brilleudmåling.
Det var nævnets opfattelse, at  

 øjenlægen ikke kunne kritiseres for den brillerecept, han  

 udskrev til patienten, idet enhver synsstyrkebestemmelse og  

 brilleudmåling foregår gennem et samspil mellem undersøger  

 og den person, som undersøges.
Der er tale om en subjektiv vurdering,  

 hvor resultatet afgøres ud fra den undersøgtes svar.
Dette svar  

 nedskrives på brillerecepten.
Svaret lå med hensyn til  

 afstandsdelen i brillen tæt på tidligere besvarelser.  

 Nærtillægget var på 2,75 dioptri, hvilket var +0,50 D  

 stærkere end ved tidligere noteringer.
Resultatet ligger dog inden for  

 den fysiologiske variation, som en del patienter finder tilfredsstillende ved  

 tæt nærarbejde (læsning).
Nævnet fandt, at det afgørende er, hvilken  

 afstand patienten ønsker at læse i.
Med et tillæg på  

 2,75 D er den optimale læseafstand på omkring 36 cm.
Med et  

 læsetillæg på 2,00 D er den optimale læseafstand  

 på 50 cm.
Det vil sige, at patienten også ville kunne læse  

 med den brille, som blev fremstillet efter øjenlægens  

 brillerecept, blot teksten blev holdt tættere på  

 øjnene.
For så vidt angik optikeren, fandt nævnet, at  

 han havde handlet korrekt i forhold til almindelig anerkendt faglig standard,  

 idet den aktuelle brillerecept ikke giver anledning til mistanke om fejl ved  

 ordinationen.
Den manglende datering af øjenlægens brillerecept  

 ændrer ikke dennes gyldighed.
 Nævnet kunne oplyse, at en optiker og en  

 kontaktlinseoptiker skal følge lægens ordination, hvor en  

 sådan foreligger, eller kontakte lægen ved mistanke om fejl ved  

 ordinationen.
Det var nævnets opfattelse, at et interval på  

 5 måneder fra udstedelse til indløsning af en brillerecept ikke  

 er ualmindeligt.
De fleste mennesker bruger et par briller i flere år,  

 hvorfor det ikke med rimelighed kan bebrejdes forbrugeren, hvis denne ikke er  

 opmærksom på en eventuel forældelse.
Den  

 omstændighed, at patienten var under behandling for grøn  

 stær, skønnes i den konkrete sag ikke at medføre, at  

 brillerecepten skulle være forældet på  

 indløsningstidspunktet.
