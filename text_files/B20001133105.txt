Bekendtgørelse om Nakskov  

 Vildtreservat I medfør af § 33, § 49, stk. 1 og 3 samt i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Nakskov Fjord og Indrefjord som yngle-, raste- og  

 fourageringsområde for vandfugle.
Afgrænsning § 2. Nakskov Vildtreservat i Storstrøms Amt  

 omfatter Nakskov Fjord og Indrefjord som beskrevet og angivet på  

 kortbilag 1:
 1)	Nakskov Fjord og Indrefjord afgrænset mod nordvest af en ret  

 linie fra position 54°50,136 N. 10°58,422 E på Albuens nordkyst  

 vinkelret på kysten til et punkt 50 m fra kysten, videre mod øst  

 af en linie i samme afstand fra kysten til linien møder en ret linie  

 fra Sandodde til Søndernæs på Enehøje, videre mod  

 øst af denne linie indtil 500 m fra sydspidsen af  

 Søndernæs, videre mod nord i samme afstand fra Enehøjes  

 kyst til linien møder en ret linie fra Nørrenæs på  

 Enehøje til Sletnæs, og videre af sidstnævnte linie til  

 Sletnæs.
 2)	Øerne Enehøje, Rommerholm, Smedeholm, Dueholm,  

 Kåreholm og Munkeholm.
 3)	Albuen: matr.nr. 32b og 33 Vesternæs, Kappel.
 4)	Bondeholm: matr.nr. 3b Vejlø, Vestenskov ved  

 Bogø Vig.
5)	Landarealer omkring Nakskov Indrefjord afgrænset a)	mod nord af Winchellsgade, b)	mod øst af matr.nr. 1a Nakskov Inderfjord, Nakskov  

 Jorders østskel til sognegrænsen mod Lienlund, Nakskov Jorder,  

 herfra af skellet mellem matr.nr. 1a Lienlund, Nakskov Jorder og de  

 private lodder vest for Rødbyvej startende med matr.nr. 1o og  

 sluttende med matr.nr. 1x Lienlund, Nakskov Jorder til dette skel  

 møder Rødbyvej nord for Halsted Å, herfra videre af  

 Rødbyvej til den nordligste indkørsel til Nygaard, c)	mod syd af en ret linie fra Nygaard til skellet mellem matr.nr. 1 og  

 2 Lammehave Strand, Skt.
Nikolaj, herfra af en ret linie til  

 nordhjørnet af matr.nr. 2cd Holleby, Skt.
Nikolaj, vest om  

 matr.nr. 2az og syd og vest om matr.nr. 2ø Holleby, Skt.  

 Nikolaj til matriklens nordvesthjørne ved Maglehøjvej, d)	mod vest af Maglehøjvej, Tornskadevej og stien i  

 forlængelse af  Tornskadevej til den gamle banelinie, videre af skellet  

 mellem matr.nr. 1a Øerne i Nakskov Fjord, Nakskov Jorder og  

 1a Nakskov Inderfjord, Nakskov Jorder til skellet mellem 1df og  

 1bl Øerne i Nakskov Fjord, Nakskov Jorder, videre langs  

 sidstnævnte skel til Nybro og af Nybro til Winchellsgade.
 Stk. 2. Mod land afgrænses den i stk. 1 nr. 1  

 nævnte del af søterritoriet af højeste, daglige  

 vandstandslinie, hvorfra afstande fra kysten også regnes.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på:
1)	Nakskov Fjord afgrænset a)	mod vest af en ret linie mellem vestmolen i Langø Havn og et  

 punkt 500 m vest for Søndernæs på Enehøje, herfra  

 forløber grænsen i en afstand af 500 m fra Enehøjes vest-  

 og nordkyst, b)	mod nordøst og øst af rette linier mellem  

 følgende punkter: et punkt på en ret linie fra  

 Nørrenæs på Enehøje til Sletnæs, beliggende  

 500 m nordøst for Nørrenæs; en position 54° 50,940 N. 11°  

 02,712 E mellem Rommerholm og Vejlø; en position 54°49,836'N.  

 11°03,096'E mellem Munkeholm og Dueholm; og det nordligste punkt på  

 kysten ved Store Vejlø.
 2)	Nakskov Indrefjord mod vest afgrænset af Nybro.
 Stk. 2. Det er forbudt at medbringe ladt skydevåben  

 på de i stk. 1 nævnte dele af reservatet.
 § 4. Jagt på vandfugle er forbudt på  

 reservatets landarealer på:
 1)	Øerne Enehøje, Rommerholm, Kåreholm, Smedeholm  

 og Munkeholm samt matr.nr. 1b Vejlø, Vestenskov ved Bogø  

 Vig.
 2)	Albuen: matr.nr. 32b og 33 Vesternæs, Kappel.
 3)	Landarealer omkring Nakskov Indrefjord, som nævnt i § 2, stk.  

 1, nr. 5.
 Stk. 2. Bestemmelserne i stk. 1 gælder ikke for  

 matr.nr. 1a og 2 Enehøje Ø, Sandby.
 § 5. Jagt fra fartøj, der ikke er opankret,  

 er forbudt i den del af reservatet, Søndernor og Maløgrund, der  

 er beliggende vest for den i § 3, stk. 1, nr. 1, nævnte del af Nakskov  

 Fjord og afgrænses mod nord af en ret linie fra Sandodde på  

 Albuen til Søndernæs på Enehøje.
 § 6. Jagt fra motordrevet fartøj er  

 forbudt.
Færdsel § 7. Sejlads er forbudt i Nakskov Indrefjord.
 Stk. 2. Bestemmelsen i stk. 1 gælder dog ikke for  

 sejlads med mindre end 5 knob i de 3 nordligste bassiner samt mellem Nybro og  

 sukkerfabrikkens bro.
 § 8. Færdsel er forbudt fra 15. marts til  

 15. juli på:
 1)	Dæmninger på vestsiden af Nakskov Indrefjord fra  

 Regnspovevej i Holleby til cykelstien øst for  

 Færgelandsgård og fra cykelstien til Rørsangervej.
 2)	Øerne Dueholm, Smedeholm og Rommerholm.
 3)	Det område på Albuen, der mod vest afgrænses af  

 rette linier mellem positionerne 54°50,136 N. 10°58,422 E, 54°50,124 N.  

 10°58,338 E og 54°50,052 N. 10°58,266 E henholdsvis på nordkysten,  

 på tangen og på sydkysten.
4)	Den nordlige del af øen Enehøje  

 afgrænset a)	mod øst af en ret linie fra position 54°51,078 N. 11°01,332  

 E, på kysten 260 m sydøst for Nørrenæs til et punkt  

 beliggende 50 m fra førstnævnte punkt og på en linie  

 vinkelret på kysten, og af en ret linie fra dette punkt til et punkt 10  

 m vest for nordenden af den østlige markvej, 230 m nordvest for  

 Blishøj, herfra forløber grænsen vest for den  

 østlige markvej i en afstand af 10 m til grænsen møder  

 den østvest gående markvej, og b)	mod syd af en ret linie fra sidstnævnte markvej til position  

 54°50,730 N. 11°00,882 E på Enehøjes vestkyst.
 Stk. 2. Bestemmelsen i stk. 1 gælder ikke  

 for:
 1)	Ejere og brugere samt disses husstande og personale.
 2)	Sejlads på den i stk. 1 nævnte del af  

 søterritoriet i forbindelse med erhvervsfiskeri.
 3)	Færdsel i forbindelse med bådebro på Rommerholm i  

 overensstemmelse med skiltning og afmærkning foretaget af  

 Storstrøms Amt.
 4)	Sejlads til anlægsbroen ved Horsnæs Hage på  

 Albuen, færdsel på stien langs sydkysten fra Horsnæs Hage  

 mod fyret og færdsel i forbindelse med beboelsen på  

 Albuen.
 Stk. 3. De i §§ 2, 3 og 8 anvendte koordinater er  

 geografiske positioner i henhold til Mercator Projektion (WGS 84).
 § 9. Motordrevet sejlads med højere  

 hastighed end 8 knob er forbudt på de i §§ 3 og 5 nævnte dele af  

 Nakskov Fjord.
 Stk. 2. Bestemmelsen i stk. 1 gælder ikke for  

 sejlads i sejlrender.
 § 10. Brætsejlads er forbudt fra 1. oktober  

 til udgangen af februar på de i §§ 3 og 5 nævnte  

 vandområder.
 § 11. Fiskeri er forbudt i Nakskov  

 Indrefjord.
 Stk. 2. Bestemmelsen i stk. 1 gælder ikke for  

 fiskeri i løbet mellem den gamle jernbanebro ved Lienlund og Nybro  

 efter de regler, der aftales mellem Nakskov Kommune og den lokale  

 sportsfiskerforening.
Dispensation og tilsyn § 12. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-11.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i denne  

 bekendtgørelse kan Farvandsvæsenet eller andre (f. eks. havne)  

 udføre arbejder i forbindelse med redningsopgaver og den for sejladsen  

 nødvendige afmærkning m.v.
 § 13. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 14. Efter § 54, stk. 1, nr. 5 og nr. 7, i lov om  

 jagt og vildtforvaltning, jf. lovbekendtgørelse nr. 114 af 28. januar  

 1997, straffes overtrædelse af bestemmelserne i §§ 3-11 eller  

 tilsidesættelse af vilkår, der er fastsat i en dispensation i  

 medfør af § 12 med bøde, medmindre strengere straf er forskyldt  

 efter den øvrige lovgivning.
§ 15. Bekendtgørelsen træder i kraft  

 den 1. september 2000 Stk. 2. Samtidig hermed ophæves Landbrugs- og  

 Fiskeriministeriets bekendtgørelse af 19. juni 1951 om fredning af  

 fuglelivet på Nakskov Indrefjord og omliggende arealer, Landbrugs- og  

 Fiskeriministeriets bekendtgørelse af 3. juni 1977 om Dueholm  

 Vildtreservat og Landbrugs- og Fiskeriministeriets bekendtgørelse af  

 24. juni 1978 om Smedeholm Vildtreservat.
