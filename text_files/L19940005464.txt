Den 4. november 1993 undertegnedes i København en overenskomst mellem Danmark og Rusland om kulturelt samarbejde.
 Overenskomsten har følgende ordlyd:
OVERENSKOMST OM SAMARBEJDE MELLEM KONGERIGET DANMARKS REGERING OG DEN RUSSISKE  

 FØDERATIONS REGERING INDENFOR KULTUR, VIDENSKAB OG UNDERVISNING Kongeriget Danmarks regering og Den russiske Føderations regering, som lægger vægt på de grundlæggende historiske forandringer, som har  

 fundet sted i Europa, som tilslutter sig principperne, bestemmelserne og hensigterne i Slutakten  

 og andre dokumenter fra Konferencen om Sikkerhed og Samarbejde i Europa, som bekræfter deres beslutning om nøje at overholde principperne for en  

 retsstat, menneskerettigheder og fundamental frihed og til at fremme  

 udviklingen af forbindelser mellem folk, som sigter mod at udvikle og styrke et omfattende samarbejde mellem de to  

 lande og befolkninger, som udtrykker ønske om at udvikle bilateralt og multilateralt samarbejde i  

 Nordeuropa og Østersø-området, som med udgangspunkt i århundreders traktatlige relationer mellem Danmark  

 og Rusland, som lægger vægt på den historiske karakter af venskabet og traditionerne  

 mellem gode naboer og parternes ønske om at styrke disse på grundlag af  

 befolkningernes åndelige, kulturelle og geografiske nærhed, som bekræfter den varige betydning af de kulturelle bånd mellem Danmark og  

 Rusland med henblik på at sikre tillid, samarbejde og fællesskab mellem de to  

 landes befolkninger, er blevet enige om følgende:
Artikel 1 Parterne vil samarbejde inden for kultur, videnskab og uddannelse i  

 overensstemmelse med bestemmelserne i den foreliggende aftale.
 Parterne vil tilskynde til udveksling af turister som et middel til at  

 stifte bekendtskab med de to landes kulturelle og humanitære værdier.
 De vil fremme begivenheder på de nævnte områder og muligheden for, at  

 arrangørerne gennem alle tilgængelige midler, herunder presse, radio og TV,  

 kan informere publikum om disse begivenheder.
Artikel 2 Parterne vil - inden for deres myndighedsområde i overensstemmelse med  

 hvert lands lovgivning - fremme kontakterne inden for kultur, uddannelse,  

 forskning og information, herunder direkte udveksling mellem institutioner  

 inden for kunst, kultur, uddannelse og forskning og først og fremmest mellem  

 videregående uddannelsesinstitutioner og forskningscentre, andre  

 uddannelsesinstitutioner, kunstneriske sammenslutninger samt statslige og  

 ikke-statslige organisationer.
Artikel 3 Parterne vil styrke samarbejdet på uddannelsesområdet.
Med henblik herpå  

 vil de udveksle oplysninger og publikationer om uddannelse og forskning.  

 Parterne vil bistå hinanden med tilvejebringelse af lærebøger og andet  

 undervisningsmateriale.
Artikel 4 Parterne vil - inden for rammerne af bilaterale aftaler og på de  

 betingelser, som parterne bliver enige om - udveksle praktikanter, elever,  

 lærere, studerende samt forskere og forskerstuderende ved de videregående  

 uddannelsesinstitutioner.
Artikel 5 Parterne vil fremme undervisningen og brugen af begge landes sprog.
 De vil opfordre til afholdelse af seminarer og gennemførelse af besøg  

 inden for forskning og uddannelse og til udveksling af specialister og  

 lærere.
Artikel 6 Parterne vil undersøge mulighederne for gensidig anerkendelse af  

 eksamensbeviser, videnskabelige niveauer og grader.
Artikel 7 Parterne vil fremme udbredelsen af bøger og andre publikationer fra det  

 andet land.
 De vil fremme gensidig deltagelse i internationale bogmesser i deres  

 lande, udveksling af bøger, organisering af bogudstillinger og møder mellem  

 eksperter fra forlagsvirksomhederne.
Artikel 8 Parterne vil tilskynde til, at der udbredes kendskab til de to landes  

 kulturer særlig gennem udveksling af - kunstnere og kulturarbejdere, således at der kan etableres kontakter og  

 opnås kendskab til landet, - unge under uddannelse inden for forskellige kunstområder og især  

 kreative unge, så de kan studere på en højere uddannelsesinstitution eller på  

 andre kulturelle institutioner.
 De vil også bestræbe sig på at øge udvekslingen af erfaringer inden for  

 kulturel administration og ekspertuddannelse på forskellige kulturområder,  

 indbefattet udveksling af eksperter og kulturarbejdere.
Artikel 9 Parterne vil tilskynde til fælles skabende aktivitet og produktion på  

 kunstens område.
Artikel 10 Parterne vil fremme kontakter mellem de to landes museer, organisering af  

 udstillinger, akademiske konferencer samt udveksling af eksperter,  

 information og dokumentation.
Artikel 11 Parterne vil tilskynde til samarbejde mellem biblioteker og andre  

 interesserede organisationer fra begge lande, særlig gennem tilrettelæggelse  

 af udveksling af specialister og information om biblioteksvidenskab.
Artikel 12 Parterne vil fremme kontakter mellem arkivinstitutionerne, for at etablere  

 samarbejde mellem eksperter og forskere fra de to lande.
Artikel 13 Parterne til tilskynde til samarbejde inden for kulturarv og fremme  

 udveksling af erfaring inden for bevarelse, restaurering og anvendelse af  

 historiske og kulturelle monumenter.
Artikel 14 Parterne er enige om, at i tilfælde af ulovlig overførsel af kulturværdier  

 fra de to lande vil parterne sikre gensidig udveksling mellem kompetente  

 statsinstitutioner af informationerog tage forholdsregler, for i  

 overensstemmelse med deres nationale lovgivning at genoprette de lovformelige  

 ejendomsrettigheder til kulturværdier.
Artikel 15 Parterne vil tilskynde til samarbejde inden for beskyttelse af  

 ophavsrettigheder og naborettigheder.
Artikel 16 Parterne vil tilskynde til direkte samarbejde mellem fjernsyns- og  

 radiostationer.
 De vil støtte udbredelsen af de to landes fjernsyns- og radioprogrammer  

 ved benyttelse af de muligheder, som moderne kommunikationsmidler åbner  

 mulighed for.
 De vil fremme udvekslingen og samarbejdet mellem de professionelle  

 organisationer og korresponderende institutioner især med henblik på fælles  

 produktion af programmer og uddannelse af specialister.
Artikel 17 Parterne vil tilskynde til direkte samarbejde inden for cinematografisk  

 kunst.
De vil - fremme udbredelsen af cinematografisk kunst i deres respektive lande ved  

 at gennemføre forskellige filmmanifestationer.
 - støtte gensidig deltagelse i internationale filmfestivaler på deres  

 landes territorium.
 - støtte fælles filmproduktioner.
 - fremme direkte kontakter og samarbejde mellem cinematografiske  

 institutioner, filmselskaber og organisationer.
Artikel 18 Parterne vil opfordre til samarbejde mellem statslige organisationer og  

 institutioner, der beskæftiger sig med ungdomsanliggender og vil fremme  

 kontakten mellem ungdomsorganisationer og unge i de to lande.
Artikel 19 Parterne vil opfordre til samarbejde mellem statslige organisationer og  

 institutioner på idrætsområdet og til samarbejde om den videnskabelige  

 forskning på området.
 De vil anspore idrætsorganisationerne til yderligere udvikling af det  

 gensidige samarbejde.
Artikel 20 Parterne vil yde støtte til byer i Danmark og Rusland med henblik på  

 etablering af venskabsbyforbindelser.
Artikel 21 Parterne ser gerne etablering af henholdsvis danske og russiske  

 kulturcentre på deres landes territorier.
 Centrenes juridiske status og deres aktivitetsvilkår aftales nærmere.
Artikel 22 Parterne vil støtte samarbejde mellem deres nationale UNESCO kommissioner  

 under hensyn til vigtigheden af kulturel udveksling på multilateral basis.
Artikel 23 Med henblik på gennemførelsen af denne overenskomst skal der nedsættes en  

 blandet dansk-russisk kommission.
Kommissionen skal bestå af repræsentanter  

 for relevante ministerier og andre statslige organer.
Kommissionen mødes, når  

 det anses for nødvendigt eller på anmodning af en af parterne.
Møderne skal  

 holdes skiftevis i Danmark og Rusland.
Danmarks og Ruslands  

 udenrigsministerier koordinerer kommissionens møder.
Artikel 24 Med henblik på opfyldelsen af nærværende overenskomst skal parterne indgå  

 samarbejdsprogrammer mellem regeringerne for særlige begivenheder og  

 betingelserne for disses afholdelse.
 Med samme formål kan protokoller og programmer indgås mellem analoge  

 statslige organer inden for deres kompentence og i overensstemmelse med hvert  

 lands lovgivning.
Artikel 25 Med virkning fra nærværende overenskomsts ikrafttræden ophæves  

 overenskomsten af 11. september 1962 om kulturelt samarbejde mellem  

 Kongeriget Danmark og Unionen af Socialistiske Sovjet Republikker.
Artikel 26 Denne overenkomst træder i kraft 30 dage efter at parterne har givet  

 hinanden skriftlig meddelelse om, at de for overenskomstens ikrafttræden  

 nødvendige nationale procedurer er blevet afsluttet.
 Denne overenskomst vil forblive gyldig indtil 6 måneder efter at en af  

 parterne skriftligt giver den anden part meddelelse om sit ønske om at opsige  

 den.
 Udfærdiget i København den 4. november 1993 i to eksemplarer, et på dansk  

 og et på russisk, således at begge tekster har samme gyldighed.
For Kongeriget Danmarks Regering Niels Helveg Petersen For Den Russiske Føderations Regering Anatoly L.
Adamishin Overenskomsten trådte i medfør af artikel 26 i kraft den 12. februar 1994.
