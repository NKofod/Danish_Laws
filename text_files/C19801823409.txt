 Elektricitetsforsyningsselskabet NESA A/S yder til nuværende og tidligere  

 ansatte rabatter, som efter det oplyste andrager 25% af regningsbeløbet  

 inklusive statsafgiften eller gennemsnitligt 400 - 500 kr. årligt pr.  

 husstand.
 Ligningsrådet har vedtaget, at sådane rabatter til el-selskabets  

 medarbejdere og pensionister kun skal beskattes, hvis den skattepligtige  

 rabat væsentligt overstiger det anførte beløb på 400 - 500 kr.
 Beskatning skal herefter alene ske, hvis den ansatte har elektrisk  

 opvarmning i sin bolig eller besidder en fritidsbolig eller i øvrigt på grund  

 af særlige forhold har et væsentligt større el-forbrug end i en almindelig  

 husholdning.
