Under ophold på Mallorca mistede klageren K sit Eurocard.
K  

 orienterede først efter hjemkomst til Danmark kortudstederen herom.
K hæftede  

 for 5.000 kr. af det skete misbrug.
 -Kendelse af 15. juni 1992 i sag nr. 468/1991 (Eurocard, ansvar for  

 misbrug).
Under ferieophold på Mallorca 1. - 8. august 1991 fik klageren K den 3.  

 august 1991 frastjålet sin tegnebog indeholdende bl.a. et Eurocard.
Ifølge K  

 forsøgte K søndag den 4. august telefonisk forgæves at kontakte PBS i Danmark  

 samt sine forældre.
K forsøgte den følgende dag påny forgæves at kontakte PBS  

 og forældrene.
K oplyste, at resten af ferien var tilrettelagt med lange  

 dagsudflugter, hvorfor K først ved ankomsten til Danmark den 8. august påny  

 kontaktede PBS.
Kortet misbrugtes ved betaling af ialt 21.118,98 kr., hvoraf indklagede E  

 efterfølgende godtgjorde K 16.118,98 kr.
Misbruget af kortet skete i 8  

 tilfælde ved 7 forskellige indløsningssteder, som benyttede notaløsningen.  

 Ved de 7 af tilfældene, der alle fandt sted den 5. august 1991 efter kl.  

 17.23, blev købene autoriseret, således at misbruget ville være blevet  

 forhindret, såfremt kortet havde været spærret.
 K indbragte sagen for A nkenævnet med påstand om, at E tilpligtedes at  

 godtgøre K 5.000 kr.
 E nedlagde påstand om frifindelse.
 Ankenævnet tog E's påstand til følge med disse bemærkninger:
 »Således som underskrifterne på notaerne fremtræder sammenholdt med  

 de fremlagte eksempler på K's egen underskrift, finder Ankenævnet at måtte  

 give E medhold i, at det ikke kan påhvile E at gøre krav gældende mod de  

 pågældende betalingsmodtagere.
Ankenævnet finder, at K i hvert fald senest i løbet af formiddagen mandag  

 den 5. august 1991 må have haft mulighed for og burde have foranlediget  

 kortet spærret.
Ved at undlade dette findes K at have tilsidesat sin  

 forpligtelse til at underrette kortudsteder snarest muligt efter at have fået  

 kendskab til, at kortet er bortkommet, jfr. betalingskortlovens § 21, stk. 1,  

 nr. 2, i den dagældende affattelse.
Det må samtidig lægges til grund, at i  

 hvert fald 7 af misbrugstilfældene til et samlet beløb af knap 20.000 kr.  

 ville være blevet forhindret, såfremt en sådan spærring var blevet foretaget.  

 Da K's undladelse må karakteriseres som groft uagtsom, hæfter K herefter selv  

 for 5.000 kr. af det ved misbruget lidte tab, jfr. § 2 i den i medfør af  

 betalingskortlovens § 21, stk. 2, udstedte bekendtgørelse«.
