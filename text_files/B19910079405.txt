 I medfør af § 35, § 39 stk. 3, § 40 stk. 1, § 41, stk. 6, § 67, § 79, §  

 80, § 89, stk. 2, § 92 og § 117 i lov nr 358 af 6. juni 1991 om  

 miljøbeskyttelse fastsættes følgende:
Område § 1.  Bekendtgørelsen fastsætter regler om  

 godkendelsesordningen i lovens kapitel 5 vedrørende etablering, udvidelse  

 eller ændring af virksomheder, anlæg eller indretninger (listevirksomhed),  

 som er omfattet af godkendelsespligten i lovens § 33, samt om  

 rammegodkendelser og anmeldelser efter lovens § 36.
 Stk. 2.  Ved rammegodkendelser som nævnt i lovens § 36  

 skal følgende betingelser være opfyldt:
 Stk. 3.  Listevirksomhed er de aktiviteter, der er  

 optaget på listen i bilag 1 til denne bekendtgørelse.
 Stk. 4.  Hvor der i bilag 1 er fastsat en  

 produktionsmæssig eller anden minimumsgrænse for godkendelsespligt for den  

 pågældende listevirksomhedstype, indtræder pligt til at søge miljøgodkendelse  

 af den samlede virksomhed forinden den fastsatte minimumsgrænse overskrides.
Stk. 5.  Ansøgning om godkendelse skal indgives  

 vedrørende de i lovens § 33, stk. 1 nævnte udvidelser og driftsændringer,  

 selv om der som følge af planlagte forureningsbegrænsende foranstaltninger  

 ikke samlet vil ske en forøgelse af virksomhedens forureningsbidrag i  

 omgivelserne.
Udvidelser og driftsændringer omfattet af rammegodkendelser i  

 henhold til lovens § 36 skal anmeldes i overensstemmelse med bestemmelsen i §  

 14, jf. lovens § 36.
Afgørelse om godkendelsespligt § 2.  Godkendelsesmyndigheden træffer efter lovens §  

 37 afgørelse om, hvorvidt etablering, ændring eller udvidelse af en  

 virksomhed er godkendelsespligtig.
Godkendelsesmyndighedens afgørelse herom  

 kan ikke påklages til anden administrativ myndighed.
 Stk. 2.  I tvivlstilfælde kan spørgsmålet forelægges for  

 Miljøstyrelsen til udtalelse, forinden afgørelse træffes efter stk. 1.
 Myndighederne i godkendelsessager.
 § 3.  Afgørelse om godkendelse træffes af  

 kommunalbestyrelsen, dog træffer amtsrådet afgørelse om godkendelse af  

 listevirksomhed, der er mærket med (a) på listen i bilag 1.
 Stk. 2.  Amtsrådet træffer endvidere afgørelse om  

 godkendelse af:
 Stk. 3.  I tilfælde, hvor der efter stk. 2 ikke sker  

 kompetenceovergang til amtsrådet, meddeles tilladelse til særskilt udledning  

 af spildevand til vandløb, søer eller havet af amtsrådet efter de derom  

 gældende regler, jfr. lovens § 34, stk. 2. Kommunalbestyrelsen er i disse  

 tilfælde tilsynsmyndighed med hensyn til overholdelse af  

 spildevandstilladelsen.
Stk. 4.  Den myndighed, der er godkendelsesmyndighed for  

 hovedvirksomheden ifølge listen i bilag 1, er tillige godkendelsesmyndighed  

 for så vidt angår godkendelsespligtige biaktiviteter på virksomheden.
Ved  

 vurderingen af, hvad der skal anses for hovedvirksomhed, skal der i tilfælde,  

 hvor andre sikre kriterier såsom omsætning, producerede mængder, kapacitet,  

 antal beskæftigede m.v. ikke udgør et klart grundlag for, hvad der må anses  

 for hovedvirksomhed, lægges vægt på arten, omfanget og virkningen af den  

 forurening, som aktiviteterne kan give anledning til i omgivelserne.
 Stk. 5.  Listevirksomhed optaget i bilag 1 er  

 selvstændig godkendelsespligtig, selv om virksomheden udøves som en  

 biaktivitet på en virksomhed, der ikke omfattes af listen.
Stk. 6.  Tilsynet med biaktiviteter omfattet af en  

 godkendelse meddelt af amtsrådet efter stk. 5 udføres af amtsrådet.
Amtsrådet  

 og kommunalbestyrelsen kan dog træffe aftale om, at tilsynet med den samlede  

 virksomhed rent faktisk udføres af en af de to myndigheder.
Den  

 tilsynsførende myndighed underretter løbende den anden myndighed, som træffer  

 de afgørelser, som følger af lovens sædvanlige kompetencefordeling.
§ 4.  Ansøgning om godkendelse skal stiles til den  

 myndighed, som skal træffe afgørelse i godkendelsessagen, men fremsendes til  

 kommunalbestyrelsen.
I de tilfælde, hvor godkendelsen skal meddeles af  

 amtsrådet, jfr. § 3, videresender kommunalbestyrelsen straks ansøgningen og  

 sagens bilag til amtsrådet.
Ansøgningen skal ledsages af en udtalelse eller  

 af oplysning om, hvorvidt og i bekræftende fald hvornår en udtalelse vil  

 blive eftersendt.
Kopi af fremsendelsesskrivelsen samt af kommunens  

 udtalelser i sagen fremsendes samtidig til ansøgeren.
 § 5.  Tvivlsspørgsmål, om en listevirksomhed skal  

 godkendes af kommunalbestyrelsen eller amtsrådet, herunder hvad der må anses  

 for hoved- eller bivirksomhed, forelægges snarest muligt Miljøstyrelsen, som  

 træffer den endelige administrative afgørelse.
 Ansøgningens indhold.
§ 6.  Ansøgning om godkendelse skal være skriftlig og  

 skal ledsages af de i bilag 2 angivne oplysninger med fornøden dokumentation,  

 herunder for den miljømæssige påvirkning af de ydre omgivelser.
Kravene til  

 ansøgningens indhold kan indskrænkes eller udvides efter den enkelte sags  

 karakter.
 Stk. 2.  I ansøgningen skal virksomheden redegøre for  

 mulighederne for anvendelse af den mindst forurenende teknologi og de bedst  

 mulige miljøbeskyttende foranstaltninger.
Stk. 3.  Hvis ansøgningen ikke indeholder de nødvendige  

 oplysninger, meddeler godkendelsesmyndigheden skriftligt ansøgeren dette med  

 nærmere angivelse af de mangler i oplysningsmaterialet, som virksomheden må  

 afhjælpe, før der kan træffes en afgørelse i sagen.
Samtidig fastsættes en  

 frist for fremkomst af oplysningerne med tilkendegivelse af, hvorvidt  

 ansøgningen anses for bortfaldet, såfremt oplysningerne ikke er modtaget  

 inden den fastsatte frists udløb.
Stk. 4.  Hvis virksomheden ønsker at få en  

 rammegodkendelse som anført i lovens § 36 med mulighed for at foretage senere  

 ændringer eller udvidelser uden godkendelse med hensyn til aktiviteter, der  

 omfattes af godkendelsen og som forureningsmæssigt vil kunne holdes inden for  

 de grænser for forurening, der fastsættes i godkendelsen, skal virksomheden i  

 ansøgningen nærmere specificere disse ønsker.
Ligeledes skal medfølge de  

 fornødne oplysninger om såvel de forventede driftsændringer eller udvidelser  

 som den forventede tidsmæssige horisont for disses gennemførelse ifølge de af  

 virksomheden lagte udviklingsplaner m.v.
Afgørelse om godkendelse § 7.  Afgørelse i en sag om godkendelse må ikke  

 træffes, før ansøgeren har haft mulighed for at udtale sig, såfremt der i  

 sagsbehandlingen indgår oplysninger til ugunst for ansøgeren vedrørende  

 sagens faktiske omstændigheder, hvis det må antages, at ansøgeren ikke er  

 bekendt med oplysningerne, og det drejer sig om oplysninger af væsentlig  

 betydning for sagens afgørelse.
Godkendelsesmyndigheden skal i så fald give  

 ansøgeren besked herom og fastsætte en frist for afgivelse af en udtalelse,  

 jfr. forvaltningslovens § 19.
 Stk. 2.  Afgørelse i sager om godkendelse af  

 listevirksomhed omfattet af bestemmelserne om vurdering af visse større  

 projekters virkning på miljøet må ikke meddeles, før vurderingen  

 (VVM-proceduren) er gennemført, og amtsrådet har vedtaget det tilhørende  

 regionplantillæg.
Afgørelsens indhold § 8.  Afgørelse i en godkendelsessag skal indeholde en  

 redegørelse for og en vurdering af de i sagen foreliggende oplysninger samt  

 selve afgørelsen med angivelse af de hovedhensyn, som har været bestemmende  

 for denne.
Hvis virksomheden findes at kunne drives på stedet uden væsentlige  

 miljøgener i de ydre omgivelser, meddeles godkendelse med vilkår for  

 virksomhedens etablering og drift, herunder den kontrol, som virksomheden  

 selv skal foretage.
Stk. 2.  Den i stk. 1 nævnte vurdering skal specielt  

 anføre de synspunkter, som godkendelsesmyndigheden har anlagt ved bedømmelsen  

 af det valgte projekt vedrørende anvendelse af den mindst forurenende  

 teknologi, herunder mindre forurenende råvarer, anlæg, processer og  

 affaldsfrembringelse, samt bedst mulige, miljøbeskyttende foranstaltninger i  

 øvrigt.
Ligeledes skal der ved vurderingen lægges vægt på hele det kredsløb,  

 som stoffer og materialer gennemløber i samfundet, med henblik på at begrænse  

 spild af ressourcer mest muligt.
 Stk. 3.  I forbindelse med afgørelser om godkendelse af  

 etablering, ændring eller udvidelse af listevirksomhed indgår tillige  

 vurdering af, hvorvidt til- og frakørsel til virksomheden vil kunne ske uden  

 væsentlige miljømæssige gener for de omboende, som et led i afgørelsen.
 Stk. 4.  I en godkendelse, som omfatter tilladelse til  

 særskilt udledning af spildevand til recipient, indgår vilkårene for  

 udledningen i selve godkendelsen efter miljøbeskyttelseslovens kapitel 5 og  

 som en del af denne.
§ 9.  I en godkendelse optages selvstændigt afsnit om  

 afgørelse i medfør af reglerne om risikobetonede aktiviteter, for så vidt  

 angår foranstaltninger til forebyggelse af større uheld og imødegåelse af  

 følgerne heraf.
Afgørelsen meddeles under henvisning til de til enhver tid  

 gældende regler på området udstedt i medfør af miljøbeskyttelseslovgivningen.
§ 10.  Under behandlingen af en ansøgning om  

 godkendelse kan godkendelsesmyndigheden efter særskilt ansøgning meddele  

 tilladelse til påbegyndelse af bygge- og anlægsarbejder efter lovens § 33,  

 stk. 2, før der træffes afgørelse i godkendelsessagen.
Afgørelsen træffes på  

 grundlag af en vurdering af den ansøgte listevirksomheds lokaliseringsforhold  

 sammenholdt med en forhåndsvurdering af, hvorvidt virksomheden skønnes at  

 kunne drives på stedet uden væsentlige gener for omgivelserne i henhold til  

 de vilkår for virksomhedens etablering og drift, som senere vil blive fastsat  

 i godkendelsen.
 Stk. 2.  Tilladelse til påbegyndelse af bygge- og  

 anlægsarbejder i medfør af lovens § 33, stk. 2 kan ikke meddeles i sager,  

 hvor projektet er omfattet af de til enhver tid gældende regler om vurdering  

 af visse større projekters virkning på miljøet (VVM- proceduren), før  

 amtsrådets vedtagelse af regionplantillæg foreligger som nævnt i § 7.
§ 11.  Godkendelser kan tidsbegrænses.
Dette gælder  

 både godkendelsen som helhed og enkelte dele af godkendelsen.
Ved anvendelse  

 af tidsbegrænsning skal godkendelsen indeholde den nærmere begrundelse  

 herfor.
Stk. 2.  Tidspunktet for den seneste udnyttelse  

 fastsættes i godkendelsen og bør kun undtagelsesvist fastsættes ud over 2 år  

 fra meddelelsen.
Samtidig kan fastsættes det tidligste tidspunkt for  

 udnyttelsen.
 Stk. 3.  Uanset bestemmelserne i stk. 1 og stk. 2 er  

 godkendelser tidsbegrænsede med hensyn til forhold, som ifølge særlige  

 forskrifter inden for miljøbeskyttelseslovgivningen, herunder til opfyldelse  

 af internationale forpligtelser, skal tages op til fornyet overvejelse og  

 afgørelse inden for særligt fastsatte åremål.
 § 12.  I godkendelser angives tidspunktet for udløbet  

 af den i loven fastsatte 8-årige eller den kortere beskyttelsesperiode, som  

 måtte være fastsat af miljøministeren for den pågældende branche, med hensyn  

 til indgreb i meddelte godkendelser.
Stk. 2.  Den i lovens § 41, stk. 4 og stk. 5 nævnte  

 8-årsperiode regnes fra godkendelsens meddelelse.
Dog beregnes fristen i  

 tilfælde af påklage af afgørelsen om godkendelse til højere administrativ  

 myndighed fra datoen for meddelelsen af den endelige afgørelse i  

 godkendelsessagen.
Bestående listevirksomheder (frivillig ansøgning) § 13.  Ansøgning efter miljøbeskyttelseslovens § 38 om  

 godkendelse efter lovens kapitel 5 skal omfatte hele den bestående  

 listevirksomhed, som ikke i forvejen er omfattet af godkendelse efter lovens  

 kapitel 5.
Stk. 2.  Efter afslutningen af sagsbehandlingen på  

 grundlag af ansøgningsmaterialet m.v. fremsender godkendelsesmyndigheden et  

 udkast til godkendelsen til virksomheden.
Der meddeles samtidig virksomheden  

 en dato som sidste frist for tilbagetrækning af ansøgningen om godkendelse  

 efter kapitel 5, forinden godkendelsesmyndighedens afgørelse i sagen træffes.  

 Er tilbagetrækning af virksomhedens ansøgning ikke godkendelsesmyndigheden i  

 hænde inden fristens udløb, bliver kommunalbestyrelsens eller amtsrådets  

 afgørelse herefter bindende for virksomheden, alene med de ændringer, som  

 måtte følge af en eventuel klagesagsbehandling efter miljøbeskyttelseslovens  

 regler herom.
Anmeldelse af ændringer eller udvidelser  

 inden for § 14.  Anmeldelse i medfør af lovens § 36 skal  

 fremsendes direkte til godkendelsesmyndigheden.
Anmeldelsen skal dokumentere,  

 at ændringen eller udvidelsen vedrører en aktivitet, der omfattes af den  

 samlede godkendelse, og som denne giver mulighed for.
Anmeldelsen skal  

 samtidig dokumentere, at ændringen eller udvidelsen kan holdes inden for  

 grænserne for den forurening m.v., som er fastsat i den samlede godkendelse  

 for virksomheden.
Stk. 2.  Godkendelsesmyndigheden skal senest 4 uger fra  

 modtagelsen af den i stk. 1 nævnte anmeldelse skriftlig meddele virksomheden,  

 at anmeldelsen er modtaget og eller Stk. 3.  I de i stk. 2 nr. 3 nævnte tilfælde anses  

 anmeldelsen for bortfaldet.
Udvidelsen eller ændringen må herefter ikke  

 gennemføres.
 Stk. 4.  Godkendelsesmyndighedens afgørelse kan ikke  

 påklages til anden administrativ myndighed.
Revision af vilkår § 15.  Ændring af vilkår i godkendelser kan ske ved  

 påbud, når der er forløbet mere end 8 år fra godkendelsens meddelelse, jfr.  

 lovens § 41, stk. 5, eller efter udløbet af det kortere åremål, som efter  

 miljøministerens nærmere bestemmelse måtte være fastsat for den pågældende  

 branche efter lovens § 41, stk. 6.
 Stk. 2.  Tilsynsmyndigheden meddeler skriftligt  

 virksomheden, hvilke vilkår i godkendelsen, der ønskes ændret og hvilke  

 oplysninger, virksomheden skal indsende til brug for sagsbehandlingen.  

 Samtidig meddeles en frist herfor.
 Stk. 3.  Meddelelse om, at nærmere angivne vilkår ønskes  

 revideret efter stk. 1, indebærer ikke nogen indskrænkning i  

 godkendelsesmyndighedens ret til anvendelse af den i stk. 2 nævnte  

 fremgangsmåde for så vidt angår ændring af de øvrige vilkår i godkendelsen.
 Stk. 4.  Tilsynsmyndighedens meddelelse til virksomheden  

 efter stk. 2 kan ikke påklages til højere administrativ myndighed.
Stk. 5.  Bestemmelserne i stk. 1 - 4 er ikke til hinder  

 for, at virksomhedens miljøforhold samlet tages op til fornyet vurdering  

 efter udløbet af den i lovens § 41 stk. 5 eller stk. 6 nævnte periode.
I så  

 tilfælde behandles og afgøres godkendelsessagen i overensstemmelse med de i  

 miljøbeskyttelsesloven og i denne bekendtgørelse fastsatte bestemmelser med  

 de afvigelser, som følger af forholdets natur.
 § 16.  Tilsynsmyndighedens beslutning efter lovens §  

 72, stk. 2 om revision af vilkårene i en godkendelse eller i indholdet af et  

 påbud for at forbedre virksomhedens kontrol med egen forurening (egenkontrol)  

 eller for at opnå et mere hensigtsmæssigt tilsyn, træffes ved påbud.
Administrative bestemmelser og klage over afgørelser.
 § 17.  For afgørelser truffet i sager om meddelelse af  

 godkendelse af listevirksomhed gælder de i lovens kapitel 10 fastsatte  

 administrative bestemmelser.
Stk. 2.  I afgørelsen skal datoen for klagefristens  

 udløb angives.
Såfremt afgørelsen ikke kan påklages til højere administrativ  

 myndighed, meddeles dette i afgørelsen.
Offentlig annoncering af meddelte  

 afgørelser skal så vidt muligt ske samtidig med adressatens forventede  

 modtagelse af afgørelsen med sædvanlig postgang.
§ 18.  For klage over afgørelser og søgsmål om  

 godkendelser gælder de i lovens kapitel 11 og 12 fastsatte bestemmelser.
Jf.  

 dog lovens § 34, stk. 3, hvorefter afslag på ansøgning om godkendelse ikke  

 kan påklages til anden administrativ myndighed, hvis begrundelsen for  

 afslaget er, at lokaliseringen af virksomheden det pågældende sted vil være i  

 strid med bestemmelser i regionplan, kommuneplan eller lokalplan.
 Stk. 2.  Godkendelsesmyndighedens afgørelse i medfør af  

 lovens § 33, stk. 2, hvorved tilladelse til påbegyndelse af bygge- og  

 anlægsarbejder nægtes, kan ikke indbringes for anden administrativ myndighed.
 Stk. 3.  Meddelelser efter § 6, stk. 3 om bortfald af  

 ansøgning om godkendelse som følge af utilstrækkelige oplysninger til  

 godkendelsesmyndighedens behandling af det ansøgte kan ikke indbringes for  

 højere administrativ myndighed.
Stk. 4.  En klage over en godkendelse har, jf. lovens §  

 96, ikke opsættende virkning for så vidt angår retten til at udnytte  

 godkendelsen, med mindre Miljøstyrelsen bestemmer andet.
Udnyttelse af  

 godkendelsen kan dog kun ske under opfyldelse af de af  

 godkendelsesmyndigheden fastsatte vilkår for godkendelsen.
 Stk. 5.  Bestemmelsen i lovens § 95 vedrørende  

 opsættende virkning af klage over påbud, med mindre klagemyndigheden  

 bestemmer andet, jf. lovens § 78, finder dog tilsvarende anvendelse på  

 afgørelser om godkendelse af listevirksomhed, såfremt vilkårene i  

 godkendelsen indebærer, at der skal foretages forureningsbegrænsende  

 foranstaltninger m.v. på en eksisterende virksomhed.
 Stk. 6.  Udnyttelse af meddelte godkendelser, herunder  

 påbegyndelse af bygge- og anlægsarbejder, sker på den pågældendes eget ansvar  

 og indebærer ingen indskrænkning i klagemyndighedernes ret til at ændre eller  

 ophæve godkendelsen.
Overgangs- og ikrafttrædelsesbestemmelser § 19.  Denne bekendtgørelse træder i kraft den 1.  

 januar 1992.
 Stk. 2.  Endelige afgørelser truffet før 1. januar 1992  

 om godkendelse af virksomheder, anlæg eller indretninger, som udgår af bilag  

 1 ved bekendtgørelsens ikrafttræden, bevarer fortsat deres gyldighed,  

 herunder den i lovens § 41, stk. 4 - 6 nævnte retsbeskyttelse.
 Stk. 3.  Hvis en virksomhed eller aktivitet omfattet af  

 en godkendelse som nævnt i stk. 2 efter 1. januar 1992 ændres eller udvides  

 på en måde, som indebærer forøget forurening, bortfalder godkendelsen,  

 såfremt ændringen eller udvidelsen ville være godkendelsespligtig, hvis  

 virksomheden fremdeles var omfattet af reglerne om listevirksomhed.
 Stk. 4.  Efter 1. januar 1992 kan tilsynsmyndigheden  

 under de i miljøbeskyttelseslovens § 42 nævnte betingelser meddele påbud  

 eller forbud over for aktiviteter, omfattet af en godkendelse som nævnt i  

 stk. 2, når der er forløbet mere end 8 år fra godkendelsens meddelelse eller  

 mere end den af miljøministeren eventuelt fastsatte kortere frist end 8 år,  

 jf. lovens § 41, stk. 5 og 6.
Stk. 5.  Verserende sager om godkendelse af  

 virksomheder, anlæg eller indretninger, der før bekendtgørelsens ikrafttræden  

 var godkendelsespligtige, men som ikke er omfattet af bilag 1, bortfalder pr.  

 1. januar 1992. Dette gælder, hvor sagsbehandlingen i 1. instans ikke er  

 afsluttet samt hvor der ikke foreligger en endelig afgørelse i  

 klagesagssystemet.
Godkendelsen bortfalder i disse tilfælde også uanset, om  

 godkendelsen måtte være udnyttet af virksomheden.
Stk. 6.  Sager om godkendelse, som ikke er  

 færdigbehandlet i 1. instans den 1. januar 1992, overgår til behandling og  

 afgørelse hos den myndighed, som efter 1. januar 1992 er  

 godkendelsesmyndighed ifølge listen i bilag 1, med mindre afgørelse kan  

 træffes af den hidtidige 1. instansmyndighed senest 31. marts 1992. Er  

 afgørelse ikke truffet i sagen senest 31. marts 1992, overgår den videre  

 sagsbehandling til den myndighed, som efter listen i bilag 1 er 1. instans  

 godkendelsesmyndighed.
Denne myndighed træffer herefter afgørelse i sagen.
 Stk. 7.  Verserende sager i 1. instans om påbud eller  

 forbud over for virksomheder m.v., der hidtil har været godkendelsespligtige,  

 men som efter 1. januar 1992 ikke er længere er optaget på listen i bilag 1,  

 samt klager til Miljøstyrelsen over sådanne påbud eller forbud  

 færdigbehandles og afgøres efter de herefter gældende regler.
 Stk. 8.  Sager, der pr. 1. januar 1992 er indbragt for  

 Miljøankenævnet, eller afgørelser, som er truffet før 1. januar 1992, men som  

 inden for klagefristens udløb indbringes for Miljøklagenævnet efter 1. januar  

 1992, færdigbehandles efter de hidtil gældende regler, jf. dog stk. 5. Dog  

 bortfalder klagesager, som efter 1. januar 1992 omfattes af bestemmelserne i  

 miljøbeskyttelseslovens § 34, stk. 3 eller § 37.
 Stk. 9.  Afgørelser, som træffes efter 1. januar 1992 af  

 Miljøstyrelsen i medfør af miljøbeskyttelseslovens kapitel 5, kan påklages  

 til Miljøklagenævnet i overensstemmelse med de i miljøbeskyttelseslovens  

 kapitel 12, jfr. § 103 fastsatte bestemmelser.
 § 20.  Tilsynet med virksomheder, anlæg eller  

 indretninger, som pr. 1. januar 1992 udgår af listen i bilag 1, men som før  

 den nævnte dato var (a)-mærkede, overgår fra 1. januar 1992 til  

 kommunalbestyrelsen.
 Stk. 2.  Godkendelseskompetence og tilsynsmyndighed  

 vedrørende listevirksomhed, som efter 1. januar 1992 er henlagt til  

 amtsrådet, overgår pr. denne dato til amtsrådet.
 § 21.  Ved bekendtgørelsens ikrafttræden ophæves  

 bekendtgørelse nr. 783 af 21. november 1986 om godkendelse af særligt  

 forurenende virksomheder m.v.
Miljøministeriet, den 9. december 1991 Per Stig Møller /Hans Jurgen Stehr Bilag 1 Liste over godkendelsespligtig virksomhed.
A.
Fremstilling, forarbejdning, overfladebehandling af jern, stål, metal,  

 træ og plast.
1. Jernværker, stålværker, metalværker,  

 stålvalseværker. (a) 2. Jernstøberier, stålstøberier, metalraffinaderier,  

 industrielle metalstøberier, metalsmelterier dog med undtagelse af guld- og  

 sølvsmedier.
Udvinding af metaller af kabler m.v. (a) 3. Galvanisering, varmforzinkning, anodisering og  

 elektropolering.
4. Støvfrembringende overfladebehandling, herunder  

 slibning, sandblæsning og pulverlakering af emner af jern, stål eller metal,  

 når det støvfrembringende indendørs produktionsareal er på 10 m2 eller  

 derover.
Overfladebehandling af emner af jern, stål og metal, herunder  

 undervognsbehandling, samt af træ eller plast med en kapacitet til forbrug af  

 opløsningsmidler på 6 kg pr. time eller derover.
 5. Stålskibsværfter og flydedokke.
 6. Virksomheder i øvrigt med forarbejdning af jern,  

 stål eller metaller med et hertil indrettet produktionsareal på 1000 m2 eller  

 derover.
7. Akkumulatorfabrikker og kabelfabrikker. (a) 8. Elektrotekniske virksomheder for fremstilling af  

 transformatorer eller trykte kredsløb.
B.
Forarbejdning af visse råstoffer m.v.
1. Cementfabrikker, kalkværker, kridtværker og  

 molerværker. (a) 2. Cementstøberier, betonstøberier og betonblanderier  

 med en årlig produktion på 20.000 tons eller derover.
3. Glasværker og mineraluldfabrikker. (a) 4. Teglværker, som ikke er placeret ved  

 indvindingsstedet, samt anlæg for fabrikation af klinker, glaserede rør eller  

 kalcinering af flint.
 5. Fremstilling af bygningselementer af overvejende  

 mineralske råmaterialer.
C.
Indvinding og behandling af mineralolie, mineralolieprodukter,  

 asfalt og naturgas.
1. Anlæg for indvinding eller raffinering af  

 mineralolie, herunder på de kystnære dele af søterritoriet. (a) 2. Anlæg for indvinding, lagring, behandling eller  

 oparbejdning af naturgas, herunder på de kystnære dele af søterritoriet. (a) 3. Lagre af flydende gas (kulbrinter) på 100 m3 eller  

 derover.
Ikke-nedgravede oplag af mineralolieprodukter på 10.000 m3 eller  

 derover.
4. Asfaltfabrikker og anlæg til fremstilling af  

 vejmaterialer med en produktionskapacitet på 10 tons i timen eller derover  

 bortset fra kold forarbejdning af rene stenmaterialer. (a) 5. Tagpapfabrikker. (a) 6. Tjæredestillationsanlæg. (a) D.
Kemisk fabrikation, limfabrikation m.v.
1. Anlæg for fremstilling af organiske eller  

 uorganiske produkter, mellemprodukter eller kemiske stoffer og oplag af  

 disse, hvis oplaget eller driften af anlægget skønnes at indebære risiko for  

 væsentlig forurening i omgivelserne, herunder i forbindelse med uheld. (a) 2. Petrokemisk industri. (a) 3. Kunstgødningsfabrikker. (a) 4. Fremstilling af lægemidler. (a) 5. Anlæg for fremstilling af farvestoffer,  

 tilsætningsstoffer eller hjælpestoffer, herunder til levnedsmiddelindustrien,  

 med en samlet årlig produktionskapacitet på 3.000 tons eller derover.
6. Anlæg for fremstilling, aftapning og pak-ning af  

 bekæmpelsesmidler. (a) 7. Sæbefabrikker, vaskemiddelfabrikker og  

 rengøringsmiddelfabrikker med en årlig produktionskapacitet på 5.000 tons  

 eller derover.
8. Anlæg for fremstilling af farver, lak eller lim med  

 en årlig produktionskapacitet på 3.000 tons eller derover. (a) 9. Virksomhed for presning, ekstrudering eller  

 fiberarmering af plastvarer med kapacitet til et forbrug af færdigreageret  

 plast på 100 kg/dag eller derover.
10. Fremstilling af skumplast og andre polymere  

 materialer, når produktionskapaciteten er 100 kg/dag eller derover. (a) E.
Oparbejdning af vegetabilske råvarer, foderstofproduktion og  

 trykkerier.
1. Cellulosefabrikker, papirfabrikker og papfabrikker.  

 (a) 2. Træimprægneringsanstalter. (a) 3. Rotations-, off-set-, serigrafiske trykkerier,  

 bogtrykkerier samt trykkerier på papirva-re-, kartonnage- og plastfabrikker,  

 med kapacitet for et forbrug af opløsningsmidler på 6 kg/time eller derover.
4. Savværker med kapacitet for en årlig produktion af  

 råtræ på 50.000 kubikmeter fast masse (Kfm) eller derover af nåletræ eller  

 10.000 Kfm eller derover af løvtræ eller med en samlet årlig kapacitet for  

 produktion af nåle- og løvtræ på 50.000 kubikmeter fast masse (Kfm) eller  

 derover.
Anlæg for fremstilling af finerplader eller fiberplader.
 5. Gummivarefabrikker med en årlig  

 produktionskapacitet på 1.000 tons eller derover.
 6. Tekstilblegerier og tekstilfarverier.
7. Oliemøller og andre anlæg for raffinering eller  

 behandling af vegetabilske olier - bortset fra margarinefabrikker.(a) 8. Anlæg for foderstofproduktion med en kapacitet for  

 færdigvarer på 6 tons i timen eller derover.
Grønttørring og  

 grøntpilleproduktion. (a) 9. Møllerier.
 10. Brødfabrikker og engrosbagerier med en årlig  

 produktionskapacitet på 5.000 tons eller derover.
11. Bryggerier og mineralvandsfabrikker med en årlig  

 produktionskapacitet på 150.000 hl. eller derover.
Maltfabrikker med en årlig  

 produktionskapacitet på 10.000 tons eller derover.
12. Spritfabrikker og gærfabrikker. (a) 13. Kartoffelmelsfabrikker og stivelsesfabrikker.
14. Sukkerfabrikker. (a) F.
Oparbejning af animalske råvarer.
1. Slagterier med årlig slagtning af 10.000 tons  

 kreaturer og/eller svin eller 5.000 tons fjerkræ. (a) 2. Virksomheder for fremstilling af kødkonserves eller  

 dybfrosne kødvarer, alle med en årlig produktionskapacitet på 2.000 tons  

 eller derover.
3. Kødfoderfabrikker, herunder benmelsfabrikker,  

 blodmelsfabrikker, blodplasmafabrikker og fjermelsfabrikker. (a) 4. Garverier. (a) 5. Mejerier med kapacitet til behandling af en årlig  

 indvejet mængde mælk på 150.000 tons eller derover.
Virksomheder for  

 fremstilling af ost eller ostepulver, konsumisfabrikker og tørmælksfabrikker,  

 når de nævnte virksomheder har en produktionskapacitet til behandling af en  

 årlig indvejet mængde mælk på 30.000 tons eller derover.
6. Fiskemelsfabrikker. (a) 7. Virksomheder i øvrigt for fremstilling af skaldyrs-  

 eller fiskeprodukter, herunder konserverede og dybfrosne produkter, med en  

 årlig produktionskapacitet på 3.000 tons eller derover.
8. Anlæg for tørring eller formaling af  

 østers-skaller. (a) G.
Kraft- og varmeproduktion 1. Kraftværker og varmeproducerende anlæg med en  

 indfyret effekt på mere end 50 MW, herunder gasturbine- og gasmotoranlæg. (a) 2. Kraft- eller varmeproducerende anlæg med en  

 indfyret effekt mellem 1 og 5 MW, der helt eller delvis er baseret på faste  

 biobrændsler.
 3. Kraft- eller varmeproducerende anlæg med en  

 indfyret effekt på mellem 5 og 50 MW, herunder gasturbine- og gasmotoranlæg.
H.
Motorbaner og flyvepladser.
1. Motorbaner og knallertbaner samt køretek-niske  

 anlæg bortset fra lukkede øvelses-pladser, der udelukkende benyttes til den  

 indledende praktiske køreundervisning. (a) 2. Lufthavne og flyvepladser. (a) I.
Svine- og fjerkræfarme samt dambrug.
 1. Svinefarme og fjerkræfarme med kapacitet for mere  

 end 250 dyreenheder, beregnet på grundlag af gødningsproduktionen svarende  

 til gødning fra en malkeko af stor race uden opdræt.
2. Saltvands- og ferskvandsdambrug - bortset fra  

 åledambrug med fuld recirkulering. (a) J.
Anden listevirksomhed.
1. Industriel fremstilling af protein, pektin eller  

 enzymer. (a) 2. Virksomheder, der er omfattet af pligten til at  

 indhente godkendelse af produktion med anvendelse af genetisk modificerede  

 organismer i medfør af lov om miljø og genteknologi. (a) 3. Virksomheder med anmeldelsespligtige aktiviteter  

 omfattet af § 5 i den til enhver tid gældende bekendtgørelse om vurdering af  

 sikkerheden imod følgerne af større uheld. (a) 4. Krematorieanlæg.
 5. Udendørs skydebaner.
 6. Forlystelsesparker.
K.
Affald.
Oplagring, deponering, behandling, destruktion, genbrug  

 m.v.
1. Anlæg for oparbejdning eller destruktion af affald  

 af kemikalier, opløsningsmidler eller rensemidler og anlæg for destruktion af  

 affald fra kemisk industri. (a) 2. Anlæg for behandling eller oparbejning af affald  

 samt nedknusning af affald.
Anlæg for oplagring eller deponering af affald,  

 herunder containerpladser med flere end 4 containere, fyldpladser,  

 lossepladser og specialdepoter samt modtagestationer eller modtagepladser for  

 olie- eller kemikalieaffald. (a) 3. Anlæg for oparbejdning, afbrænding eller  

 destruktion af spildolie eller andet affald af raffinaderiprodukter. (a) 4. Behandlings- og deponeringsanlæg for forurenet  

 jord. (a) 5. Ophugningsanlæg, herunder bilophugning.
 6. Omlastestationer med en kapacitet for daglig  

 tilførsel af affald på 30 tons eller derover.
 7. Anlæg for oplagring, behandling eller oparbejdning  

 af husdyrgødning, herunder husdyrgødningskomposteringsanlæg og biogasanlæg  

 med en kapacitet for daglig tilførsel af gødning og/eller vegetabilsk affald  

 på 30 tons eller derover.
 8. Komposteringsanlæg i øvrigt med kapacitet for  

 tilførsel af organisk affald på 100 tons årlig eller derover - bortset fra  

 husdyrgødning.
9. Affaldsforbrændingsanlæg. (a) Bilag 2 Oplysninger ved ansøgninger om godkendelse af listevirksomhed jf. § 6.
A.
Planer over beliggenhed.
B.
Oplysninger om etablering.
C.
Oplysninger om indretning og drift.
 6. Oplysning om art og forbrug af råvarer,  

 mikroorganismer og hjælpestoffer samt oplysninger om intern transport og  

 oplagringer, som kan give anledning til forurening.
D.
Renere teknologi.
E.
Oplysninger om forurening.
Parametrene angives med de definitioner, som anvendes i Miljøstyrelsens  

 aktuelle vejledninger om begrænsning af lugt- og luftforurening fra  

 virksomheder.
For eksempel skal massestrømmen opgives før eventuelle filtre  

 og midlet over et skift (7 timer). Der skal foretages vurderinger d.v.s.  

 bestemmelse af spredningsfaktoren med henblik på fastlæggelse af  

 afkast-(skorstens-) højder for hvert enkelt afkast ved de beregningsmetoder,  

 der er angivet i luftvejledningen.
 Koncentrationen af de aktuelle mikroorganismer i emissionen angives.
 For mikroorganismer oplyses det systematiske navn, generel biologi,  

 økologi herunder eventuel patogenicitet, samt muligheder for  

 overlevelse/påvirkning af det ydre miljø.
F.
Oplysninger om affald m.v.
G.
Oplysninger om forureningsbegrænsende foranstaltninger.
H.
Særlige oplysninger om dyrebrug.
I.
Oplysninger om egenkontrol.
 Ved anvendelse af mikroorganismer skal virksomheden beskrive metoder til  

 identifikation og overvågning af de aktuelle mikroorganismer i produktionen  

 og i omgivelserne.
J.
Særlige oplysninger til brug for sikkerhedsvurdering i forbindelse  

 med risikoen for større uheld i forbindelse med en række industrielle  

 aktiviteter.
