Resumé I 1987 nedsatte statsministeren et departementschefsudvalg  

 ("Brundtland-udvalget") og to underudvalg (også bestående af  

 embedsmænd)  

 til at udarbejde en handlingsplan til opfølgning af Brundtland-rapporten og  

 FN's såkaldte Miljøperspektiv frem til år 2000. I november 1988 forelå et  

 udkast til en redegørelse for regeringens handlingsplan.
En journalist bad Statsministeriet om aktindsigt i de dokumenter  

 vedrørende Brundtland-udvalgets arbejde, der var udarbejdet af forskellige  

 ministerier til brug for de to underudvalgs arbejde.
Ministeriet afslog med  

 henvisning  

 til offentlighedslovens § 7, § 10, nr. 1 og § 10, nr. 4.
Ombudsmanden udtalte, at de tre nedsatte embedsmandsudvalg måtte  

 betragtes som en selvstændig myndighed med en emne- og tidsmæssigt begrænset  

 opgave.
De breve, der blev udvekslet mellem Brundtland-udvalget og andre  

 myndigheder  

 måtte anses for eksterne og således ikke undtaget fra aktindsigt i medfør af  

 bestemmelsen  

 i offentlighedslovens § 7 om internt arbejdsmateriale.
Da de personer, der var knyttet til Brundtland-udvalget, også  

 havde ansættelse hos nogle af de ministerier og styrelser, som udvalget  

 brevvekslede  

 med, forelå der et særligt problem med hensyn til, hvilke dokumenter der var  

 henholdsvis eksterne og interne.
Afgørende i denne henseende var efter  

 ombudsmandens mening, om den pågældende medarbejder ved dokumentets  

 udarbejdelse  

 er undergivet instruktion af og ansvar over for ledelsen af den myndighed,  

 hvor medarbejderen normalt er ansat; eller om dokumentet er tilblevet som en  

 del af arbejdet for den særligt oprettede myndighed, alene under instruktion  

 af og ansvar over for denne myndigheds ledelse.
Ombudsmanden pegede på, at  

 der ofte kan være grund til at træffe rent praktiske foranstaltninger til  

 klargørelse af sådanne forhold.
 Offentlighedslovens § 10, nr. 4, måtte efter ombudsmandens  

 opfattelse forstås således, at den først og fremmest tager sigte på de  

 relativt sjældne tilfælde, hvor det i lovgivningen er bestemt eller forudsat,  

 at sekretariatsfunktionerne for en myndighed varetages af en anden myndighed.  

 Skal man ud over disse lovbestemte tilfælde anerkende, at en myndighed  

 fungerer som sekretariat for en anden myndighed (hovedmyndigheden),  

 forudsætter det, at sekretariatsmyndighedens funktioner faktisk har  

 karakter af sekretariatsvirksomhed, og at hovedmyndigheden har mulighed for  

 gennem instruktion og tilsyn mv. at styre sekretariatsarbejdet.
 Ombudsmanden fandt det betænkeligt at anerkende, at offentlighedslovens  

 § 10 nr. 1, benyttes på dokumenter, som ikke er udarbejdet direkte med  

 henblik på møder mellem ministre, men i første række er tilvejebragt til brug  

 for en ren embedsmandsmæssig bearbejdning.
Det fremgik ikke, i hvilken udstrækning de ovenfor anførte synspunkter  

 havde været anvendt ved Statsministeriets stillingtagen til anmodningen om  

 aktindsigt.
I lyset af problemstillingens karakter formulerede ombudsmanden  

 ikke sin opfattelse som en kritik af den konkrete sagsbehandling, men tog i  

 stedet skridt til, at den gennemgang af problemstillingen og de vurderinger,  

 der er indeholdt i hans udtalelse, formidles til den øvrige del af  

 centraladministrationen  

 med henblik på fremtidige tilfælde. (J.nr. 1988-1779-49).
 Afslag på aktindsigt i "Brundtlandudvalgets" og  

 dets underudvalgs dokumenter.
 A klagede over Statsministeriets  

 afslag i skrivelse af 15. december 1988 på hans anmodning om aktindsigt i det  

 tværministerielle Brundtland-udvalgs arbejde.
Den 9. marts 1988 udsendte  

 Statsministeriet en pressemeddelelse om tilrettelæggelsen af arbejdet med  

 opfølgning af den såkaldte Brundtland-rapport.
Pressemeddelelsen havde  

 følgende indhold:
"På forslag af  

 statsministeren har regeringen nedsat et departementschefsudvalg, som skal  

 forestå udarbejdelsen af en handlingsplan for opfølgning af anbefalingerne i  

 Brundtland-rapporten og FN's såkaldte Miljøperspektiv frem til år 2000 og  

 derudover.
Regeringen meddelte den 21. januar 1988 i Folketinget, at den  

 ville  

 fremlægge handlingsplanen til debat i Tinget i løbet af efterårssamlingen  

 1988.
Brundtland-rapporten er  

 afgivet af Verdenskommissionen for Miljø og Udvikling, under formandskab af  

 Norges statsminister og Gro Harlem Brundtland.
Miljøperspektivet er en  

 langsigtet  

 global strategi for miljø og udvikling udarbejdet i FN-systemet.  

 Miljøperspektivet  

 bygger i vid udstrækning på indholdet af Brundtland-rapporten.
 Begge tekster har været  

 drøftet under FN's 42. generalforsamling i efteråret 1987, hvor  

 statsministeren  

 afgav et indlæg på de tolv EF-landes vegne.
 Et centralt begreb i  

 Brundtland-rapporten er princippet om bæredygtig udvikling, det vil sige en  

 udvikling, som tilfredsstillede den nuværende generations behov uden at  

 ødelægge fremtidige generationers muligheder for at tilfredsstille deres  

 behov.
Departementschefsudvalget  

 ledes af Statsministeriets departementschef.
Departementschefer fra  

 følgende ministerier er iøvrigt faste medlemmer af udvalget:  

 Udenrigsministeriet, Miljøministeriet, Industriministeriet,  

 Energiministeriet, Landbrugsministeriet, Fiskeriministeriet og  

 Finansministeriet.
Andre ministerier og myndigheder vil blive inddraget efter  

 behov.
Departementschefsudvalget har  

 i dag konstitueret sig og nedsat to undergrupper, som skal bistå med  

 arbejdet,  

 således at både de nationale og de internationale aspekter bliver dækket.
De  

 to undergrupper ledes af henholdsvis Miljøministeriet og Udenrigsministeriet.  

 Grupperne skal udarbejde de forslag til initiativer, der tilsammen skal  

 udgøre handlingsplanen.
De vil derfor arbejde tæt sammen med henblik på at  

 forelægge  

 departementschefsudvalget et samlet forslag." I november 1988 forelå et  

 udkast til redegørelse for regeringens handlingsplan.
Udkastet indeholdt  

 følgende beskrivelse af den fremgangsmåde, der var benyttet ved planens  

 udarbejdelse:
"Et  

 departementschefsudvalg under Statsministeriets ledelse har haft det  

 overordnede  

 ansvar for handlingsplanens udarbejdelse. 2 underudvalg med formandsskab i  

 henholdsvis Udenrigsministeriet og Miljøministeriet har ledet arbejdet.  

 Handlingsplanen bygger på de berørte sektorministeriers gennemgang af  

 anbefalingerne i Verdenskommissionens rapport og miljøperspektivet.
Planen  

 omfatter nationale og internationale forhold og sammenhængen mellem disse.
Udover Statsministeriet,  

 Udenrigsministeriet og Miljøministeriet har følgende ministerier ydet bidrag  

 til udarbejdelse af handlingsplanen: Finansministeriet, Skatteministeriet,  

 Undervisnings- og Forskningsministeriet, Sundhedsministeriet,  

 Fiskeriministeriet,  

 Arbejdsministeriet, Trafik- og Kommunikationsministeriet,  

 Industriministeriet,  

 Boligministeriet, Landbrugsministeriet og Energiministeriet." Om den nærmere  

 tilrettelæggelse af arbejdet (for så vidt angår det nationale aspekt) fremgik  

 følgende af et notat udarbejdet af Miljøministeriet den 18. marts 1988:
"Arbejdet forventes  

 tilrettelagt således, at der frem til sommerferien skal stræbes imod at  

 etablere en fælles opfattelse af hvad Brundtland-kommissionen rent faktisk anbefaler  

 inden for sektorerne landbrug, industri, energi, fiskeri og trafik i  

 relation til den nationale politik, herunder vurdere den fremtidige udvikling  

 inden for sektorerne og beskrive hvordan anbefalingerne bør afspejles i den nationale  

 politik, herunder vurdere behovet for ændringer i de enkelte sektorpolitikker Rent praktisk lægges op til,  

 at hver enkelt sektorministerium foretager en gennemgang af 1) og 2) inden  

 for deres sektorområde frem til 1. maj.
Arbejdet med opfølgningen af  

 Brundtland-rapporten vil i efteråret koncentrere sig om den anden del af  

 arbejdet: "at vurdere behovet for ændringer og justeringer i den  

 administrative proces, herunder udvikle redskaber, som sikrer, at  

 sektorministerierne  

 tilrettelægger deres aktiviteter og politik med princippet om bæredygtig  

 udvikling." ....
Der er enighed om, at  

 departementchefudvalgets møder skal være få og af formel karakter, og at det  

 egentlige arbejde skal foregå i de to undergrupper og evt. ad hoc  

 grupper." Den 15. november 1988  

 anmodede A telefonisk Statsministeriet om aktindsigt i de dokumenter  

 vedrørende Brundtland-udvalgets arbejde, der var udarbejdet af forskellige  

 ministerier til brug for de to underudvalgs arbejde.
Den 23. november 1988  

 bekræftede A på anmodning fra ministeriet skriftligt ansøgningen.
 Statsministeriet afslog  

 ansøgningen ved brev af 15. december 1988 og anførte herved:
"I lighed med det  

 telefoniske svar meddeles afslaget under henvisning til offentlighedslovens  

 paragraf  

 7 vedrørende interne arbejdsdokumenter samt paragraf 10, nr. 1 vedrørende  

 dokumenter, der udarbejdes til brug for møder mellem ministre, hvorved  

 bemærkes, at departementschefsudvalgets udkast til handlingsplan for miljø og  

 udvikling har været drøftet såvel i regeringens koordinationsudvalg som i  

 ministermøde." A gjorde i sin klage til mig  

 gældende, at afslaget måtte anses for uberettiget.
Til støtte for sit  

 synspunkt  

 anførte A bl.a. følgende:
"I afslaget henviser  

 statsministeriet til offentlighedslovens paragraf 7 (interne  

 arbejdsdokumenter) og paragraf 10, nr. 1 (bl.a. vedr. dokumenter til møder  

 mellem  

 ministre). Det er givet, at visse af dokumenterne i udvalgets arbejde kan  

 henføres til disse paragraffer, men som generel begrundelse for et afslag, er  

 det ikke tilstrækkeligt.
Af følgende grunde:
Brundtland-udvalget har som  

 faste medlemmer haft repræsentanter for syv ministerier under ledelse af  

 Statsministeriet.
Som det fremgår af pressemeddelelse af den 9. marts d.å. er  

 udvalget nedsat på forslag af statsministeren med det formål at fremlægge en  

 handlingsplan i Folketinget i efteråret 1988.
Udvalget har i hele sit  

 arbejde haft karakter af forvaltningsmyndighed.
Kontorchef ... har selv  

 mundtligt bekræftet dette over for mig .. lige som det fremgår af afslaget,  

 idet der ikke henvises til en eventuel klageinstans, som det udtrykkeligt  

 kræves i offentlighedslovens paragraf 15, stk. 2.
I arbejdet har udvalget  

 modtaget udkast til enkelt-afsnit af den senere fremlagte handlingsplan fra  

 forskellige  

 relevante styrelser og ministerier.
Udkastene har været diskuteret i  

 udvalget,  

 hvorefter de enkelte instanser selv har udarbejdet de endelige afsnit til  

 planen.  

 Som det fremgår af vedlagte eksempler fra Energiministeriet og  

 Boligministeriet er de enkelte udkast forfattet som de respektive  

 myndigheders  

 bidrag til udvalgets arbejde.
Der er altså tale om, at en myndighed (f.eks.  

 Energiministeriet) forfatter og tilsender en anden myndighed (udvalget) sit  

 bidrag til planen.
Dokumenter som disse er omfattet af offentlighedslovens  

 bestemmelser om aktindsigt, jvf. lovens paragraf 4, stk. 1.
Statsministeriets henvisning  

 til paragraf 7 kan således udelukkende omfatte dokumenter, som udvalget  

 selvstændigt udarbejder, f.eks. en sammenfatning på grundlag af bidragene fra  

 de enkelte ministerier.
Samme forhold gør sig gældende med Statsministeriets  

 henvisning til paragraf 10, nr. 1: Det er kun udvalgets eget, selvstændige  

 bidrag, der kan henføres til denne bestemmelse, og ikke bidragene fra de  

 øvrige  

 myndigheds-instanser.
 ....
I den forbindelse må man være  

 opmærksom på, at regeringen kun har givet tilsagn til Folketinget om at  

 udarbejde en handlingsplan - der er hverken tale om en lovmæssig pligt eller  

 lovforberedende arbejde.
Efter min overbevisning vil det ikke påvirke  

 regeringens handlingsplan, at der ydes aktindsigt til de dokumenter, der  

 danner  

 grundlag for udvalgets og dermed regeringens handlingsplan.
Regeringens  

 konklusioner på disse dokumenters anbefalinger, må selvfølgelig stå for  

 regeringens  

 regning, offentligheden må have lejlighed til at danne sin konklusion på  

 grundlag af de samme dokumenter." Statsministeriet bekræftede i  

 en udtalelse af 17. marts 1989 til mig, at departementschefudvalget  

 vedrørende  

 udarbejdelse af handlingsplanen i forhold til de berørte myndigheder måtte  

 betragtes som en selvstændig forvaltningsmyndighed, hvis interne dokumenter  

 ikke var omfattet af retten til aktindsigt.
Ministeriet anførte videre:
 "...
Som det fremgår af den af  

 Statsministeriet den 9. marts 1988 udsendte pressemeddelelse, har  

 Miljøministeriet  

 og Udenrigsministeriet ledet to undergrupper om henholdsvis de nationale og  

 internationale aspekter af arbejdet.
De to undergrupper har i praksis  

 arbejdet  

 i fællesskab og forelagt departementschefsudvalget udkast til regeringens  

 handlingsplan, som efter drøftelse i departementschefsudvalget er forelagt  

 regeringens koordinationsudvalg.
 Det er Statsministeriets  

 opfattelse, at også de af undergrupperne til departementschefsudvalgets  

 fremsendte udkast til handlingsplan efter offentlighedslovens paragraf 10,  

 nummer 1 og 4, er undtaget fra aktindsigt, idet de er udarbejdet som led i  

 regeringens interne beslutningsproces med henblik på forelæggelse for og  

 faktisk forelagt regeringens koordinationsudvalg.
De af (A) vedlagte eksempler  

 på udkast eller bidrag fra Energiministeriet og Boligministeriet er ikke  

 fremsendt til departementschefsudvalget, men til de af Miljøministeriet og  

 Udenrigsministeriet ledede underudvalg.
Underudvalgenes papirer er ikke  

 journaliserede i Statsministeriet; de findes alene som rundsendelser fra  

 underudvalgenes  

 sekretariat eller - i nogle tilfælde - underudvalgenes medlemmer til de  

 øvrige medlemmer.
Med andre ord er de kun modtaget som arbejdspapirer for den  

 medarbejder i Statsministeriet, der har repræsenteret ministeriet i  

 underudvalgene.
Statsministeriets afslag på  

 aktindsigt gælder for departementschefsudvalgets materiale.
Henvendelse om  

 aktindsigt i underudvalgenes materiale må som følge af arbejdsformen - sådan  

 som den også er beskrevet i Statsministeriets førnævnte pressemeddelelse af  

 9. marts 1988 - rettes til henholdsvis Miljøministeriet og  

 Udenrigsministeriet.
Man skal beklage den sene  

 skriftlige besvarelse af (A's) henvendelse, idet man dog samtidig skal gøre  

 opmærksom  

 på, at der ikke i det skriftlige afslag er meddelt noget, som ikke allerede  

 var meddelt telefonisk." I skrivelse af 24. april 1989  

 kommenterede A Statsministeriets udtalelse på følgende måde:
"Ministeriet anfører, at  

 afslaget udelukkende omfatter aktindsigt hos departementschefsudvalget og  

 ikke  

 hos de to underudvalg, der blev ledet af henholdsvis Miljøministeriet og  

 Udenrigsministeriet.
Et eventuel ønske om aktindsigt hos underudvalgene måtte  

 jeg altså fremføre over for de to nævnte ministerier.
Det kan ikke være korrekt,  

 idet Statsministeriet henviser til offentlighedslovens paragraf 10, nummer 4  

 - om myndigheder med sekretariatsfunktion - som begrundelse for, at  

 underudvalgenes  

 udkast til handlingsplan også er undtaget aktindsigt.
Hvis de to underudvalg  

 havde udført sekretariatsopgaver for departementschefsudvalget, vil  

 afgørelsen  

 om aktindsigt alene tilkomme departementschefsudvalget, jvf.
Ombudsmandens  

 beretning for 1979, p. 263.
Statsministeriet tillægger  

 altså undergrupperne to, vidt forskellige statuser som støtte for afslaget -  

 1)  

 på den ene side underlagt de respektive ministerier, 2) på den anden side  

 underlagt udvalget som sekretariat.
Logisk kan kun en af dem være korrekt, og  

 jeg må formode, at det er 2), idet de i "praksis har arbejdet i  

 fællesskab"  

 og forelagt udvalgets udkast til handlingsplanen.
Hvis de ikke fungerede som  

 sekretariat ville der være tale om korrespondance mellem ligestillede  

 myndigheder, og derved ville offentlighedsloven kunne gøres gældende over for  

 udkastene.
Konklusionen er, at de to  

 undergrupper har varetaget sekretariatsopgaver for departementschefsudvalget,  

 og at departementschefsudvalget alene har haft afgørelsen i spørgsmålet om  

 aktindsigt.
Det gælder således også materiale, som måtte være sendt til  

 undergrupperne,  

 jvf.
Statsministeriets brev.
 Det betyder med andre ord, at  

 bl.a. de tidligere fremsendte eksempler på bidrag fra henholdsvis  

 Boligministeriet  

 og Energiministeriet må være omfattet af aktindsigt.
Bidraget fra Boligministeriet  

 er udarbejdet af Byggestyrelsen på anmodning fra Energiministeriet, idet  

 styrelsen ikke var repræsenteret i udvalgsarbejdet.
Senere blev det  

 indarbejdet i handlingsplanens kapitel 6, som handler om energi.
Her er altså  

 tale om en myndighed, Byggestyrelsen, som via en anden myndighed,  

 Boligministeriet,  

 sender sit udredningsarbejde til en tredje myndighed, Energiministeriet, der  

 anvender det i sit udkast til en fjerde myndighed, departementschefsudvalget.
Energiministeriets bidrag er  

 at dømme efter brevhovedet udarbejdet som et officielt dokument og ikke blot  

 den eller de pågældende medarbejderes bidrag som medlemmer af  

 departementschefsudvalget eller undergrupperne.
Dermed vil det umiddelbart  

 være underlagt aktindsigt.
 Det fremgår af  

 Statsministeriets svar, at begge de nævnte eksempler er sendt til "de af  

 Miljøministeriet og Udenrigsministeriet ledede underudvalg". Jvf.  

 tidligere  

 må de to undergrupper betragtes som sekretariat for  

 departementschefsudvalget,  

 og de pågældende bidrag må derfor også siges at være sendt til udvalget.
 Jeg skal derfor fastholde, at  

 mit ønske om aktindsigt omfatter departementschefsudvalget og altså  

 undergrupperne,  

 og at aktindsigten må omfatte materiale, som er tilgået udvalget fra andre  

 myndigheder.
..." I en skrivelse til A udtalte  

 jeg følgende:
 "Sagen rejser følgende  

 fire spørgsmål:
Myndighedernes adgang til at oprette selvstændige  

 myndigheder til varetagelse af internt præget samarbejde Om der er aktindsigt i brevvekslingen mellem en særligt  

 oprettet myndighed og andre myndigheder, jf. offentlighedslovens § 7.
 Om der er adgang til aktindsigt i brevvekslingen mellem  

 en særligt oprettet myndighed og myndighedens sekretariat, jf.  

 offentlighedslovens § 10, nr. 4.
 Adgangen til i henhold til offentlighedslovens § 10,  

 nr. 1, at undtage dokumenter udarbejdet til brug for møder mellem ministre.
 Forud for revisionen af den  

 nugældende offentlighedslov blev det grundigt overvejet, om der var anledning  

 til at udvide undtagelsen fra aktindsigt vedrørende interne  

 arbejdsdokumenter,  

 bl.a. med henblik på dokumenter, der sendes til eller afgives af  

 administrative  

 enheder, hvortil er henlagt koordinerende funktioner.
Det udvalg, der afgav  

 betænkningen om offentlighedslovens revision (betænkning nr. 857/1978), fandt  

 behov for, at der i en ny offentlighedslov blev indsat en særlig bestemmelse  

 om internt præget samarbejde.
I udvalgets forslag til ny offentlighedslov  

 havde bestemmelsen følgende indhold:
"Interne  

 arbejdsdokumenter, der som led i en sags behandling udveksles mellem  

 forskellige  

 forvaltningsmyndigheder eller i øvrigt afgives til udenforstående, kan ikke  

 undtages ..., medmindre afgivelsen har været påkrævet af hensyn til ....
 3) gennemførelsen af et  

 internt præget samarbejde, der må anses for rimeligt begrundet i sagens  

 karakter."  

 Jf. betænkningen s. 36.
 Udvalget henviste bl.a. til,  

 at det efter gældende ret lå fast, at internt arbejdsmateriale, der som led i  

 en administrativ sagsbehandling blev afgivet til udenforstående, ikke længere  

 ville kunne anses for omfattet af undtagelsesbestemmelsen i den tidligere  

 offentlighedslovs § 5, nr. 3. Denne retstilstand havde efter udvalgets  

 opfattelse medført, at offentlighedsloven i et vist omfang havde vist sig som  

 en hindring for en hensigtsmæssig udvikling af de administrative  

 samarbejdsformer,  

 jf. nærmere udvalgsbetænkningen s. 219-226.
 Udvalgets forslag til en  

 undtagelsesbestemmelse vedrørende internt præget samarbejde blev medtaget som  

 § 11, stk. 1, nr. 3, i det forslag til ny offentlighedslov, som  

 justitsministeren fremsatte for Folketinget den 15. marts 1984, og som blev  

 genfremsat i uændret form den 3. oktober 1984. Disse lovforslag blev ikke  

 gennemført.
 Bestemmelsen var ikke  

 medtaget i det forslag, som justitsministeren fremsatte for Folketinget den  

 2.  

 oktober 1985, og som førte til den gældende lovs vedtagelse.
 I de generelle bemærkninger  

 til dette lovforslag er det i den forbindelse anført, at det under  

 Retsudvalgets  

 behandling af det tidligere lovforslag var den almindelige opfattelse,  

 "at bestemmelsen i § 11 i for vidt omfang i forhold til praksis med  

 hensyn  

 til bestemmelsen i den gældende lovs § 5, nr. 3, afskar adgang til aktindsigt  

 i  

 interne arbejdsdokumenter, der har været videregivet til andre myndigheder  

 eller i øvrigt til udenforstående.
Bestemmelsen i det tidligere  

 lovforslags § 11 er derfor ikke medtaget i det nu foreliggende lovforslag.  

 Den  

 tidligere praksis på dette område foreslås i stedet videreført." I stedet gennemførtes de  

 væsentligt snævrere specielle bestemmelser om undtagelse af dokumenter, der  

 udarbejdes  

 i forbindelse med behandlingen af forslag til EF-vedtagelser, eller som  

 vedrører spørgsmål om fortolkningen eller opfyldelsen af fællesskabsretlige  

 regler samt om dokumenter, der udveksles i forbindelse med, at en myndighed  

 udfører sekretariatsopgaver for en anden myndighed (§ 10, nr. 3 og nr. 4).
 Bedømmelse af de nedenfor  

 behandlede spørgsmål må ske på baggrund af ovenstående.
 ad 1:  

  

 Oprettelse af en  

 særlig myndighed.
Udøvelsen af koordinerende  

 funktioner i centraladministrationen, herunder varetagelse af  

 interministerielt  

 samarbejde i særlige henseender, er og bliver i et vist omfang henlagt til  

 organer, som specielt er oprettet i dette øjemed.
Sådanne organer må i  

 relation  

 til offentlighedsloven ofte anses for selvstændige myndigheder i forhold til  

 andre myndigheder, jf. bl.a.
FOB 1979.257 og 1980.760. Det er forudsat i  

 lovens  

 forarbejder, at den hidtidige praksis bl.a. med hensyn til oprettelse af  

 særlige  

 myndigheder på denne måde kan fortsætte.
Det må herefter antages, at der er  

 forholdsvis fri adgang til etablering af sådanne selvstændige myndigheder til  

 løsning af tværministerielle opgaver.
Gennemførelsen af en  

 undtagelsesbestemmelse, der generelt omfattede "internt præget  

 samarbejde"  

 ville utvivlsomt have omfattet dokumenter, der udarbejdes som led i et sådant  

 samarbejde.
Da denne bestemmelse, som omtalt ikke blev gennemført, er  

 konsekvensen, at dokumenter, der udveksles mellem en særligt oprettet  

 myndighed  

 og andre myndigheder, må anses for eksterne og dermed omfattet af adgangen  

 til  

 aktindsigt i henhold til lovens § 4, men til gengæld også at dokumenter, der  

 alene udveksles inden for myndigheden, er af intern karakter.
Af de foreliggende  

 oplysninger om organiseringen af arbejdet med udfærdigelsen af en samlet  

 handlingsplan på grundlag af Brundtlandkommissionens anbefalinger fremgår, at  

 opgaven blev henlagt til et særligt departementschefsudvalg.
Der blev nedsat  

 to undergrupper bestående af embedsmænd fra de berørte ministerier til  

 varetagelse  

 af det praktiske arbejde under ansvar over for departementschefsudvalget.
 Jeg kan på den baggrund  

 tilslutte mig Statsministeriets opfattelse, hvorefter  

 departementschefsudvalget  

 og de to undergrupper tilsammen udgjorde en særlig, selvstændig myndighed med  

 en emne- og tidsmæssigt begrænset opgave som anført i Statsministeriets  

 pressemeddelelse  

 af 9. marts 1988.
 ad 2:  

  

 Brevveksling mellem  

 den særligt oprettede myndighed og andre myndigheder.
 Offentlighedslovens § 7 har  

 følgende indhold:
"§ 7. Retten til  

 aktindsigt omfatter ikke en myndigheds interne arbejdsdokumenter.
Som interne  

 arbejdsdokumenter anses dokumenter, der udarbejdes af en myndighed til eget  

 brug.
brevvveksling mellem forskellige enheder inden for  

 samme myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer  

 indbyrdes." Som anført ovenfor må det  

 antages, at dokumenter, der udarbejdes af og alene til brug for en særligt  

 oprettet  

 myndighed samt brevveksling mellem myndighedens forskellige dele og medlemmer  

 må anses for internt arbejdsmateriale og således som udgangspunkt undtaget  

 fra  

 aktindsigt i medfør af offentlighedslovens § 7. Omvendt følger det af den  

 særlige myndighedskonstruktion, at brevveksling mellem på den ene side den  

 særlige  

 (samarbejds-)-myndighed og dele af denne og på den anden side de ministerier  

 eller andre myndigheder, der er repræsenteret i samarbejdet, må betragtes som  

 ekstern i relation til offentlighedsloven og dermed som udgangspunkt  

 undergivet aktindsigt.
 Et særligt problem  

 foreligger, når der fremsendes oplysninger, udarbejdes udkast, forslag og  

 lignende  

 af personer, der både er tilknyttet den særlige myndighed og en anden  

 myndighed (den pågældendes normale ansættelsessted). Afgørende for, om  

 sådanne  

 dokumenter er interne eller eksterne må være, i hvilken egenskab den  

 pågældende  

 har udarbejdet dokumentet.
 Besvarelsen af dette  

 spørgsmål afhænger principielt af, om den pågældende medarbejder ved  

 dokumentets  

 udarbejdelse er undergivet instruktion af ledelsen for den myndighed, der er  

 medarbejderens normale ansættelsessted, således at dokumentet må siges at  

 være  

 afgivet på denne myndigheds vegne og ansvar - eller om dokumentet er  

 tilblevet  

 som en del af arbejdet for den særlige myndighed, alene under instruktion af  

 og  

 ansvar over for denne myndigheds ledelse.
Der er en risiko for, at det  

 i praksis vil være vanskeligt at afgøre ovennævnte spørgsmål, og der kan  

 derfor ofte være grund til at træffe praktiske foranstaltninger til  

 klargørelse  

 af forholdet.
En sådan præcisering kan eksempelvis ske ved anvendelse af  

 særligt brevpapir for den særligt oprettede myndighed samt - om nødvendigt -  

 ved, at det udtrykkeligt fastlægges, hvilke personer der er knyttet til den  

 særlige myndighed.
Uklarhed i denne henseende kan meget vel få som  

 konsekvens,  

 at det ikke kan godtgøres, i hvilken egenskab et dokument er udfærdiget.  

 Udgangspunktet må da være, at dokumentet betragtes som eksternt.
 ad 3:  

  

 Beskyttelse af  

 sekretariatsfunktionen, § 10, nr. 4.
 Offentlighedslovens § 10, nr  

 4, har følgende indhold:
 "Retten til aktindsigt  

 omfatter ikke:....
 4) Dokumenter, der udveksles  

 i forbindelse med, at en myndighed udfører sekretariatsopgaver for en anden  

 myndighed.
..." Ifølge bemærkningerne til  

 lovforslaget er bestemmelsens formål følgende:
"Reglen i nr. 4 tager  

 sigte på tilfælde, hvor én forvaltningsmyndighed udfører sekretariatsopgaver  

 for en anden forvaltningsmyndighed.
Som eksempel herpå kan nævnes den  

 kommunale skatteforvaltnings forberedelse af sager for ligningskommissionen.  

 Undtagelsesadgangen vil også kunne finde anvendelse i tilfælde, hvor en  

 myndighed  

 i forbindelse med en bestemt sags behandling udøver sekretariatsmæssige  

 funktioner i forhold til en anden myndighed, uden at betingelserne for at  

 anse  

 organerne for én og samme myndighed af den grund er opfyldt, f.eks. hvor et  

 direktorat eller en anden styrelse til brug for vedkommende minister  

 udarbejder  

 et udkast til besvarelse af et folketingsspørgsmål eller en ansøgning til  

 finansudvalget." Jf.
Folketingstidende  

 1985/86, tillæg A, sp. 224.
 Bestemmelsen sigter på at  

 undtage dokumenter, der har  

  

 karakter  

  

 af internt arbejdsmateriale, men  

 som på grund af udviklingen af organisationsstrukturen navnlig inden for  

 kommunalforvaltningen måtte anses for eksterne og dermed ikke omfattet af  

 lovens undtagelse i § 7 vedrørende internt arbejdsmateriale.
Offentlighedslovens § 4 tager  

 udgangspunkt i, at dokumenter i den offentlige forvaltning skal være  

 undergivet aktindsigt, og at der kun kan gøres undtagelse, for så vidt der er  

 udtrykkelige holdepunkter i loven herfor.
Dette forhold mellem lovens  

 hovedregel og undtagelsesbestemmelserne samt det ovenfor under 1) anførte om  

 de lovgivningsmæssige overvejelser om eventuel undtagelse af hensyn til  

 internt  

 præget samarbejde taler efter min mening for, at § 10, nr. 4, ikke fortolkes  

 udvidende.
 Bestemmelsen må herefter  

 forstås således, at den navnlig tager sigte på de relativt sjældne tilfælde,  

 hvor det er  

  

 bestemt  

  

 eller  

  

 forudsat i lovgivningen  

  

 , at sekretariatsfunktionerne  

 for en myndighed varetages af en anden myndighed.
Uden for området for § 10,  

 nr. 4, falder de tilfælde, som er ganske almindeligt forekommende i praksis,  

 hvor personer ansat i en myndighed udlånes til en anden myndighed, eventuelt  

 blot på deltid, med henblik på varetagelse af sekretariatsopgaver for den  

 anden myndighed.
Under forudsætning af at de pågældende ved udførelsen af  

 sekretariatsopgaverne er undergivet den anden myndigheds instruktions- og  

 tilsynsbeføjelser, må forholdet normalt opfattes således, at  

 sekretariatsarbejdet  

 udføres som en del af denne myndighed, og dokumentudveksling i den  

 forbindelse  

 er da omfattet af offentlighedslovens § 7 om internt arbejdsmateriale.
 Når der ses bort fra de  

 særlige tilfælde, hvor det fremgår af lovgivningen, at sekretariatsfunktionen  

 skal udøves af en anden myndighed, stemmer det efter min opfattelse bedst med  

 de ovenfor anførte almindelige fortolkningssynspunkter at gå ud fra, at  

 sekretariatsopgaverne varetages af særligt udpeget personale, der i den  

 forbindelse  

 indgår som en del af den sekretariatsbetjente myndighed.
 For at undgå tvivl i den  

 henseende vil det være hensigtsmæssigt på forhånd at udpege de personer, der  

 skal udføre sekretariatsopgaver og så vidt muligt definere indholdet af disse  

 opgaver (til forskel fra de opgaver, de pågældende personer varetager som led  

 i  

 deres normale ansættelse).
 Motiverne til § 10, nr. 4,  

 forudsætter, at der også uden for de lovbestemte tilfælde kan være tale om,  

 at  

 en myndighed som sådan udfører sekretariatsfunktionen for en anden myndighed  

 og angiver herved et par eksempler.
Udover de anførte eksempler  

 kan der ikke anerkendes nogen almindelig adgang til ved konkret beslutning at  

 udpege en myndighed som sekretariat for en anden myndighed med den  

 konsekvens,  

 at samarbejdet mellem myndighederne bliver undtaget fra aktindsigt.
Det vil  

 indebære en risiko for omgåelse af offentlighedslovens hovedregel om  

 aktindsigt i brevveksling mellem myndigheder samt en tilsidesættelse af  

 Folketingets afvisning af generelt at udvide undtagelsesområdet til alt  

 internt  

 præget samarbejde.
En forudsætning for at  

 anerkende en myndighed som sekretariat for en anden myndighed må i hvert fald  

 være 1) at funktionerne faktisk har karakter af sekretariatsvirksomhed, dvs.  

 praktisk bistand samt udarbejdelse af oplæg m.v. til den anden myndigheds  

 udførelse af sine opgaver, 2) at den anden myndighed har mulighed for gennem  

 instruktion  

 og tilsyn m.v. at styre sekretariatsarbejdet.
Også i disse tilfælde vil det  

 være hensigtsmæssigt på forhånd at sørge for, at sekretariatsfunktionerne  

 relativt  

 klart lader sig udskille fra myndighedens øvrige funktioner.
Under disse forudsætninger  

 vil bestemmelsen i offentlighedslovens § 10, nr. 4, efter omstændighederne  

 kunne finde anvendelse på dokumentudveksling mellem sekretariatsmyndigheden  

 og  

 hovedmyndigheden, men alene for så vidt angår sekretariatsarbejdet.  

 Dokumentudveksling  

 mellem myndighederne i øvrigt er som udgangspunkt undergivet aktindsigt.
Også  

 den dokumentudveksling, som sker mellem på den ene side  

 sekretariatsmyndigheden  

 som sekretariat og på den anden side samme myndighed i anden (normal)  

 funktion  

 er som udgangspunkt undergivet aktindsigt, jf. herved den sag, som er omtalt  

 i  

 ombudsmandens beretning for 1988, s. 150.
I forbindelse med  

 nedsættelsen af det særlige departementschefsudvalg og de to undergrupper  

 blev  

 det bestemt at arbejdet skulle ledes af Statsministeriet (Statsministeriets  

 departementschef) og, for så vidt angår undergrupperne, af henholdsvis  

 Miljøministeriet og Udenrigsministeriet.
Jeg går ud fra, at det herved er  

 forudsat,  

 at de pågældende ministerier skulle levere den fornødne sekretariatsbistand  

 til  

 udvalgenes arbejde.
Der foreligger imidlertid  

 ikke nærmere oplysninger om, hvorledes sekretariatsarbejdet har været  

 organiseret, herunder om hvilke dele af de pågældende ministerier med  

 tilhørende styrelser, der har deltaget i arbejdet.
Sekretariatsfunktionernes  

 nærmere indhold er heller ikke oplyst.
På den baggrund må jeg efter  

 de ovenfor anførte grundsynspunkter være mest tilbøjelig til at betragte  

 forholdet således, at sekretariatsarbejdet har været varetaget af personer  

 ansat i de pågældende ministerier, men således at personerne - for så vidt  

 angår sekretariatsarbejdet - har været tilknyttet den særlige  

 Brundtlandsmyndighed  

 på en sådan måde, at arbejdet må siges at være udført som en del af denne  

 myndighed.
Konsekvensen heraf er, at dokumentudveksling i forbindelse med  

 sekretariatsarbejdets  

 udførelse omfattes af offentlighedslovens § 7. Dokumentudveksling mellem  

 Brundtlandmyndigheden (inclusive sekretariatspersonalet) og de pågældende  

 ministerier  

 er derimod hverken omfattet af § 7 eller § 10, nr. 4, og er således som  

 udgangspunkt undergivet aktindsigt.
Da jeg går ud fra, at  

 aktindsigtsspørgsmålet i forbindelse med udarbejdelsen af  

 Brundtlandhandlingsplanen  

 nu ikke længere har praktisk interesse, har jeg ikke søgt at få nærmere  

 oplysninger om sekretariatsarbejdets tilrettelæggelse med henblik på en  

 endelig stillingtagen.
Som det fremgår, har jeg koncentreret mig om de  

 generelle  

 fortolkningsspørgsmål i sagen.
 ad 4):  

  

 Dokumenter til brug  

 for møder mellem ministre.
 For en del af dokumenternes  

 vedkommende er undtagelse gjort i henhold til § 10, nr. 1.
 Bestemmelsen lyder således:
 "§ 10. Retten til  

 aktindsigt omfatter ikke:
1) Statsrådsprotokoller,  

 referater af møder mellem ministre og dokumenter, der udarbejdes af en  

 myndighed  

 til brug for sådanne møder." I det foreliggende tilfælde  

 er kun sidste led af bestemmelsen "dokumenter, der udarbejdes til brug  

 for sådanne møder" (møder mellem ministre) relevant.
Bestemmelsen er i  

 praksis blevet forstået på den måde, at den undtager dokumenter, uanset  

 hvilken  

 myndighed der udarbejder dem, blot udarbejdelsen er sket til brug for et møde  

 mellem ministre.
Det er uden betydning for anvendelsen af bestemmelsen, om  

 der  

 er tale om egentlige ministermøder med deltagelse af samtlige regeringens  

 medlemmer eller om et møde i et ministerudvalg eller en mere uformel  

 drøftelse  

 mellem to eller flere ministre, jf. s. 229, 2. sp., i betænkning nr. 857 om  

 offentlighedslovens revision.
Det er klart, at dokumenter,  

 som blev udarbejdet på grundlag af en drøftelse i departementschefsudvalget  

 (og  

 departementet) med henblik på forelæggelse i regeringens koordinationsudvalg,  

 måtte anses for omfattet af bestemmelsen.
Derimod må det anses for usikkert,  

 om bidrag fra andre ministerier, som blev sendt til underudvalgene med  

 henblik  

 på teknisk bearbejdelse og koordinering, kunne anses omfattet af  

 bestemmelsen.
Bestemmelsens ordlyd og  

 forarbejder giver ingen klar besked om dette spørgsmål.
Sammenhængen mellem  

 lovens hovedprincip - offentlighed - og undtagelsesbestemmelserne taler efter  

 min mening for, at der ved administrationen af loven følges det almindelige  

 princip, at undtagelsesbestemmelserne ikke udstrækkes videre, end hensynet  

 bag  

 bestemmelserne nødvendiggør.
Jeg finder det derfor betænkeligt at anerkende,  

 at bestemmelsen benyttes på dokumenter, som ikke er udarbejdet direkte med  

 henblik på møder mellem ministre, men i første række er tilvejebragt til brug  

 for en ren embedsmandsmæssig bearbejdning, (og som kun muligvis ville blive  

 forelagt på møder mellem ministre.) Det ses ikke af de  

 foreliggende oplysninger, i hvilken udstrækning og på hvilken måde de ovenfor  

 under 1) - 4) anførte synspunkter har været anvendt i forbindelse med  

 Statsministeriets  

 stillingtagen til Deres anmodning om aktindsigt.
 Under hensyn både til, at en  

 del af de anførte betragtninger ikke kan anses for helt utvivlsomme og til,  

 at  

 problemstillingen må anses for særdeles kompleks, har jeg ikke fundet  

 tilstrækkeligt grundlag for at formulere min opfattelse som en kritik i  

 anledning  

 af den konkrete sagsbehandling.
