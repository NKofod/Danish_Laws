Nr LSF 227 Forslag til Lov om ændring af lov om forskellige forbrugsafgifter  

 (Ophævelse af afgiften af støvsugere, mikrobølgeovne og videokassettebånd) Fremsat af ministeren for skatter afgifter (Foighel) den 7. april 1987 Vedtaget ved tredjebehandling den 9. april 1987 Lov nr 184 af 09/04/1987 § 1 I lov om forskellige forbrugsafgifter, jf. lovbekendtgørelse nr. 479 af 15. juli 1986, som ændret ved § 9 i lov nr. 925 af 19. december 1986 og lov nr. 927 af 19. december 1986, foretages følgende ændringer:
 1. »§ 1, stk. 2, nr. 1,§ ophæves.
 2. »§§ 5§ og »5 a§ ophæves.
3. I »§ 22, stk. 1, nr. 2,§ udgår »§ 5, stk. 2«. § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Loven finder anvendelse på varer, der efter den 7. april 1987 udleveres fra anmeldte virksomheder eller angives til fortoldning.
§ 3 Stk. 1. Virksomheder, der den 8. april 1987 har lager af støvsugere og videokassettebånd, der bliver afgiftsfri efter § 1, kan få godtgjort den afgift i henhold til lov om forskellige forbrugsafgifter, der er betalt ved virksomhedens indkøb eller indførsel af de nævnte lagervarer.
Godtgørelsen ydes kun for nye varer, der er bestemt til afsætning, og kun med det beløb, hvormed godtgørelsen, sammenlagt med en eventuel godtgørelse efter lov om ændring af lov om forbrugsbegrænsende foranstaltninger (Ophævelse af afgiften af radiomodtagere, grammofoner, højttalere m.v. samt mindre husholdningsapparater og nedsættelse af afgiften af grammofonplader), overstiger 500 kr.
Stk. 2. Det er en betingelse for at opnå afgiftsgodtgørelse efter stk. 1, at en specificeret opgørelse over den godtgørelse, som kræves, er toldvæsenet i hænde senest den 30. april 1987.
Toldvæsenet kan gøre godtgørelsen betinget af, at virksomheden fremlægger dokumentation for, at den afgift, der kræves godtgjort, er betalt af virksomheden.
Stk. 3. Virksomheder, der ansøger om afgiftsgodtgørelse, skal give toldvæsenet adgang til at kontrollere de indsendte opgørelser ved eftersyn af lagre, forretningsbøger m.v.
Virksomhedernes indehavere og de i virksomhederne beskæftigede personer skal yde toldvæsenet al fornøden vejledning og hjælp.
Stk. 4. Den, der forsætligt eller groft uagtsomt afgiver urigtige eller vildledende oplysninger eller fortier oplysninger til brug ved beregning af afgiftsgodtgørelse efter denne paragraf, straffes med bøde. § 22, stk. 3 og 4, og § 22 a i lov om forskellige forbrugsafgifter finder tilsvarende anvendelse.
Oprindeligt fremsat lovforslag Blad nr 686 § 1 I lov om forskellige forbrugsafgifter, jfr. lovbekendtgørelse nr. 479 af 15. juli 1986, som ændret ved § 9 i lov nr. 925 af 19. december 1986 og lov nr. 927 af 19. december 1986, foretages følgende ændringer:
 1. § 1, STK. 2, NR. 1, ophæves.
 2. I § 1, STK. 2, NR. 8, ændres »og mikrobølgeovne« til:
 ».Mikrobølgeovne forsynet med varmekilde ud over mikrobølger«.
 3. §§ 5 OG 5 A ophæves.
4. I § 22, STK. 1, NR. 2, udgår: »§ 5, stk. 2«. § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Loven finder anvendelse på varer, der efter den 7. april 1987 udleveres fra anmeldte virksomheder eller angives til fortoldning.
§ 3 Stk. 1. Virksomheder, der den 8. april 1987 har lager af støvsugere, mikrobølgeovne og videokassettebånd, der bliver afgiftsfri efter § 1, kan få godtgjort den afgift i henhold til lov om forskellige forbrugsafgifter, der er betalt ved virksomhedens indkøb eller indførsel af de nævnte lagervarer.
Godtgørelsen ydes kun for nye varer, der er bestemt til afsætning, og kun med det beløb, hvormed godtgørelsen, sammenlagt med en eventuel godtgørelse efter lov om ændring af lov om forbrugsbegrænsende foranstaltninger (Ophævelse af afgiften af radiomodtagere, grammofoner, højttalere m.v. samt mindre husholdningsapparater), overstiger 500 kr.
Stk. 2. Det er en betingelse for at opnå afgiftsgodtgørelse efter stk. 1, at en specificeret opgørelse over den godtgørelse, som kræves, er toldvæsenet i hænde senest den 30. april 1987.
Toldvæsenet kan gøre godtgørelsen betinget af, at virksomheden fremlægger dokumentation for, at den afgift, der kræves godtgjort, er betalt af virksomheden.
Stk. 3. Virksomheder, der ansøger om afgiftsgodtgørelse, skal give toldvæsenet adgang til at kontrollere de indsendte opgørelser ved eftersyn af lagre, forretningsbøger m.v.
Virksomhedernes indehavere og de i virksomhederne beskæftigede personer skal yde toldvæsenet al fornøden vejledning og hjælp.
Stk. 4. Den, der forsætligt eller groft uagtsomt afgiver urigtige eller vildledende oplysninger eller fortier oplysninger til brug ved beregning af afgiftsgodtgørelse efter denne paragraf, straffes med bøde. § 22, stk. 3 og 4, og § 22 a i lov om forskellige forbrugsafgifter finder tilsvarende anvendelse.
BEMÆRKNINGER TIL LOVFORSLAGET Det foreslås ved lovforslaget at ophæve afgiften af støvsugere, rene mikrobølgeovne og videokassettebånd på henholdsvis 154 kr., 424 kr. og 30 kr. pr. stk.
Lovforslaget har til formål, ved at ophæve punktafgiften på støvsugere og mikrobølgeovne, bortset fra mikrobølgeovne, der også har konventionel opvarmning, samt videokassettebånd, at give danske virksomheder en større afsætning.
Salget af beskattede støvsugere og mikrobølgeovne har i 1986 ligget på skønsmæssigt 50.000 mikrobølgeovne og ca. 160.000 støvsugere.
Provenutabet ved at ophæve afgiften af disse varer vil således højst udgøre omkring 50 mill. kr. årligt.
Hertil kommer provenutabet af videokassettebånd.
I 1986 var indtægten af afgiften af videokassettebånd ca. 55 mill. kr.
TIL §§ 2 OG 3 Forslagets § 2, stk. 2, er formuleret således, at afgiftsbortfaldet får virkning for varer, der udleveres fra anmeldte virksomheder eller angives til fortoldning fra og med dagen efter lovforslagets fremsættelse i Folketinget.
Efter lovforslagets § 3 får detailhandlere m.v. adgang til afgiftsgodtgørelse for det lager af tidligere afgiftsberigtigede varer, som de har dagen efter lovforslagets fremsættelse.
Der gives herved mulighed for, at disse varer kan sælges uden punktafgift i detailhandelen allerede fra dette tidspunkt.
Af administrative grunde gives dog kun godtgørelse for den del af godtgørelsesbeløbet, der overstiger 500 kr. efter såvel dette lovforslag som det samtidig fremsatte lovforslag om ophævelse af afgiften af radioapparater m.v. og mindre husholdningsapparater.
Toldvæsenets administrationsomkostninger (især på grund af den foreslåede godtgørelsesordning) ved dette lovforslag, og det samtidig fremsatte lovforslag om ophævelse af afgiften af radioer, grammofoner, højttalere m.v. og mindre husholdningsapparater, udgør i alt ca. 1,6 mill. kr.
BILAG I DETTE BILAG ER (MARKERET MED --/ OG /-- ) INDSAT GæLDENDE FORMULERING AF DE BESTEMMELSER, DER BERøRES AF LOVFORSLAGET 1. § 1, STK. 2, NR. 1, ophæves.
 2. I § 1, STK. 2, NR. 8, ændres »og mikrobølgeovne« til:
 ».Mikrobølgeovne forsynet med varmekilde ud over mikrobølger«.
--/ Stk. 3. - /-- 3. §§ 5 OG 5 A ophæves.
--/ § 5. Af videokassettebånd svares en afgift, der udgør 30 kr. pr. bånd.
 Stk. 2. Enhver virksomhed, der i erhvervsmæssigt øjemed fremstiller de i  

 stk. 1 nævnte varer, skal anmeldes for toldvæsenet, inden virksomheden  

 påbegyndes.
Stk. 3. Afgiften berigtiges ved varernes udlevering fra de anmeldte  

 virksomheder.
Afgiften af de i en måned udleverede varer indbetales til  

 toldvæsenet inden udgangen af den følgende måned.
Stk. 4. Af varer, der indføres fra udlandet, svares afgift i forbindelse  

 med indførslen.
Afgiften afregnes efter reglerne i toldlovens kapitel 8.
Stk. 5. Varer, der af anmeldte virksomheder udføres til udlandet, er  

 fritaget for afgift.
Ministeren for skatter og afgifter kan fastsætte regler  

 om godtgørelse af afgift for varer, der udføres til udlandet.
§ 5. Ministeren for skatter og afgifter kan efter samråd med det efter §  

 37 i lov om almindelig omsætningsafgift (merværdiafgift) nedsatte nævn  

 fritage varer af typer, der må antages udelukkende at blive anvendt til  

 erhvervsmæssigt formål, for afgift.
Ministeren for skatter og afgifter kan  

 endvidere efter samråd med nævnet fritage varer for afgift, såfremt varernes  

 anvendelse til teknisk brug eller praktiske administrative hensyn i ganske  

 særlig grad taler derfor.
/-- 4. I § 22, STK. 1, NR. 2, udgår: »§ 5, stk. 2«.
