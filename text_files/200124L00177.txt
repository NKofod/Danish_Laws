Betænkning afgivet af  

 Arbejdsmarkedsudvalget den 6. marts 2002 Betænkning over Forslag til lov om supplerende  

 aktiveringstilbud til visse ledige medlemmer af en  

 arbejdsløshedskasse [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Lovforslaget blev samtidig med fremsættelsen sendt i  

 høring i Landsarbejdsrådet.
Beskæftigelsesministeren  

 sendte den 19. februar 2002 Landsarbejdsrådets bemærkninger til  

 udvalget sammen med besvarelsen af spørgsmål 1 og 2. Herudover  

 har beskæftigelsesministeren den 26. februar 2002 sendt Økonomi-  

 og Erhvervsministeriets testpanels bemærkninger til lovforslaget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Magistrenes Arbejdsløshedskasse.  

 Beskæftigelsesministeren har over for udvalget kommenteret  

 henvendelsen.
Spørgsmål Udvalget har stillet 4 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Udvalget indstiller lovforslaget til vedtagelse  

med de stillede ændringsforslag.
 Enhedslisten stemmer for lovforslaget, som EL opfatter som  

 en lille bitte lap på en i øvrigt håbløs lovgivning  

 om aktiv arbejdsmarkedspolitik.
 EL vil understrege, at lovforslaget om mulighed for  

 supplerende aktivering på ingen måde løser det  

 grundlæggende problem ved arbejdsløshedslovgivningen, at  

 arbejdsløshedsforsikrede kan miste retten til dagpenge uden  

 først at have fået tilbudt et ordinært arbejde, på  

 trods af at de bevisligt står til rådighed for arbejdsmarkedet.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
Til § 2 1) I stk. 1 udgår ordene »i 2002«, og i stedet  

 indsættes: »inden udgangen af 2002«.
[Opsamling af ledige overgået til aktivperioden i  

 uge 53 i 1998] Til § 10 2) Efter stk. 3 indsættes som nyt stykke:
» [Tilskud til befordring, kost og logi] Til § 21 3) I stk. 1 ændres datoen »1. marts 2002« til: »1. april 2002«.
[Ændret ikrafttræden] Bemærkninger Til nr. 1 I forbindelse med udvalgsarbejdet med lovforslaget er det  

 konstateret, at det ikke kan afvises, at lovforslaget efter sit indhold  

 utilsigtet afskærer visse ledige medlemmer af en  

 arbejdsløshedskasse, der ikke har fået opfyldt 75 pct.-kravet,  

 fra supplerende aktivering.
Dette kan være tilfældet for ledige,  

 der er overgået til aktivperioden i uge 53 i 1998.
 Dette forhold rettes der op på med  

 ændringsforslaget.
Til nr. 2 Der er tale om tilskud til befordring og tilskud til kost  

 og logi efter lov om arbejdsmarkedsuddannelser. Ændringen betyder, at  

 de nævnte tilskud i stedet kan udbetales med hjemmel i lov om  

 supplerende aktiveringstilbud til visse ledige medlemmer af en  

 arbejdsløshedskasse.
Baggrunden herfor er ønsket om, at målgruppen  

 for lov om supplerende aktiveringstilbud til visse ledige medlemmer af en  

 arbejdsløshedskasse alene skal modtage støtte efter denne lov.  

 Der er således alene tale om et bevillingsmæssigt  

 spørgsmål.
Forslaget har derfor ingen betydning for den lediges  

 mulighed for at modtage tilsvarende ydelser.
Disse ydelser kan den ledige  

 modtage med hjemmel i lov om supplerende aktiveringstilbud til visse ledige  

 medlemmer af en arbejdsløshedskasse.
Til nr. 3 Lovforslaget bliver tredjebehandlet i Folketinget den 19.  

 marts 2002. Der stilles derfor af ordensmæssige årsager forslag  

 om, at lovforslaget træder i kraft den 1. april 2002.
I lovforslagets § 21, stk. 2, er det bestemt, at ledige,  

 hvor retten til dagpenge, jf. § 55, stk. 2, i lov om  

 arbejdsløshedsforsikring m.v., udløber i perioden 1. januar  

 28. februar 2002, indtil 31. maj 2002 kan anmode arbejdsformidlingen om  

 tilbud om supplerende aktivering.
Det nye tidspunkt for  

 ikræfttrædelsen ændrer ikke herpå.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 68 Bilagsnr.
