Resumé  



  

 På grundlag af klagesager som skyldrådet havde truffet afgørelse i, og som  

 angik en bestemt vej, indstillede skyldrådet til Told- og Skatteregion  

 Thisted  

 at vurderingen af grundværdierne for den ældre del af vejen blev taget op til  

 revision.
En husejer bad om aktindsigt i skyldrådets (eventuelle) klagesager.  

 Regionen afslog anmodningen under henvisning til at anmodningen ikke var  

 tilstrækkelig præcis hvilket Told- og Skattestyrelsen tiltrådte.
Ombudsmanden var ikke enig med regionen og styrelsen i at  

 regionen var kompetent til i 1. instans at træffe afgørelse om husejerens  

 begæring om aktindsigt.
Ombudsmanden kritiserede derfor at regionen havde  

 truffet afgørelse om hvorvidt husejerens anmodning skulle imødekommes.  

 Regionen  

 burde have sendt anmodningen videre til skyldrådet til behandling.
Ligeledes  

 kritiserede ombudsmanden at styrelsen ikke havde ophævet regionens afgørelse  

 og  

 oversendt sagen til skyldrådet til behandling.
 Ombudsmanden mente ikke at det kunne udelukkes at regionens  

 manglende kompetence til at træffe afgørelse i sagen i 1. instans havde haft  

 betydning for sagens udfald, og henstillede at styrelsen genoptog sagen.  

 (J.nr.  

 1998-0291-201).
Aktindsigt i et skyldråds (eventuelle) klagesager.
Saglig  

 kompetence Af sagen fremgik bl.a. at  

 Told- og Skatteregion Thisted den 24. oktober 1997 skrev til A om revision af  

 den 20. almindelige vurdering pr. 1. januar 1996 af As ejendom, X-vej.  

 Af  

 brevet fremgik:
 ...
 I forbindelse med behandling  

 af klager over ansættelse af grundværdier for nogle ejendomme på (X-vej) har  

 Skyldrådet indstillet til Told- og Skatteregionen at grundværdierne for den  

 ældre del af (X-vej) tages op til revision.
... Den 26. oktober 1997 skrev A  

 til regionen om sagen.
A skrev:
 ...
1) Der ønskes aktindsigt i  

 de klager over ansættelse af grundværdier for de ejendomme på (X-vej), der  

 har  

 foranlediget at skyldrådet har indstillet til Told- og Skatteregionen at  

 grundværdierne for den ældre del af (X-vej) tages op til revision.
Såfremt  

 Told- og Skatteregionen ikke har sagsakterne liggende beder jeg Dem venligst  

 om  

 at videresende denne anmodning om aktindsigt til skyldrådet.
... Den 3. november 1997 traf  

 Told- og Skatteregion Thisted afgørelse vedrørende As anmodning om  

 aktindsigt.  

 Af afgørelsen fremgik:
 ...
 Told- og skatteregionen har  

 gennemgået sagen, og kan ikke give Dem aktindsigt i de eventuelle klager over  

 ansættelse af grundværdier på (X-vej), idet De ikke præcist har oplyst hvilke  

 klager over vurdering af ejendommen på (X-vej) det drejer sig om, jvf.  

 offentlighedslovens § 4, stk. 3. (Kopi af bestemmelsen vedlægges til  

 orientering).
... Den 9. november 1997  

 præciserede A at han ønskede aktindsigt i samtlige de klager over ansættelse  

 af  

 grundværdier for de ejendomme på X-vej der havde foranlediget at skyldrådet  

 havde indstillet til regionen at grundværdien for bl.a. hans ejendom blev  

 taget op til revision.
 Den 25. november 1997  

 fastholdt regionen afslaget på aktindsigt af 3. november 1997.
Den 1. december 1997 klagede  

 A til Told- og Skattestyrelsen.
Af klagen fremgik:
 ...
 Dette er ikke et korrekt  

 begrundet afslag, idet jeg jo netop har præciseret, at jeg ønsker aktindsigt  

 i  

 samtlige klager over grundværdier, som Skyldrådet har behandlet, og har  

 foranlediget, at Skyldrådet har indstillet til Told- og Skatteregionen, at  

 grundværdien for (min ejendom på X-vej) tages op til revision.
... Den 11. december 1997  

 tiltrådte Told- og Skattestyrelsen regionens afslag på aktindsigt.
Af  

 afgørelsen fremgik:
 ...
 Told- og Skattestyrelsen er  

 enig med Told- og Skatteregion Thisted i, at Deres anmodning om aktindsigt  

 ikke  

 opfylder betingelsen i offentlighedslovens § 4, stk. 3.
 Det er derfor nødvendigt,  

 for at få aktindsigt i de ønskede sager, at De kan identificere den enkelte  

 klage f.eks. med navn og adresse på klageren, hvilket kan indebære, at De må  

 spørge de øvrige beboere på (X-vej), om de rent faktisk har påklaget 20. alm.  

 vurdering.
 En ny begæring om  

 aktindsigt, hvor samtlige ejere af ejendomme på (X-vej), herunder også dem,  

 der  

 ikke har påklaget ansættelsen af grundværdien, er nævnt, vil ikke opfylde  

 betingelsen i offentlighedslovens § 4, stk. 3.
... Den 27. januar 1998 klagede  

 A til mig.
 Den 10. februar 1998 bad jeg  

 Told- og Skatteregion Thisted og Told- og Skattestyrelsen om en udtalelse og  

 om  

 udlån af sagens akter i anledning af klagen.
Den 2. og 13. marts 1998  

 udtalte henholdsvis regionen og styrelsen sig.
Af regionens udtalelse fremgik  

 bl.a. at A havde klaget til Landsskatteretten over regionens afgørelse om  

 revision af den 20. almindelige vurdering for hans ejendom.
 Den 31. marts 1998  

 kommenterede A myndighedernes udtalelser.
Den 12. maj 1998 bad jeg  

 Told- og Skatteregion Thisted og Told- og Skattestyrelsen om en supplerende  

 udtalelse i sagen.
Jeg bad om at myndighederne i de supplerende udtalelser  

 blandt  

 andet kom ind på spørgsmålet om det var i overensstemmelse med  

 offentlighedslovens § 15, stk. 1, at regionen - og ikke skyldrådet - traf  

 afgørelsen om aktindsigt.
Jeg henviste til As brev af 26. oktober 1997.  

 I  

 bekræftende bad jeg om oplysning om hvorvidt As anmodning om aktindsigt  

 indeholdt sådanne oplysninger at regionen gennem journaler mv. kunne finde  

 frem  

 til de sager som anmodningen om aktindsigt angik.
 Af regionens supplerende  

 udtalelse af 26. juni 1998 fremgik:
 ...
Tilsynet ved told- og skatteregionen  

 modtager kopi skyldrådets protokol efter hvert skyldrådsmøde.
Endvidere  

 modtager tilsynet kopi af skyldrådets kendelser i alle klagesager.
Disse  

 kendelser indeholder bl.a. klagers påstand, skyldrådets sagsfremstilling og  

 begrundelsen for afgørelsen.
Tilsynet er fuldt orienteret om skyldrådets  

 sagsbehandling, hvorfor oversendelse af anmodningen til skyldrådet har været  

 ufornødent.
Journalsystemet giver ikke  

 mulighed for at udsøge klagesager i et afgrænset geografisk område som  

 (X-vej).  

 Klagesager for et afgrænset område i en vurderingskreds kan kun udsøges ved  

 at  

 gennemgå samtlige påklagede ejendomme i vurderingskredsen. Af Told- og Skattestyrelsens  

 supplerende udtalelse af 4. august 1998 fremgik:
 ...
Told- og Skattestyrelsen kan  

 tilslutte sig den opfattelse, at Told- og Skatteregion Thisted har været  

 kompetent til at tage stilling til (A)s begæring om aktindsigt.  

 Styrelsen  

 lægger vægt på, at begæringen er udsprunget af en sag, hvori told- og  

 skatteregionen  

 er kompetent til at træffe afgørelse.
Dette følger af Skatteministeriets  

 bekendtgørelse om sagsudlægning §  

 2 A,  

 1. pkt., hvorefter den lokale told- og skatteregion, der fører tilsyn med et  

 skyldråd, er bemyndiget til at optage vurderinger af skyldkredsens ejendomme  

 til revision.
Hvad angår spørgsmålet, om  

 told- og skatteregionen i givet fald ville være i stand til at udsøge alle  

 klager over grundværdiansættelsen, der vedrører ejendomme på (X-vej) i  

 Thisted, skal det oplyses, at told- og skatteregionen i egenskab af  

 tilsynsførende myndighed har adgang til det sagsstyringssystem, der stilles  

 til  

 rådighed for skyldrådene.
Som anført i told- og skatteregionens supplerende  

 udtalelse kan brugerne af systemet imidlertid ikke umiddelbart udsøge sager,  

 der angår en bestemt vej.
 Til de af Told- og  

 Skatteregion Thisted den 2. marts 1998 og Told- og Skattestyrelsen den 13. s.  

 md. afgivne udtalelser kan styrelsen føje, at vurderingsmyndighederne på  

 linie  

 med skattemyndigheder er underkastet en speciel tavshedsforskrift, jf.  

 vurderingslovens §  

 29 A.
Det er Told- og  

 Skattestyrelsens opfattelse, at vurderingsmyndighederne tilsidesætter deres  

 tavshedspligt efter den nævnte bestemmelse, hvis de udleverer oplysninger til  

 uvedkommende om, hvilke klager, de har modtaget, idet klagerne må anses for  

 beskyttede af tavshedspligten.
Noget andet er, at ejeren af en ejendom, hvis  

 vurdering bliver påklaget af en anden ejendomsejer eller af kommunen, skal  

 underrettes derom.
Ejeren er ikke at betragte som uvedkommende.
 Det er i overensstemmelse  

 med praksis, at der optages ejendomsvurderinger til revision på grundlag af  

 indstillinger fra vedkommende skyldråd.
 Efter vurderingslovens § 36  

 skal skyldrådsformanden under varetagelsen af sit hverv have opmærksomheden  

 henvendt på, at der opnås ensartethed i vurderingen inden for skyldkredsen.  

 Da  

 skyldrådene ikke er tillagt selvstændig revisionsbeføjelse, må de i givet  

 fald  

 indstille til den tilsynsførende told- og skatteregion at optage vurderinger  

 til revision, såfremt de bliver opmærksomme på, at disse ikke er i niveau med  

 andre ejendomme af samme beskaffenhed.
 Told- og Skattestyrelsen vil  

 ikke udelukke, at Told- og Skatteregion Thisted i den sagsfremstilling, der  

 ledsagede dens agterskrivelse af 24. oktober 1997, er kommet til  

 at udtrykke  

 sig sådan, at (A) har følt sig foranlediget til at begære aktindsigt i de  

 klager, som skyldrådet angiveligt har modtaget.
Styrelsen havde foretrukket,  

 at den indledende bemærkning i sagsfremstillingen var blevet formuleret  

 anderledes, f.eks. således: På foranledning af en indstilling, som  

 Skyldrådet  

 for Viborg amts nordre skyldkreds har afgivet, har told- og skatteregionen  

 optaget vurderingen af deres ejendom til revision.
Told- og  

 skattestyrelsen  

 har gjort told- og skatteregionen bekendt hermed.
... Den 10. august 1998 sendte  

 jeg A en kopi af myndighedernes supplerende udtalelser med henblik på hans  

 eventuelle bemærkninger.
A fremkom ikke med bemærkninger.
Den 13. november  

 1998  

 ringede A dog til en af mine medarbejdere.
A oplyste bl.a. at han havde fået  

 medhold i sin klage til Landsskatteretten over regionens afgørelse om  

 revision  

 af vurderingen af hans ejendom.
Ombudsmandens udtalelse   

  

 Retsgrundlaget Offentlighedslovens § 4, stk. 3, har følgende ordlyd:
Stk. 3. Begæring efter stk. 1 og 2 skal angive de dokumenter eller  

 den sag, som den pågældende ønsker at blive gjort bekendt med. § 15, stk. 1, i offentlighedsloven har følgende ordlyd:
§ 15.  

  

 Fremsættes der begæring om aktindsigt vedrørende dokumenter, der indgår i en  

 sag, hvori der er eller vil blive truffet afgørelse af en  

 forvaltningsmyndighed, afgør denne myndighed, om begæringen kan imødekommes.  

 I andre tilfælde afgøres sager om aktindsigt af den myndighed, der har  

 dokumentet i sin besiddelse. Af bemærkningerne til offentlighedslovens § 4, stk. 3, fremgår  

 (Folketingstidende 1985-86, tillæg A,  

 sp.  

 211f  

 ):
 Bestemmelsen i  

  

 stk. 3  

  

 svarer til den gældende lovs § 1,  

 stk. 2. Det er præciseret, at en begæring om aktindsigt skal indeholde en  

 angivelse enten af den sag eller de dokumenter, den pågældende ønsker at  

 blive  

 gjort bekendt med.
Bestemmelsen medfører, at  

 den, der ønsker aktindsigt, må have kendskab til sagens eller dokumentets  

 eksistens før henvendelsen til vedkommende myndighed.
Dette betyder  

 imidlertid  

 ikke, at myndigheden er berettiget til at afslå en begæring om aktindsigt  

 alene  

 under henvisning til en manglende angivelse af sagstilhørsforholdet, hvis  

 myndigheden er i stand til på andet grundlag at identificere den sag eller  

 det  

 eller de dokumenter, der ønskes aktindsigt i.
Der henvises til beskrivelsen  

 af  

 bestemmelsens anvendelse i praksis i betænkningen siden 118 ff og  

 offentlighedsudvalgets overvejelser på side 129 ff.
 Kravet om angivelse af sagen  

 eller dokumenter i denne betyder bl.a., at der ikke kan forlanges adgang til  

 at  

 gennemgå en forvaltningsmyndigheds journalmateriale med henblik på herigennem  

 at finde frem til sager, hvis dokumenter man kan have interesse i at blive  

 gjort bekendt med.
Bestemmelsen giver heller  

 ikke adgang til at gennemse alle sager af en bestemt art eller alle sager,  

 der  

 er blevet journaliseret i en bestemt periode. Af bemærkningerne til § 15,  

 stk. 1, fremgår (Folketingstidende 1985-86, tillæg A, sp. 232):
 Bestemmelsen i  

  

 stk. 1  

  

 fastlægger, hvilken myndighed der  

 har kompetence til at træffe afgørelse i 1. instans i sager om aktindsigt.
Hovedreglen i 1. pkt. svarer  

 til kompetenceordningen efter den gældende offentlighedslovs § 8, stk. 1.  

 Bestemmelsen synes ikke at have givet anledning til problemer i praksis, og  

 der  

 kan med hensyn til anvendelsen af bestemmelsen henvises til fremstillingen af  

 gældende ret i betænkningen side 306 ff.
Bestemmelsen i 2. pkt. tager f.eks.  

 sigte på tilfælde, hvor et dokument er fremsendt til flere myndigheder til  

 orientering, samt i det hele på dokumenter, der ikke er indgået i en sag,  

 hvori  

 der træffes en afgørelse, og dokumenter, der fremkommer i forbindelse med  

 udøvelse af faktisk forvaltningsvirksomhed.
Begæringer om aktindsigt i  

 sager om lovgivning skal i overensstemmelse med bestemmelsen i 1. pkt.  

 afgøres  

 af det ministerium, under hvis område sagen hører. Af punkterne 6, 17 og 47 i  

 Justitsministeriets vejledning om offentlighedsloven (1986) fremgår:
  

  

 6.  

  

 Offentlighedsloven regulerer alene spørgsmålet om, i hvilket  

 omfang forvaltningen er  

  

 forpligtet  

  

 til at give aktindsigt.
Den enkelte forvaltningsmyndighed er derfor ikke  

 afskåret fra efter eget skøn at give adgang til aktindsigt i videre omfang  

 end  

 fastsat i loven, medmindre andet følger af regler om tavshedspligt m.v., jfr.  

 §  

 4, stk. 1, 2. pkt. (meroffentlighedsprincippet).   

  

 17.  

  

 Efter offentlighedslovens § 4, stk. 3, skal en begæring om  

 aktindsigt angive de dokumenter eller den sag, som den pågældende ønsker at  

 blive gjort bekendt med.
Bestemmelsen skal ses i sammenhæng med lovens § 5,  

 stk. 1, nr. 2, hvorefter adgangen til aktindsigt bl.a. omfatter indførelser i  

 myndighedens journaler, registre og andre fortegnelser vedrørende den  

 pågældende sags dokumenter.
Det kan herefter kræves, at  

 den, der ønsker aktindsigt, i hvert fald har et vist kendskab til sagens  

 eksistens før henvendelsen til vedkommende myndighed.
Forvaltningen har altså  

 ikke pligt til at imødekomme begæringer om at få lejlighed til at gennemse  

 alle  

 sager af en bestemt art eller alle sager, der er blevet journaliseret i en  

 bestemt periode.
I det omfang en sådan begæring fremsættes af pressen, bør  

 begæringen dog normalt imødekommes, medmindre andet følger af reglerne om  

 tavshedspligt m.v.
I øvrigt kan det ikke  

 udtømmende angives, hvor specificeret angivelsen af sagen eller dokumentet i  

 det enkelte tilfælde skal være.
Det, der må kræves, er, at begæringen  

 indeholder sådanne oplysninger, at det efter indretning af den pågældende  

 myndigheds journaler, registre m.v. er muligt at finde frem til sagen.  

 Angivelse af sagens journalnummer er ikke nødvendig, men heller ikke altid  

 tilstrækkelig.
Det påhviler vedkommende  

 forvaltningsmyndighed at vejlede publikum om, hvilke oplysninger der i det  

 enkelte tilfælde må tilvejebringes for at opfylde disse krav.
Endvidere må  

 det  

 fremhæves, at der, som nævnt ovenfor under pkt. 6, ikke i almindelighed vil  

 være noget til hinder for, at vedkommende myndighed, når omstændighederne i  

 øvrigt taler derfor, ser bort fra kravet om, at begæringen skal angive en  

 bestemt sag.   

  

 47.  

  

 En begæring om aktindsigt vedrørende dokumenter der indgår i en  

 sag, hvori der er eller vil blive truffet afgørelse af en  

 forvaltningsmyndighed,  

 afgøres af den myndighed, som skal træffe afgørelse med hensyn til sagens  

 realitet.
Hvis der i en afgørelsessag foretages høring af en anden myndighed,  

 afgøres spørgsmål om aktindsigt i høringssvaret og eventuelle ledsagende  

 dokumenter af den hørende myndighed, selv om begæringen om aktindsigt  

 fremsættes over for den hørte myndighed.
Er der i den hørte myndigheds sag  

 dokumenter, som ikke indgår i høringssvaret, eventuelt som bilag til svaret,  

 afgøres spørgsmålet om aktindsigt heri dog af den hørte myndighed.
For dokumenter, der ikke er  

 indgået i en sag, hvori der træffes en afgørelse, herunder dokumenter, der  

 fremkommer i forbindelse med udøvelse af faktisk forvaltningsvirksomhed,  

 træffes afgørelse om aktindsigt af den myndighed, der har dokumentet i sin  

 besiddelse.
I tilfælde, hvor et dokument - ud over til afgørelsesmyndigheden  

 -  

 er fremsendt i kopi til andre myndigheder til orientering, afgøres sager om  

 aktindsigt af den myndighed, over for hvem spørgsmålet om aktindsigt rejses,  

 og  

 som har dokumentet i sin besiddelse.
I sådanne tilfælde bør myndigheden,  

 såfremt den er i tvivl om, hvorvidt hensyn til offentlige eller private  

 interesser er til hinder for at give aktindsigt, efter omstændighederne  

 indhente en udtalelse herom fra  

 den  

 myndighed, der træffer eller har truffet afgørelse i sagen. § 12, stk. 1, § 14, stk. 1,  

 2, 3, 5 og 6, og 19, stk. 1, i skattestyrelsesloven (lovbekendtgørelse nr.  

 276  

 af 12. april 1997) har følgende ordlyd:
  

  

 § 12.  

  

 Den centrale told- og skatteforvaltning skal føre tilsyn med,  

 at skatteansættelse af indkomst, værdiansættelse m.v. i dødsboer samt  

 vurdering  

 af fast ejendom sker på behørig og ensartet måde over hele landet.   

  

 § 14.  

  

 Den centrale told- og skatteforvaltning skal undersøge rigtigheden  

 af de lokale skattemyndigheders afgørelser i de i § 2 nævnte sager og af  

 vurderings- og skyldrådenes afgørelser vedrørende de i vurderingsloven nævnte  

 vurderinger.
Dette sker efter regler, der udarbejdes af told- og  

 skatteforvaltningen og godkendes af ligningsrådet.
 Stk. 2.  

  

 Told- og skatteforvaltningen har adgang til indsigt i de  

 lokale skattemyndigheders og vurderingsmyndighedernes konkrete arbejde,  

 herunder til at deltage i skatteankenævnenes, vurderingsrådenes og  

 skyldrådenes møder og forhandlinger uden stemmeret.
 Stk. 3.  

  

 Told- og skatteforvaltningen kan udtage selvangivelser,  

 ansættelser og vurderingssager til gennemgang.
 Stk. 5.  

  

 Anser told- og skatteforvaltningen en kendelse afsagt af et  

 skatteankenævn for urigtig, kan told- og skatteforvaltningen forelægge  

 kendelsen for Ligningsrådet, jf. § 19. På tilsvarende måde kan told- og  

 skatteforvaltningen forelægge vurderinger foretaget af et vurderingsråd eller  

 et skyldråd for Ligningsrådet.
Stk. 6.  

  

 Told- og skatteforvaltningen kan pålægge de kommunale  

 skattemyndigheder og vurderingsmyndighederne at foretage ansættelser eller  

 vurderinger, hvor disse med urette ikke er foretaget tidligere.
For  

 vurderingernes vedkommende kan told- og skatteforvaltningen bestemme, at  

 nyvurdering kun skal foretages med skattemæssig virkning for fremtiden.   

  

 § 19.  

  

 Ligningsrådet kan efter indstilling fra den centrale told- og  

 skatteforvaltning optage ansættelser og vurderinger til påkendelse og kan  

 foretage ændringer deri, jf. dog § 36, stk. 2. Ligningsrådet kan for  

 ejendomsvurderingernes vedkommende bestemme, fra hvilket tidspunkt ændringen  

 skal følges ved skatteberegningen. § 3, stk. 4 og 5, og § 21, stk. 3, 1. - 4.  

 pkt., anvendes tilsvarende. Skattestyrelsesloven er  

 efterfølgende blev ændret flere gange. Ændringerne er dog uden betydning for  

 denne sag.
De nævnte bestemmelser i skattestyrelsesloven fremgår nu af  

 lovbekendtgørelse nr. 526 af 3. juli 1998.
 Told- og Skattestyrelsen har  

 ved cirkulære af 28. marts 1990 delegeret tilsynet efter  

 skattestyrelseslovens  

 §§ 12-14 til told- og skatteregionerne.
 Af §  

 2 a  

 i sagsudlægningsbekendtgørelsen (nu  

 Skatteministeriets bekendtgørelse nr. 336 af 10. juni 1998) fremgår:
  

  

 §  

 2 a.  

  

 Den lokale told- og skatteregion, der fører det statslige tilsyn med et  

 skyldråd, bemyndiges efter indstilling fra Ligningsrådet til at optage  

 vurderinger af ejendomme i skyldkredsen til revision efter § 19, stk. 1, 1.  

 pkt., i skattestyrelsesloven.
Det gælder dog ikke i det omfang Told- og  

 Skattestyrelsen i samråd med Ligningsrådets formand udtager sådanne sager til  

 forelæggelse for Ligningsrådet. Af § 2 og § 3, stk. 1 og 3,  

 i bekendtgørelsen om klage over afgørelser om aktindsigt (Skatteministeriets  

 bekendtgørelse nr. 513 af 16. juni 1994) fremgår:
   

  

 § 2.  

  

 Afgørelser om aktindsigt, der træffes af den kommunale skattemyndighed,  

 et skatteankenævn, et vurderingsråd eller et skyldråd, kan påklages til den  

 stedlige told- og skatteregion.
 Stk. 2.  

  

 Told- og skatteregionens afgørelse efter stk. 1 kan ikke  

 indbringes for anden administrativ myndighed.
 § 3.  

  

 Told- og skatteregioners afgørelser om aktindsigt, der ikke er  

 omfattet af § 2, kan påklages til Told- og Skattestyrelsen.
Stk. 3.  

  

 Afgørelser truffet af Told- og Skattestyrelsen efter stk. 1  

 og 2 og afgørelsen om aktindsigt truffet af Landsskatteretten kan ikke  

 indbringes for anden administrativ myndighed. Bekendtgørelsen om klage  

 over afgørelser om aktindsigt blev ophævet ved § 18, stk. 2, nr. 2, i  

 Skatteministeriets bekendtgørelse nr. 196 af 26. marts 1998 om sagsudlægning.  

 Reglerne om klage over afgørelser om aktindsigt i visse sagstyper på  

 skatteområdet fremgår nu af kapitel 5 i bekendtgørelse nr. 336 af 10. juni  

 1998 om sagsudlægning som ændret ved bekendtgørelse nr. 968 af 16. december  

 1998. Reglerne er i den forbindelse ikke ændret på områder der har betydning  

 for denne sag.
Ombudsmandens bemærkninger En begæring om aktindsigt i  

 dokumenter der indgår i en afgørelsessag, skal afgøres af den myndighed som i  

 øvrigt har afgørelsen i sagen.
I andre tilfælde afgøres sager om aktindsigt  

 af  

 den myndighed der har dokumentet i sin besiddelse, jf. offentlighedslovens §  

 15, stk. 1.
Jeg har ved min behandling  

 af sagen lagt til grund at De ønsker aktindsigt i de (eventuelle) klagesager  

 som skyldrådet traf afgørelse i, og som bevirkede at skyldrådet afgav  

 indstilling til Told- og Skatteregion Thisted om at den 20. almindelige  

 vurdering af bl.a.
Deres ejendom blev taget op til revision.
 Jeg har også lagt til grund  

 at Told- og Skatteregion Thisted traf afgørelse i sagen om revision af  

 vurderingen  

 af Deres ejendom, men derimod ikke i skyldrådets (eventuelle) klagesager som  

 De  

 ønsker aktindsigt i.
Det fremgår af Told- og  

 Skatteregion Thisteds supplerende udtalelse at regionen som led i sit tilsyn  

 er  

 fuldt orienteret om skyldrådets sagsbehandling.
Regionen mener derfor at  

 oversendelse af sagen om aktindsigt til skyldrådet var ufornøden.
 Jeg forstår Told- og  

 Skattestyrelsens supplerende udtalelse sådan at styrelsen mener at fordi  

 regionen var kompetent til at tage skyldrådets klagesager op til revision,  

 var  

 regionen også kompetent til at træffe afgørelse om hvorvidt Deres begæring om  

 aktindsigt i skyldrådets (eventuelle) klagesager kunne imødekommes.
Jeg er ikke enig med  

 regionen og styrelsen i at regionen var kompetent til i 1. instans at træffe  

 afgørelse om Deres begæring om aktindsigt i skyldrådets (eventuelle)  

 klagesager kunne imødekommes.
Jeg har navnlig lagt vægt på at skyldrådet i  

 øvrigt havde afgørelsen i de (eventuelle) klagesager, jf. offentlighedslovens  

 § 15, stk. 1.
Regionen bliver - som det  

 fremgår ovenfor - som led i sit tilsyn med skyldrådet orienteret om  

 skyldrådets sager.
Jeg er derfor gået ud fra at regionen som tilsynsmyndighed  

 har fået tilsendt materiale vedrørende de (eventuelle) klagesager som  

 skyldrådet traf afgørelse i, og som Deres begæring om aktindsigt angik.
På  

 den  

 baggrund har jeg overvejet om dette forhold har betydning for spørgsmålet om  

 hvilken myndighed der er kompetent til i 1. instans at træffe afgørelse  

 vedrørende  

 begæringen om aktindsigt.
I tilfælde hvor et dokument  

 sendes til en anden myndighed med henblik på kontrol, må den  

 forvaltningsmyndighed der har sendt dokumentet, i almindelighed være  

 kompetent  

 til at træffe afgørelse om spørgsmålet om aktindsigt.
Jeg henviser til John  

 Vogter, Offentlighedsloven med kommentarer, 3. udg., 1998, s.  

 266f.
 Det forhold at materiale om  

 skyldrådets (eventuelle) klagesager er blevet sendt til regionen som  

 tilsynsmyndighed, bevirker efter min opfattelse ikke at regionen i 1. instans  

 kunne træffe afgørelsen om aktindsigt.
 Jeg har gjort Told- og  

 Skatteregion Thisted og Told- og Skattestyrelsen bekendt med min opfattelse  

 af  

 at regionen ikke var kompetent til at behandle sagen i 1. instans.
 Spørgsmålet er herefter  

 hvilken betydning regionens manglende kompetence til at træffe afgørelse i 1.  

 instans har for sagen, herunder om manglen er af en sådan karakter at jeg har  

 grundlag for at henstille at sagen bliver genoptaget.
Tilsidesættelse af en  

 sagsbehandlingsregel, formkrav eller andre formelle krav til en afgørelse  

 skal  

 for at kunne medføre at afgørelsen bliver ugyldig, være væsentlig.
Om det er  

 tilfældet, afhænger af om der er tale om tilsidesættelse af en grundlæggende  

 regel, dvs. en garantiforskrift, eller blot af en ordensforskrift.
Jeg  

 henviser til Jon Andersen mfl., Forvaltningsret (1994), s. 563ff.
 I Deres sag er der tale om  

 at en overordnet myndighed (Told- og Skatteregion Thisted) traf en afgørelse  

 som henhørte under en underordnet myndighed (skyldrådet).
Hvis en overordnet myndighed  

 træffer en afgørelse som den underordnede myndighed har kompetence til at  

 træffe, må man gå ud fra at afgørelsen - hvis der er klageadgang til den  

 overordnede myndighed - alligevel træffes af en fuldt ud sagkyndig myndighed.  

 Det skal dog i den forbindelse også tages i betragtning at klageren derved  

 mister en klagemulighed, om der er tale om en bebyrdende eller en  

 begunstigende  

 afgørelse, og om den overordnede myndigheds afgørelse må anses for  

 indholdsmæssig rigtig.
Jeg henviser til Jens Garde og Karsten Revsbech,  

 Forvaltningsret,  

 sagsbehandling (1995), 4. udgave, s. 286 og  

 292f.
Jeg henviser også til Østre  

 Landsrets dom af 22. december 1966 som er offentliggjort i Ugeskrift for  

 Retsvæsen 1967, s. 424ff.
Et skyldråds afgørelse om  

 aktindsigt kan påklages til den lokale told- og skatteregion hvis afgørelse  

 er endelig.
Told- og Skatteregion Thisteds afgørelse om aktindsigt har været  

 behandlet af Told- og Skattestyrelsen som klageinstans.
Sagen har således  

 været behandlet i to instanser.
 Indholdet af Told- og  

 Skatteregion Thisteds og Told- og Skattestyrelsens afgørelser om aktindsigt  

 er  

 at Deres begæring om aktindsigt ikke var tilstrækkelig præcis, jf.  

 offentlighedslovens § 4, stk. 3.
 Af Told- og Skatteregion  

 Thisteds supplerende udtalelse fremgår at klagesager for et afgrænset område  

 i  

 en vurderingskreds kun kan udsøges ved at gennemgå samtlige ejendomme i  

 vurderingskredsen.
 Det fremgår af Told- og  

 Skattestyrelsens supplerende udtalelse at brugerne af det relevante  

 sagsstyringssystem ikke umiddelbart kan udsøge sager der angår en bestemt  

 vej.  

 Det fremgår også at Told- og Skatteregion Thisted i sin egenskab af  

 tilsynsmyndighed har adgang til det sagsstyringssystem der stilles til  

 rådighed  

 for skyldrådet.
 Jeg mener ikke at det kan  

 udelukkes at det forhold at det ikke var rette myndighed der i 1. instans  

 traf  

 afgørelsen i sagen, har forrykket - og dermed haft betydning for - det  

 materielle retsforhold (spørgsmålet om hvorvidt Deres begæring om aktindsigt  

 kunne imødekommes). Det kan således ikke udelukkes at skyldrådet som rette  

 myndighed havde været i stand til at identificere sine (eventuelle)  

 klagesager.
 Jeg har gjort regionen og  

 styrelsen bekendt med min opfattelse.
Jeg har derfor kritiseret at  

 Told- og Skatteregion Thisted tog stilling til Deres begæring om aktindsigt.  

 Efter  

 min opfattelse burde regionen have videresendt Deres begæring om aktindsigt  

 til rette myndighed, skyldrådet, med henblik på at skyldrådet tog stilling  

 til  

 om begæringen kunne imødekommes.
Jeg henviser til forvaltningslovens § 7,  

 stk.  

 2.
 Jeg har gjort Told- og  

 Skatteregion Thisted bekendt med min opfattelse.
 Jeg har også kritiseret at  

 Told- og Skattestyrelsen ikke ophævede regionens afgørelse og i  

 overensstemmelse med forvaltningslovens § 7, stk. 2, oversendte sagen til  

 skyldrådet til behandling.
 Jeg har gjort Told- og  

 Skattestyrelsen bekendt med min opfattelse.
 Jeg har henstillet at Told-  

 og Skattestyrelsen genoptager Deres sag, og at styrelsen i lyset af det som  

 jeg har fremført ovenfor, på ny træffer afgørelse i sagen.
 Jeg gør opmærksom på at jeg  

 ved min behandling af sagen ikke har taget stilling til om Deres begæring om  

 aktindsigt opfylder kravene i offentlighedslovens § 4, stk. 3. Jeg har heller  

 ikke taget stilling til om begæringen - hvis de (eventuelle) klagesager kan  

 findes frem - kan imødekommes, herunder eventuelt efter offentlighedslovens §  

 4, stk. 1, 2. pkt. (meroffentlighedsprincippet).
Det fremgår ikke af det for  

 mig foreliggende materiale om oplysninger fra skyldrådets (eventuelle)  

 klagesager indgik i regionens sag om revision af vurderingen af Deres  

 ejendom.  

 Begæring om aktindsigt i sådanne oplysninger i revisionssagen skal afgøres  

 efter forvaltningslovens regler om partens aktindsigt.
Jeg har ikke i  

 forbindelse  

 med min behandling af sagen taget stilling til dette spørgsmål, men jeg går  

 ud  

 fra at Told- og Skattestyrelsen tager stilling hertil i forbindelse med  

 styrelsens fornyede afgørelse i sagen.
 Jeg har bedt styrelsen om at  

 underrette mig om styrelsens fornyede afgørelse.
 Told- og Skattestyrelsen  

 meddelte mig senere at styrelsen på ny havde taget stilling til sagen.
 Herefter meddelte jeg at jeg  

 på det foreliggende grundlag ikke foretog mig mere i sagen.
