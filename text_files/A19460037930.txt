 VI CHRISTIAN DEN TIENDE, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende lov:
§ 1 Bestemmelsen i § 2, Stk. 1, i Lov Nr. 123 af 18. April 1925 om Erhvervelse  

 og Fortabelse af Indfødsret kommer med Virkning fra og med den 9. April 1940  

 og indtil den 31. December 1947 ikke til Anvendelse paa medmindre andet i det enkelte Tilfælde ved Lov bestemmes.
§ 2 Bestemmelserne i § 3 i Loven af 18. April 1925 kommer med Virkning fra og  

 med den 9. April 1940 og indtil den 31. December 1947 ikke til Anvendelse paa medmindre andet i det enkelte Tilfælde ved Lov bestemmes.
§ 3 Bestemmelsen i § 5, 2det Pkt., i Loven af 18. April 1925 kommer ikke til  

 Anvendelse paa den, der har erhvervet tysk Statsborgerret i Tiden fra og med  

 den 9. April 1940 og indtil den 31. December 1947, medmindre andet i det  

 enkelte Tilfælde ved Lov bestemmes.
§ 4 Den, som inden Lovens Ikrafttræden havde erhvervet dansk Indfødsret i  

 Medfør af §§ 2 eller 3 i Loven af 18. April 1925, anses dog, saafremt han  

 senest den 31. Oktober 1946 indgiver Andragende om at bevare dansk  

 Indfødsret, og saa længe han opholder sig her i Riget, for dansk, indtil der  

 er truffet Afgørelse om Andragendet.
Det samme gælder den, som inden Lovens  

 Ikrafttræden havde erhvervet tysk Statsborgerret, men som i Medfør af § 5,  

 2det Pkt., i Loven af 18. April 1925 havde bevaret dansk Indfødsret.
Indenrigsministeren meddeler den, der har indgivet Andragende som i Stk. 1  

 omhandlet, Bevis herfor.
Beviset gælder i 12 Maaneder, medmindre der forinden  

 er truffet Afgørelse om Andragendet.
Er Afgørelse ikke truffet inden 12  

 Maaneder, forlænges Bevisets Gyldighed med indtil 3 Maaneder ad gangen.
 Indenrigsministeren kan bemyndige Amtmændene (i København Magistraten) og  

 Politimestrene til paa sine Vegne at udfærdige Beviserne.
§ 5 Denne Lov træder i Kraft straks.
 Hvorefter alle vedkommende sig have at rette.
 GIVET I KØBENHAVN, DEN 12. JULI 1946.
 Under Vor Kongelige Haand og Segl.
 CHRISTIAN R.
(L.
S.) /Ejnar Kjær.
(* 1) Udfærdiget gennem Indenrigsministeriet.
Se Rigsdagstidende for  

 1945-46: Landest.
Tid.
Sp. 1489, 1556; Till.
A.
Sp. 7115.
