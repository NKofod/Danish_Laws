 I henhold til § 14 i lov om social bistand, jf. lovbekendtgørelse nr. 171  

 af 25. marts 1987, fastsættes:
Uddannelsens formål, indhold og opbygning § 1.  Uddannelsen har til formål at uddanne  

 socialpædagoger til pædagogisk arbejde i vuggestuer og ved andre  

 dagforanstaltninger for 0-3-årige samt ved dag- og døgnforanstaltninger for  

 børn, unge og voksne med fysiske, psykiske eller sociale handicap.
 Stk. 2.  Den studerende skal erhverve sig indlevelse,  

 indsigt og praktisk færdighed i socialpædagogisk arbejde samt forudsætninger  

 for at deltage i udviklingen inden for det socialpædagogiske område.
 Stk. 3.  Den studerendes personlige udvikling skal  

 fremmes gennem arbejdet med uddannelsens indhold, gennem deltagelse i  

 forskellige arbejds- og samarbejdsformer og gennem medansvar for  

 undervisningen.
§ 2.  Uddannelsesrådet for de socialpædagogiske  

 seminarier er rådgivende for Undervisningsministeriet i sager om uddannelse  

 af socialpædagoger.
Rådet følger udviklingen på området og afgiver  

 indstilling om de foranstaltninger, som rådet finder påkrævede eller  

 ønskelige.
Rådet kan endvidere behandle spørgsmål om efter- og  

 videreuddannelse af socialpædagoger, for så vidt disse spørgsmål ikke  

 henhører under andre organer.
Stk. 2.  Uddannelsesrådet består af  

 undervisningsdirektøren for folkeskolen og seminarier m.v. som formand samt  

 højst 21 medlemmer, der beskikkes af undervisningsministeren for indtil 4 år  

 ad gangen.
Af medlemmerne skal 1 udpeges af Socialministeriet, 1 af  

 Socialstyrelsen, 2 af Amtsrådsforeningen i Danmark, 1 af Kommunernes  

 Landsforening, 1 af Københavns og Frederiksberg kommuner i forening, 2 af  

 Socialpædagogernes Landsforbund, 1 af Børne- og Ungdomspædagogernes  

 Landsforbund, 1 af Forbundet for offentligt ansatte (Dansk  

 Kommunalarbejderforbund), 2 af Rektorforsamlingen for de socialpædagogiske  

 seminarier, 2 af Seminarielærerforeningen, 2 af Socialpædagogstuderendes  

 Landsorganisation, 1 af Landsforeningen af bestyrelser for de  

 socialpædagogiske seminarier, 1 af Børnesagens Fællesråd og 1 af  

 Socialpædagogisk Højskole.
 Stk. 3.  Uddannelsesrådet holder møde mindst 2 gange om  

 året.
 § 3.  Uddannelsens varighed er 3 år.
Stk. 2.  Uddannelsen tilrettelægges således, at den  

 studerende § 4.  Socialpædagoguddannelsen omfatter følgende fag  

 og studieaktiviteter:
 Stk. 2.  Om indholdet i de enkelte fag og  

 studieaktiviteter gælder bestemmelserne i §§ 12 og 15-24.
Undervisningens rammer § 5.  I undervisningen lægges der vægt på, at den  

 studerende får indsigt i de enkelte fags grundlæggende problemstillinger,  

 arbejdsmetoder, terminologi og hjælpemidler samt fagenes muligheder for hver  

 især og sammen at bidrage til løsningen af socialpædagogiske opgaver.
 Stk. 2.  Inden for bekendtgørelsens rammer  

 tilrettelægges og evalueres undervisningens indhold og form af de enkelte  

 undervisningsenheders lærere og studerende i fællesskab.
§ 6.  Undervisningsåret går fra 1. august til 31.  

 juli.
Undervisningen placeres normalt inden for perioden 15. august-30. juni  

 og således, at praktik, jf. § 4, stk. 1, nr. 6, omfatter følgende perioder:
1. studieår: marts-juni 2. studieår: december-februar 3. studieår: september-november.
Stk. 2.  Der afsættes i praktikperioderne i alt 6 dage  

 til indkald på seminariet.
I hver praktikperiode skal være mindst 1  

 indkaldsdag.
 § 7.  Undervisningen efter § 4, stk. 1, nr. 1-5,  

 tilrettelægges således, at underisningstimetallet i en skemauge normalt ikke  

 overstiger 30.
 Stk. 2.  Undervisningstiden på praktikstedet, jf. § 4,  

 stk. 1, nr. 6, er 30 timer pr. uge, herind medregnet 2 ugentlige  

 konferencetimer med praktiklæreren.
 § 8.  Seminariets undervisningsplan, herunder time- og  

 fagfordeling, fastsættes af rektor efter forhandling med lærerrådet og  

 seminarierådet.
 Stk. 2.  Antallet af studerende pr. klasse må normalt  

 ikke overstige 24.
 Stk. 3.  Seminariernes undervisningsplaner skal hvert år  

 inden 1. oktober indsendes til Undervisningsministeriet, Direktoratet for  

 Folkeskolen og Seminarier m.v.
 § 9.  For fagene efter § 4, stk. 1, nr. 1, jf. § 14,  

 stk. 3, udgør den enkelte studerendes timetal for hele uddannelsen,  

 henholdsvis 1. studieår:
 Stk. 2.  Undervisningen i aktivitetsfag tilrettelægges  

 på en sådan måde, at den enkelte studerende erhverver sig et bredt kendskab  

 til disciplinerne inden for såvel værkstedsaktiviteter som  

 bevægelsesaktiviteter og musiske aktiviteter, jf. § 20, samt en dyberegående  

 indsigt i enkelte discipliners anvendelse i relation til enkelte grupper af  

 børn, unge og voksne.
Stk. 3.  I forbindelse med undervisning i fagene kan  

 klasserne deles i mindre hold.
Der afsættes lærertimer hertil svarende til  

 1/4 af fagenes samlede timetal.
 § 10.  Timetallet for tilvalgsundervisningen efter §  

 4, stk. 1, nr. 2, ligger i uddannelsens 2. og 3. år og udgør for den enkelte  

 studerende mindst 125 timer.
 Stk. 2.  Oprettelse af et tilvalgshold forudsætter, at  

 mindst 8 studerende ønsker at deltage.
 § 11.  Timetallet til det speciale, der er nævnt i §  

 4, stk. 1, nr. 3, udgør pr. klasse 150 timer til undervisning og 60 timer til  

 vejledning (herunder evalueringsdrøftelsen), jf. § 23, stk. 3, 4 og 6.
Stk. 2.  Specialebesvarelsen udarbejdes i en samlet  

 periode på 6 uger i 3. studieår under vejledning af en af rektor godkendt  

 lærer.
I perioden, der skal placeres inden for tidsrummet 1. december-15.  

 februar, undervises der kun i forbindelse med specialearbejdet.
 § 12.  Timetallet til de fællestimer, der er nævnt i §  

 4, stk. 1, nr. 5, udgør for den enkelte studerende 40 timer og tilrettelægges  

 for flere klasser samtidig som aktuel orientering med tilknytning til  

 uddannelsen og tilsvarende undervisning.
 § 13.  Timetallet under de indkald, der er nævnt i §  

 6, stk. 2, udgør for den enkelte studerende 36 timer.
Stk. 2.  I forbindelse med undervisning under indkald  

 kan klasserne deles i mindre hold.
Der afsættes 36 lærertimer hertil.
 § 14.  Ud over undervisningstimerne og den dertil  

 knyttede faglige vejledning modtager den studerende studievejledning, jf. §  

 4, stk. 1, nr. 7. Vejledningen omfatter i alt 280 timer pr. klasse.
 Stk. 2.  Direktoratet fastsætter efter forhandling med  

 uddannelsesrådet nærmere regler om studievejledningen.
 Stk. 3.  Ekskursioner, studiebesøg samt den studierejse  

 af en uges varighed, der er omhandlet i § 4, stk. 1, nr. 4, foretages inden  

 for de timetal, der er anført i § 9, stk. 1.
De enkelte fag og studieaktiviteter Pædagogik § 15.  Målet er, at den studerende erhverver sig - indsigt i pædagogisk virksomheds sammenhæng med de enkelte børns, unges  

 og voksnes udvikling og trivsel og med samfundsmæssige forhold, - evne til at handle på baggrund af indsigt i forholdet mellem pædagogisk  

 teori og praksis, - forudsætninger for at analysere, vurdere og redegøre for pædagogiske og  

 etiske spørgsmål.
Stk. 2.  Indhold - forskellige pædagogiske teorier, deres menneske- og samfundssyn, - forskellige tiders og samfundsstypers opfattelser af  

 opdragelse/dannelse, normalitet/afvigelse og trivsel/livskvalitet, - disse teoriers og opfattelsers betydning for mål og indhold i pædagogisk  

 arbejde med børn, unge og voksne, - etiske problemstillinger, - pædagogens personlige og faglige selvforståelse.
Psykologi § 16.  Målet er, at den studerende erhverver sig  

 indsigt i psykologiske forhold, der vedrører menneskers væremåde,  

 virkelighedsopfattelse, selvforståelse og handlemuligheder under forskellige  

 livsvilkår, med henblik på vurdering, planlægning og udførelse af  

 socialpædagogisk arbejde.
Stk. 2.  Indhold - menneske- og samfundssyn i psykologiske teorier, - udviklingsbegrebet og forskellige udviklingssyn, - psykologiske opfattelser af børns, unges og voksnes udvikling og  

 socialisering, - personlighedsdannelse og -dynamik, - forholdet mellem det generelle og specielle ved individets personlighed,  

 udvikling og adfærd, - normalitet og afvigelse, - psykologiske forhold vedrørende individet i sociale sammenhænge, - psykologisk iagttagelse og beskrivelse.
Socialpædagogik § 17.  Målet er, at den studerende erhverver sig viden  

 om socialpædagogiske arbejdsopgaver, arbejdsformer og arbejdsområder og  

 færdighed i begrundet at analysere, vurdere og opstille socialpædagogiske  

 handleforslag, herunder forslag til fornyelse af socialpædagogisk arbejde.
Stk. 2.  Indhold - forskellige opfattelser af socialpædagogik, - institutioner, institutionstyper og andre socialpædagogiske  

 foranstaltninger for børn, unge og voksne, - specialpædagogiske foranstaltninger, - socialpædagogiske arbejdsformer, udviklingsmuligheder og perspektiver, - socialpædagogiske forløb og situationer vedrørende a)  

 iagttagelsesfunktioner (indsamling og bearbejdning af informationer), b)  

 planlægningsfunktioner (opstilling af handleplaner med angivelse af  

 betingelser og begrundelser for planerne), c) samarbejds- og  

 rådgivningsfunktioner (samarbejde med og om klienter, samarbejde med  

 pårørende, kolleger, social- og sundhedsforvaltning, skole- og  

 uddannelsessystem), d) organisations- og administrationsfunktioner  

 (strukturering af det pædagogiske arbejdsmiljø, ledelses- og  

 samarbejdsstrukturer, rapportering, mødedeltagelse), - formelle organisatoriske og administrative forhold i forbindelse med  

 socialpædagogisk arbejde.
Socialfag § 18.  Målet er, at den studerende erhverver sig  

 indsigt i samspillet mellem den enkelte, familien og samfundet med henblik på  

 at kunne analysere og klarlægge sociale situationer og give begrundede  

 forslag til løsning af sociale problemer i forbindelse med socialpædagogisk  

 arbejde.
Stk. 2.  Indhold - den sociale sektors politiske og administrative opbygning og  

 opgavefordeling, - statslige, amts- og primærkommunale bistands- og sikringstilbud til  

 børnefamilien og til børn, unge og voksne med fysiske, psykiske eller sociale  

 handicap, - skole- og uddannelsestilbud, - børns og unges retsstilling, - handicappedes retsstilling.
Sundhedsfag § 19.  Målet er, at den studerende erhverver sig  

 indsigt i socialmedicinske forhold og forudsætninger for at kunne vurdere  

 børns, unges og voksnes sundhedstilstand og udvikling, for sammen med den  

 enkelte og i samarbejde med sundhedssektorens personale at kunne opstille en  

 handlingsplan, der sigter mod optimal funktion og velbefindende.
Stk. 2.  Indhold - forebyggelse af psykosociale- og psykosomatiske sygdomme, - sundhedsvæsenets opbygning og funktion, - arbejdsmiljø, - hygiejne.
 - ansvar og kompetence ved udførelse af ordineret behandling.
Aktivitetsfag § 20.  Målet er, at den studerende erhverver sig  

 forudsætninger for og færdighed i individuelt og sammen med andre at anvende,  

 vurdere og udvikle såvel værkstedsaktiviteter som bevægelsesaktiviteter og  

 musiske aktiviteter i socialpædagogisk arbejde med børn, unge og voksne.
Stk. 2.  Indhold - nedenstående aktiviteters betydning i opdragelses- og udviklingsmæssig  

 sammenhæng, - arbejde og eksperimenteren med udtryksformer og materialer i forbindelse  

 med A.
Værkstedsaktiviteter 1) arbejde med træ, metal m.v. 2) arbejde med  

 tekstiler m.v. 3) ler m.v. 4) papir og farver m.v.
B.
Bevægelsesaktiviteter og musiske aktiviteter 1) sang, musik 2)  

 bevægelse, idræt og leg 3) drama.
Kulturfag § 21.  Målet er, at den studerende får sans for og  

 indsigt i kulturelle udtryksformer og disses anvendelighed i socialpædagogens  

 daglige virke.
Stk. 2.  Indhold - værdier og kvalitet i forskellige kunstneriske udtryksformer, - livsvilkårenes sammenhæng med de traditioner, der i det danske samfund  

 er en forudsætning både for forandring og videreførelse, - menneskets samspil med naturen, herunder naturgivne og menneskeskabte  

 forandringer.
Tilvalg § 22.  Formålet med tilvalgsundervisningen er at give  

 den studerende mulighed for at fordybe sig i socialpædagogiske emner med  

 henblik på tilegnelse af indsigt, som ikke kan erhverves i den øvrige  

 undervisning.
Speciale § 23.  Målet er, at den studerende erhverver sig - særlig indsigt i et afgrænset centralt område inden for det  

 socialpædagogiske arbejdsfelt, - færdighed i at indsamle, bearbejde og anvende relevant information, - forudsætninger for selvstændig fortsat uddannelse.
 Stk. 2.  Den studerende vælger inden 1. juli på 2.  

 studieår specialeemne, der godkendes af rektor.
 Stk. 3.  Problemformulering og mål for  

 specialebesvarelsen godkendes af den vejledende lærer inden den endelige  

 udarbejdelse i 3. år, jf. § 11, stk. 2.
 Stk. 4.  Specialet bedømmes for den enkelte studerende  

 efter en drøftelse mellem de(n) studerende, den pågældende lærer og en af  

 direktoratet godkendt censor.
 Stk. 5.  Specialet skal være godkendt, for at den  

 studerende kan få udstedt bevis for gennemført uddannelse.
Stk. 6.  En studerende, hvis speciale ikke bliver  

 godkendt, kan forelægge dette til fornyet bedømmelse een gang.
Forelæggelsen  

 skal finde sted inden 1. oktober efter eksamen.
 Stk. 7.  Direktoratet fastsætter nærmere regler om  

 specialet efter drøftelse med uddannelsesrådet.
Praktik § 24.  Målet er, at den studerende individuelt og i  

 samarbejde med andre deltager i forskellige former for socialpædagogisk  

 arbejde og derigennem erhverver sig forudsætninger for at yde fagligt og  

 personligt begrundede bidrag til løsning af socialpædagogiske opgaver.
 Stk. 2.  Praktik foregår på arbejdssteder, som  

 seminariet har godkendt til formålet.
Stk. 3.  Med udgangspunkt i det socialpædagogiske  

 arbejde på det sted, hvor den studerende er i praktik, er indholdet - socialpædagogiske foranstaltningers opbygning, administrationsforhold og  

 placering i den sociale sektor, - planlægning, gennemførelse og vurdering af praktiske pædagogiske opgaver  

 alene og i samarbejde med andre.
Analyse og vurdering af fremgangsmåder og  

 metoder, som anvendes i socialpædagogisk arbejde, - samarbejde på praktikstedet og mellem praktikstedet og pårørende samt  

 personer og instanser uden for dette, - iagttagelse, analyse og vurdering af andres og egen udførelse af  

 socialpædagogisk arbejde, - iagttagelse og beskrivelse af børns, unges og voksnes psykiske og  

 fysiske tilstand.
 Stk. 4.  Direktoratet fastsætter efter forhandling med  

 uddannelsesrådet nærmere regler om praktik.
Deltagelse i undervisningen § 25.  Den studerende har pligt til at deltage i  

 undervisningen, jf. § 4. Den studerende har ikke pligt til at deltage i  

 rejser til udlandet.
 Stk. 2.  Direktoratet fastsætter efter forhandling med  

 uddannelsesrådet nærmere regler om studerendes mødepligt.
§ 26.  En studerende kan i løbet af uddannelsen søge  

 overflytning til et andet socialpædagogisk seminarium, dog normalt senest ved  

 udgangen af 2. uddannelsesårs praktikperiode.
Seminariet skal modtage den  

 studerende, hvis det har plads, jf. § 8, stk. 2, og hvis overflytningen kan  

 ske umiddelbart før eller umiddelbart efter en praktikperiode, jf. § 6.
 Stk. 2.  Inden overflytningen sender det afgivende  

 seminarium oplysning om den studerendes hidtidige studieforløb.
 § 27.  Direktoratet kan fritage en studerende helt  

 eller delvis for undervisningen i et fag, når det godtgøres, at den  

 studerende gennem uddannelse har opnået tilsvarende kvalifikationer.
Stk. 2.  Direktoratet fastsætter efter forhandling med  

 uddannelsesrådet regler om, i hvilket omfang anden tidligere erhvervet  

 uddannelse kan indgå i socialpædagoguddannelsen.
Direktoratet kan på dette  

 grundlag bemyndige rektorerne til at træffe afgørelse om fritagelse efter  

 stk. 1.
 Stk. 3.  Direktoratet kan fritage en studerende for dele  

 af et fag eller en studieaktivitet, når det godtgøres, at den studerende af  

 helbredsmæssige grunde ikke kan gennemføre undervisningen i fuldt omfang.  

 Direktoratet kan bemyndige rektorerne til at træffe afgørelse i de enkelte  

 tilfælde.
 Stk. 4.  Ansøgningen om fritagelse efter stk. 1 eller  

 efter stk. 3 indsendes gennem rektor med en udtalelse fra læreren i faget.
 Stk. 5.  Rektors afgørelse, efter stk. 2, 2. pkt., og  

 stk. 3, 2. pkt., kan indbringes for direktoratet, jf. § 40.
§ 28.  Rektor kan tillade, at en studerende afbryder  

 sin uddannelse i en afgrænset periode, og at en studerende går dele af  

 uddannelsen om.
Tidsrummet mellem den studerendes optagelse på 1. studieår og  

 den forventede afslutning af uddannelsen må dog ikke herved blive på mere end  

 4 år.
 Stk. 2.  Der er herudover adgang til at gå 3. studieår  

 om for studerende, der ikke opfylder betingelserne for at gå til eksamen, jf.  

 § 33, stk. 2, eller som ikke består eksamen, jf. § 35, stk. 2 og 3. Ingen  

 studerende kan dog gå 3. studieår om mere end een gang.
 Stk. 3.  Tilladelse til at afbryde uddannelsen eller til  

 at gå om ud over de tilfælde, der er nævnt i stk. 1 og stk. 2, kan gives af  

 direktoratet på grundlag af indstilling fra rektor, efter at sagen har været  

 forelagt lærerrådet.
 Stk. 4.  Rektors afgørelse kan indbringes for  

 direktoratet, jf. § 40.
 § 29.  Rektor kan efter indstilling fra lærerrådet  

 pålægge en studerende at gå et uddannelsesår om helt eller delvis, hvis den  

 studerende ikke har opfyldt mødepligten efter § 25 trods påmindelse herom  

 eller i øvrigt har været ude af stand til at deltage i undervisningen.
 Stk. 2.  Rektors afgørelse efter stk. 1 kan indbringes  

 for direktoratet, jf. § 40.
Stk. 3.  Direktoratet kan efter indstilling fra rektor  

 beslutte, at en studerende skal bortvises fra seminariet, hvis den studerende Stk. 4.  I forbindelse med en beslutning om bortvisning  

 efter stk. 3 kan direktoratet bestemme, på hvilke vilkår og fra hvilket  

 tidspunkt den studerende eventuelt kan genoptage uddannelsen på seminariet  

 eller søge optagelse på andre seminarier.
Standpunktsbedømmelse og uddannelsens  

 afslutning § 30.  Lærerne yder i nødvendigt omfang den enkelte  

 studerende faglig vejledning i forbindelse med undervisningen.
 § 31.  På grundlag af oplysninger fra lærerne i de  

 enkelte fag afgiver lærerrådet en samlet skriftlig vurdering af den enkelte  

 studerendes standpunkt inden 15. februar på 1. studieår og inden 15. november  

 på 2. studieår.
 Stk. 2.  Vurderingen efter stk. 1 meddeles straks  

 skriftligt til den studerende, der på dette grundlag rådgives i  

 studievejledningen om det videre studieforløb.
 Stk. 3.  Den studerende træffer på grundlag heraf  

 beslutning om sin fortsatte uddannelse.
 Stk. 4.  Nærmere regler om de forhold, der er nævnt i  

 stk. 1 og 2, fastsættes af direktoratet efter forhandling med  

 uddannelsesrådet.
 § 32.  Ved afslutningen af undervisningen i hvert fag,  

 jf. § 4, stk. 1, nr. 1, foretager læreren en bedømmelse af den studerendes  

 faglige standpunkt.
 Stk. 2.  Er der flere lærere i et fag, foretages  

 standpunktsbedømmelse ved en drøftelse mellem de lærere, der har undervist  

 den studerende i den afsluttende periode.
 Stk. 3.  I fag, som den studerende er blevet fritaget  

 for efter § 27, foretages ingen standpunktsbedømmelse.
 Stk. 4.  Studerende, som ønsker det, har ret til at få  

 en kort mundtlig begrundelse for den afgivne standpunktskarakter.
 § 33.  Ved afgivelse af standpunktskarakterer, jf. §  

 32, og prøvekarakterer, jf. § 34, anvendes følgende skala:
 A: udmærket.
 B: tilfredsstillende.
 C: antageligt.
 E: uantageligt.
Stk. 2.  For at en studerende kan deltage i eksamen, jf.  

 § 34, skal de opnåede standpunktskarakterer være A, B eller C.
Endvidere skal  

 praktikken være godkendt.
 Stk. 3.  Studerende, der ikke kan deltage i eksamen, jf.  

 stk. 2, kan vælge at gå 3. studieår om, jf. § 28, stk. 2.
 § 34.  Eksamen består af to afsluttende prøver: een i  

 pædagogik, psykologi samt socialpædagogik og een i socialfag.
Stk. 2.  Den ene prøve aflægges skriftligt på grundlag  

 af opgaver udarbejdet af et af direktoratet nedsat prøveudvalg.
Den anden  

 prøve aflægges mundtligt.
 Stk. 3.  Direktoratet meddeler senest 1. april hvert år  

 det enkelte seminarium, hvilken af prøverne der det pågældende år skal være  

 skriftlig.
Stk. 4.  Der gives een karakter for hver prøve.
Eksamen  

 er bestået, hvis den studerende i ingen af de 2 prøver har fået karakteren E.
 Stk. 5.  Prøverne bedømmes af faglærere og censorer.  

 Censorerne beskikkes af direktoratet.
 § 35.  For studerende, som ikke har kunnet deltage i  

 de afsluttende prøver på grund af sygdom dokumenteret ved lægeattest, holdes  

 der sygeprøve i august/september i det eller de fag, hvori prøve ikke er  

 aflagt.
 Stk. 2.  Studerende, der ikke består eksamen, jf. § 34,  

 stk. 4, kan vælge at gå til omprøve i det eller de fag, hvori den opnåede  

 karakter er E, eller at gå 3. studieår om, jf. § 28, stk. 2. Omprøve finder  

 sted samtidig med sygeprøven, jf. stk. 1.
 Stk. 3.  Studerende, der ikke består omprøven, kan vælge  

 at gå til en fornyet prøve i forbindelse med det følgende års ordinære  

 eksamen eller at gå 3. studieår om, jf. § 28, stk. 2.
 Stk. 4.  Ingen studerende kan gå til eksamen mere end 3  

 gange.
§ 36.  Efter uddannelsens afslutning udstedes et bevis  

 for gennemført uddannelse.
Beviset udfærdiges på en af direktoratet godkendt  

 blanket og underskrives af rektor.
En genpart af beviset opbevares på  

 seminariet.
 Stk. 2.  Beviset skal indeholde oplysninger om  

 tidspunktet for afslutningen af uddannelsen, hvilke fag uddannelsen har  

 omfattet, specialeemne, standpunktskarakterer, jf. § 32, og karakterer ved de  

 afsluttende prøver, jf. § 34.
 Stk. 3.  Studerende, der ikke opnår bevis for gennemført  

 uddannelse, kan efter anmodning få udleveret en erklæring om det tidsrum,  

 hvori de har studeret ved seminariet.
 § 37.  Nærmere regler om de forhold, der er omhandlet  

 i §§ 32-36, fastsættes af direktoratet efter forhandling med  

 uddannelsesrådet.
§ 38.  Rektor fører en protokol, hvor hver studerende  

 har sit blad.
På protokolbladet indføres den studerendes data og oplysninger  

 om den pågældendes studieforløb.
Direktoratet fastsætter regler om  

 protokolbladets udformning.
Stk. 2.  Går en studerende over til et andet  

 socialpædagogisk seminarium, oversendes protokolbladet til dette seminariums  

 rektor.
Når en studerende har afsluttet eller er ophørt med uddannelsen,  

 indsendes protokolbladet til direktoratet.
Særlige bestemmelser § 39.  Direktoratet kan efter forhandling med  

 uddannelsesrådet tillade midlertidige afvigelser fra nærmere angivne  

 bestemmelser i bekendtgørelsen som led i pædagogisk udviklingsarbejde.
Sådan  

 tilladelse gives på grundlag af en samlet plan, der anbefales af vedkommende  

 seminarieråd, og hvori udviklingsarbejdets formål og forventede varighed  

 angives.
Der indsendes beretning til direktoratet.
Klage § 40.  Klage over rektors afgørelser efter denne  

 bekendtgørelse indsendes til Undervisningsministeriet, Direktoratet for  

 Folkeskolen og Seminarier m.v. gennem rektor.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratet kan bestemme, at klagen har  

 opsættende virkning.
 Stk. 4.  Direktoratets afgørelser vedrørende denne  

 bekendtgørelse, bortset fra afgørelser om lærernes tjenstlige forpligtelser,  

 kan ikke indbringes for højere administrativ myndighed.
Ikrafttrædelses- og overgangsbestemmelser § 41.  Bekendtgørelsen har virkning fra  

 undervisningsåret 1986-87.
 Stk. 2.  Bekendtgørelse nr. 550 af 22. august 1986 om  

 uddannelse af socialpædagoger, bortset fra § 41, stk. 2, om overgangsordning,  

 (* 1), ophæves.
