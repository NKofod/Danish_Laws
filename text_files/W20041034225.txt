Pressenævnet  

 bemærkede, at bladet i to artikler havde bragt såvel huskøberens som klagers  

 synspunkter vedrørende de oplysninger, der blev givet om taget i forbindelse  

 med købet af ejendommen.
Pressenævnet fandt ikke, at omtalen eller ordvalget  

 i  

 artiklerne gav anledning til kritik.
Der var heller ikke grundlag for at  

 udtale  

 kritik af bladets leder, der indeholdt redaktørens vurderinger og kommentarer  

 til sagen.
Nævnet  

 fandt imidlertid, at artiklerne ikke gav belæg for overskriften på bladets  

 forside, der for læseren måtte fremstå som en kendsgerning.
Da overskriften  

 tilmed var den bærende på bladets forside, var forholdet stærkt krænkende for  

 klager.
Bladet havde på dette punkt handlet i strid med god presseskik, og  

 nævnet udtalte sin alvorlige kritik.
Kendelse  

 fra Pressenævnet i sag 2003-6-159 Drejer Bolig & Erhverv ApS har ved advokat Poul Gudberg klaget  

 til Pressenævnet over en række artikler bragt i Uge-Avisen den 10. december  

 2003, idet man mener, at god presseskik er tilsidesat:
 I en forsideoverskrift den 10. december 2003 hed det: Idyllisk  

 stråtækt hus blev til et gyseligt mareridt med et utæt tag som en si og  

 skimmelsvamp  

  

 DREJER BOLIG FUPPEDE HUSKØBER  

  

 .
 I lederen med overskriften   

  

 SIKKE  

 TILSTAND  

  

  samme dag hed det:
 Skal man købe et hus, så er det ikke nok at have en sjat penge  

 på kistebunden og en god bankforbindelse, man skal også have gode venner med  

 forstand på bygningshåndværk  eller have tillid til sin ejendomsmægler  

 og de  

 efterhånden mange eksperter, som på samlebånd sprøjter tilstandsrapporter ud.  

 Og alligevel kan man komme frygteligt galt af sted.
I den aktuelle sag fra ugens avis ser det ud til, at tilliden  

 har været på ferie.
Normalt har vi her på avisen haft stor tiltro til, at  

 Drejer Bolig kunne klare sagerne uden det store armsving, men alligevel ser  

 det  

 ud til, at der er gået koks i maskineriet for den gode ejendomsmægler.
I  

 hvert  

 fald så er nogle huskøbere kommet frygteligt galt af sted.
Huset blev beset,  

 kigget efter i sømmene, så godt man nu kan som lægmand, og på den konto kan  

 der  

 altid smutte ting og sager.
I det aktuelle tilfælde ser det ud til at det  

 hele  

 er smuttet.
Nogle har jokket i spinaten og gør nu de besynderligste  

 krumspring  

 for at slippe for ansvaret, det kan da ikke være meningen, at de stakkels  

 købere skal stå med smerten og den økonomiske øretæve til næsten 200.000  

 kroner, fordi man ikke har fået tingene gjort, som man skulle.  

 Tilstandsrapporter skal der udarbejdes når man køber og sælger huse.
Det blev  

 der også i dette tilfælde  endda af nogle store eksperter på området.  

 Denne  

 ekspert fandt frem til en kritisk K-3er.
Det var taget det var   

 og er  galt  

 med.
Det pissede simpelthen ned gennem stråtaget.
Det var ikke så godt, men  

 det  

 blev klaret med en rettelse i tilstandsrapporten fra eksperten, så skulle den  

 være hjemme, men regnvandet fossede stadig ned gennem taget.
Hvorfor nu det,  

 når det var i orden  ifølge Drejer Bolig, og åbenbart også eksperten,  

 som jo  

 sløjfede den kritiske K-3er.
Eksperten glemte bare at se dokumentation  

 for at  

 tingene var udbedret.
Ejendomsmægleren mente at han havde styr på tingene, da  

 en tækkemand havde sagt god for taget.
Dokumentationen udeblev bare stadig.  

 Nu  

 står så køberne med et utæt tag som en hullet si.
Ingen vil erkende at de har  

 jokket i sagen.
Hvem skal nu betale, alle vasker deres hænder og skyder  

 skyldene på hinanden.
Jamen hvad er det for noget sjusk.
Det ligner mere fup  

 og  

 svindel.
Ekspertfirmaet har dog erkendt, at de har en del af skylden, det  

 ville  

 i den forbindelse klæde ejendomsmægleren, hvis han også påtog sig noget af  

 ansvaret  

 og fik rettet tilliden og renomeet ret så kraftigt op.
Kan man stole på disse tilstandsrapporter og eksperterne og kan  

 man stole på sin ejendomsmægler? Ikke i alle tilfælde.
Det drejer sig jo om  

 penge, tilstandsrapporten koster kroner, og endda en hel del, mens det også  

 drejer sig om at tjene penge for ejendomsmægleren.
Og her står vi så, køberne  

 kommer her i en ordentlig klemme, men det er der ingen der tænker på.  

 Tværtimod  

 truer man med sagsanlæg og bål og brand.
Her ville det have klædt både  

 ekspertfirmaet og ejendomsmægler Drejer, at slå koldt vand i blodet og så  

 have  

 taget en snak med de uheldige købere.
Få rettet op på fadæsen og hold de  

 uheldige købere skadesfri  det ville klæde begge brancher, som ikke er  

 dem der  

 ligger bagerst i køen, når det drejer sig om honorarer.
Eller er tilstanden  

 det  

 rene fup og fiduser? Samme dag bragte bladet en artikel med overskriften   

  

 IDYLLISK HUS PÅ LANDET FORVANDLET TIL ET  

 MARERIDT FOR HUSKØBER  

  

 , hvori det hed:
På ganske få dage blev den rene landlige idyl forvandlet til et  

 mareridt for Randi Bagge og Thomas Nielsen og deres børn.
Det stråtækte hus  

 på  

 Karuphøjvej i Skelhøje viste sig nemlig at være en utæt si og det kan nu  

 komme  

 til at koste parret 150.000 kroner ekstra til et nyt stråtag.
De føler sig  

 begge godt og grundigt snydt af ejendomsmæglerfirmaet Drejer Bolig fra Karup,  

 som solgte dem huset.
Huset har siden de flyttede ind vist sig at være en utæt idyl,  

 og nu ved de ikke hvordan de skal klare de mange ekstraudgifter som tårner  

 sig  

 op.
For det første så er stråtaget utæt, så det regner ned.
Væggene driver  

 med  

 fugt og så er der skimmelsvamp.
Huset er i dag dækket til med en stor  

 presenning.
EKSPERT-RAPPORT Randi Bagge og Thomas Nielsen har i mange år ledt efter deres  

 drømmehus, et lille sødt hus på landet med stråtag og det hele, og det fandt  

 de  

 i en annonce fra Drejer Bolig og Erhverv i Karup.
De kiggede på huset, så det  

 og havde flere samtaler med ejendomsmægler Elon Drejer, som forsikrede dem at  

 alt var i orden.
Også den K 3er, som i tilstandsrapporten skulle være  

 udbedret  

 af en tækkemand.
I tilstandsrapporten er der flere mangler, men den værste er  

 den med taget, en K-3er er ifølge eksperterne en kritisk skade.  

 Rapporten er  

 udarbejdet af OBH-gruppen i Århus, som er eksperter i den slags lovbefalede  

 rapporter.
Ifølge den bygningssagkyndige Ole Toustrup, så bør stråtaget  

 undersøges nærmere.
Han skriver at der ses opfugtede lægter og indvendig  

 beklædning har fugtskjolder.
Taget er delvis utæt.
Det var noget af et chock for Randi Bagge og Thomas Nielsen, da  

 de fik den rapport i hånden.
Tilstandsrapporten er udarbejdet den 12.  

 september  

 i år.
- Drejer forklarede os, at det ikke var noget problem, da taget  

 var efterset af en professionel tækkemand, og han sagde god for taget, at det  

 mindst kunne holde 10-11 år.
Men der var ingen bevis på, at noget som helst  

 var  

 ordnet.
Så pludselig kommer der en rettelse til tilstandsrapporten fra  

 OBH-gruppen i Århus som er dateret den 16. september.
Heri står der, at  

 Bygning  

 A pkt. 8.1 K-3 skade slettes fra rapporten, fortæller Randi Bagge.
Og dermed  

 skulle sagen sådan set være i orden, men nej, det blev meget værre for de to  

 husejere.
Hvordan den kritiske K-3er nu pludselig forsvinder fra  

 tilstandsrapporten er en gåde.
Men skaden er sket for Randi Bagge og Thomas  

 Nielsen.
De har skrevet under på slutsedlen i den tro, at alt var i sin  

 skønneste orden med hensyn til stråtaget.
PLUDSELIG FORSVINDER EN  

 KRITISK SKADE - Havde vi vidst at det ikke var tilfældet, så havde vi aldrig  

 købt huset, siger en grædefærdig Randi Bagge.
- Vi føler os godt og grundigt taget ved næsen af Drejer Bolig.  

 Vi er simpelthen blevet fuppet til at købe noget som ikke var i orden, trods  

 de  

 mange forsikringer fra Drejer, og når så K-3erne pludselig bliver  

 fjernet af  

 Århus-firmaet fra tilstandsrapporten, så tror vi naturligvis på dem, men det  

 skulle vi aldrig have gjort.
Der er simpelthen ikke gjort noget som helst  

 udover at man har fjernet det som var det store problem og som nu kan  

 risikere  

 at ruinere os, fortæller Randi Bagge.
Ifølge Uge-Avisens oplysninger, så ringede Drejer Bolig til  

 OBH-gruppen i Århus og fortalte at stråtaget var ordnet af en tækkemand, så  

 den  

 sag var ude af verden.
Derfor sendte OBH-gruppen en rettelse til  

 tilstandsrapporten, hvor den kritiske K-3 blev fjernet.
Allongen med  

 rettelsen  

 er underskrevet af den beskikkede bygningssagkyndige Ole Toustrup.
Det viser sig, at den der modtager opringningen fra Drejer Bolig  

 i Karup er en kontordame, som udfærdiger rettelsen, hvorefter den uden  

 dokumentation  

 underskrives og sendes til Karup.
Ifølge Uge-Avisens oplysninger, så var det  

 Elon Drejer selv der ringede til OBH-gruppen for at få K-3eren slettet.
INGEN DOKUMENTATION Men indtil nu foreligger der ingen dokumentation for at den  

 kritiske tagskade er udbedret eller gået efter i sømmene efter  

 tilstandsrapporten fra den 12. september.
- Vi forklarede Drejer, at vi ikke havde 150.000 kr. til et nyt  

 tag, men det mente han heller ikke var nødvendigt, da taget jo ikke fejlede  

 noget.
Men siden vi flyttede ind har det regnet ned gennem taget, og der  

 kommer  

 mere og mere vand på loft og vægge samtidig med, at skimmelsvampen også er  

 der.  

 Vi føler os groft snydt og taget ved næsen.
Nu ved vi så ikke hvad der sker,  

 forklarer  

 en grådkvalt Randi Bagge.
I værste fald kan de komme til at gå fra hus og  

 hjem,  

 hvis ingen vil tage et ansvar for de fejl og misinformationer der er lagt på  

 bordet ved denne hushandel. I en anden artikel med overskriften   

  

 FUGTEN DRIVER NED AF VÆGGENE  

  

  bragt samme dag hed  

 det:
Fugten driver ned af væggene både i soveværelset og på børneværelserne.  

 I mange tilfælde har man ligefrem kunne samle vand op i hænderne.
Og ved  

 selvsyn i det idylliske hus skal man ikke være meget ekspert for at se de  

 enorme skader huset har.
Huset er et dødsbo og har stået tomt i længere tid inden det  

 blev sat til salg, hvilket skete i juni måned, sidste år.
Første gang huset  

 blev annonceret i Uge-Avisen 9. juli sidste år til en pris på 650.000 kroner.  

 Det vil sige det har været halvandet år på salgslisten inden Randi Bagge og  

 Thomas Nielsen faldt for den stråtækte idyl på Karuphøjvej.
 - Ifølge Drejer Bolig så havde det været til salg i knap et år,  

 og at der var slået godt 100.000 kroner af prisen, fortæller Randi Bagge.  

 Uge-Avisen kan oplyse, at der faktisk kun er slået 50.000 kroner af den  

 oprindelige salgspris, men lægger man så de kritiske skader til, så skal der  

 ofres mindst 200.000 kr. på huset.
Alene den kritiske K-3er, som fortæller at taget er utæt som en  

 si vil koste mindst 150.000 kroner at udbedre, trods det, at Drejer Bolig  

 fastholder, at taget er gennemgået af en tækkemand og fundet i orden.  

 Alligevel  

 finder ekspert-firmaet OBH-gruppen i Århus det forsvarligt at fjerne  

 K-3eren,  

 trods det at den byggesagkyndige aldrig har set nogen dokumentation på, at  

 skaden ikke eksisterer mere.
Drejer Bolig kan heller ikke fremvise nogen  

 regning på den side af sagen, og imens regner det ned gennem det utætte  

 stråtag, som nu er afhjulpet af en kæmpestor presenning.
Ifølge de seneste oplysninger, så har OBH-gruppen i Århus indrømmet  

 at der er sket en fejl.
K-3eren burde aldrig være fjernet fra  

 tilstandsrapporten.  

 Firmaet har oven i købet tilbudt at betale noget af den skade der er sket på  

 baggrund af den fejlagtige rettelse til tilstandsrapporten.
Ifølge oplysninger til Uge-Avisen så har tækkemanden aldrig  

 udført arbejdet på taget.
De eneste gange han har været ude for at reparere  

 huller i taget var en gang i maj for et mår-hul og igen i oktober. I en tredje artikel med overskriften   

  

 EJENDOMSMÆGLER TRUER VIBORG AVIS MED INJURIESAG  

  

  bragt samme dag  

 hed det:
I onsdags i sidste uge beskrev Viborg Stifts Folkeblad hushandlen  

 mellem Drejer Bolig og Randi Bagge og Thomas Nielsen.
Her udtalte de, at de  

 følte sig groft snydt af Drejer Bolig og det fik ejendomsmægleren til at true  

 Viborg-avisen  

 med injuriesag, hvis de ikke inden fire dage tilbagekaldte de urigtige  

 oplysninger.
I artiklen fortalte Randi Bagge om deres hushandel med Drejer  

 Bolig, og det var ikke pæne ord der faldt om den handel.
Viborg Stifts  

 Folkeblad forsøgte at få en kommentar til kritikken af ejendomsmægler Elon  

 Drejer Olesen, men han ønskede ikke at kommentere den konkrete sag.
SVÆRTES TIL SOM LØGNER OG  

 SVINDLER I brevet til Viborg-avisen skriver Drejer blandt andet:
Undertegnede læser med rædsel artiklerne i Viborg Stifts  

 Folkeblad den 3/12-03 og 4/12-03 hvor jeg sværtes til som løgner, svindler og  

 utroværdig af Deres journalist.
Deres journalist må da vide, at den slags  

 udtalelser er altødelæggende for en lokal forretning af min type, hvor min  

 virksomhed  

 og eksistens er baseret på tillid.
UPROFESSIONEL JOURNALIST Ejendomsmægler Elon Drejer Olesen forlanger i brevet, at Viborg  

 Stifts Folkeblad på forsiden bringer en stor artikel med overskriften: Drejer  

 Bolig og Erhverv i Karup er uretmæssigt hængt ud i Viborg Stifts Folkeblad af  

 uprofessionel og misinformeret journalist.
Journalisten blev vildledt med  

 urigtige oplysninger af en usaglig køber.
Samtlige anklagepunkter mod Drejer  

 Bolig og Erhverv er dokumenteret urigtige.
Viborg Stifts Folkeblad beklager  

 mange gange fejlen.
 - I tilfældet af at dette ikke bringes inden 4 dage, kan De  

 imødese en injuriesag af ikke ubetydelige dimensioner, skriver Elon Drejer  

 Olesen til avisen.
 Uge-Avisen talte i mandags med Elon Drejer Olesen og han forklarede,  

 at der ikke er tale om at der er seks K-3er der er slettet i  

 tilstandsrapporten, men kun én.
Og så forklarede han, at tæggemanden havde mundtligt givet både  

 ham og køberne information om, at taget ikke fejlede noget, men havde en  

 restlevetid  

 på mindst 8-10 år.
Han kunne dog ikke dokumentere den side af sagen.
OBH-GRUPPEN FJERNEDE SELV  

 K-3EREN - Jeg har det ikke på skrift, men kun mundtligt, forklarer  

 Drejer.
Jamen kan du ikke se, at hvis man får at vide, at der er en  

 kritisk K-3er som vil koste flere hundredetusinde at udbedre, og så  

 pludselig  

 at taget ikke fejler noget.
Og så gør det alligevel, så ville jeg da også  

 blive  

 tosset og gal og føle mig snydt? - Ville du det?, lød Drejer forundret.
Ja da! Hvem har pludselig så mange penge i baglommen? - Jeg har ikke fået fjernet K-3eren.
Jeg ringede til  

 OBH-gruppen og forklarede dem, at der havde været en tækkemand ude at se på  

 taget, og så fjernede de selv K-3eren og sendte rettelsen,  

 forklarer Drejer. I en fjerde artikel med overskriften   

  

 HUSHANDEL ENDER MÅSKE I RETTEN  

  

  bragt samme dag hed det:
Sagen om hushandlen på Karuphøjvej 13 i Skelhøje ser ud til at  

 være havnet i en hårdknude og ender måske i retten.
I hvert fald, så truer  

 Drejer  

 Bolig både avis og køber med sagsanlæg.
Men også køberne af det utætte  

 idylliske hus har nu allieret sig med en advokat med den type sager som  

 speciale.
 Mange af de punkter og forklaringer, som Randi Bagge og Thomas  

 Nielsen har fået af ejendomsmægleren er direkte forkerte og urigtige, oplyser  

 de uheldige købere.
- Vi kan næsten ikke klare mere, så nu har vi allieret os med en  

 advokat for at få styr på tingene.
Det kan da ikke være rigtigt, at man  

 hverken  

 kan stole på ejendomsmægleren eller eksperterne som udfærdiger  

 tilstandsrapporter.  

 Det er ikke til at bære, siger Randi Bagge til Uge-Avisen.
Hun har svært ved  

 at  

 holde tårerne tilbage.
Drømmehuset er nu blevet til et frygteligt mareridt,  

 som  

 i værste fald kan ruinere den lille familie.
 Alle de ulykker, som i løbet af ganske få dage ramte dem, efter  

 at de havde underskrevet papirerne kan også gå ud over blandt andet børnene,  

 da  

 huset måske også er sundhedsfarligt at bo i med al den skimmelsvamp og de  

 fugtige vægge og lofter, hvor vandet ligefrem render ned af væggene.
 Randi Bagge og Thomas Nielsen har også haft fat i Teknologisk  

 Institut for at få taget prøver, men også de vil have penge, næsten 10.000  

 kroner, og dem har familien ikke.
 - Har vi som købere af huset slet ingen rettigheder, kan alle  

 virkelig bare gøre som de har lyst til og så lade os andre i stikken med  

 regningen på sådan noget sjusk og svindel, det begriber jeg ikke, siger Randi  

 Bagge.
Uge-Avisen erfarer, at det ikke er første gang Drejer Bolig har  

 lavet sådan en lusket handel med et ungt par.
For godt tre år  

 siden skete det  

 nemlig ved en hushandel i Havredal.
Huset var så spækket med fejl og mangler,  

 at det kom til at koste de unge mennesker en formue.
Efter den hushandel gik  

 de  

 fallit og er i dag skilt og forgældet.
Den hushandel ligner meget den aktuelle fra Karuphøjvej 13 i  

 Skelhøje, hvor et idyllisk stråtægt hus på landet blev til en hullet si og et  

 mareridt for de nybagte husejere i Karup kommune. Endelig bragte bladet samme dag et indlæg fra Elon Drejer  

 Olesen.
I indlægget, der bar overskriften   

  

 VI  

 HAR GJORT HVAD VI KUNNE, OG HAR IKKE FUPPET NOGEN!  

  

 , hed det:
   

  

 Udtalelse af  

 Ejendomsmægler Elon Drejer, som kommentar til artiklerne om ejendommen  

 Karuphøjvej  

 13, Karup:
 Undertegnede driver en sober og seriøs ejendomsmæglervirksomhed  

 og har gjort det gennem mange år og er aldrig tidligere blev hængt ud i  

 dagspressen  

 og ikke før haft alvorlige klager over mit arbejde.
Det er derfor en barsk omgang først at læse artikler i Viborg  

 Stifts Folkeblad og formentlig også i Uge-Avisen Karup først- kommende  

 onsdag.  

 Vi føler, at vi har stået på pinde for køber i denne sag, hvor det ydermere  

 kan  

 bekræftes nu, at de få skader på tager, der skaber fugtproblemer, formentlig  

 kan repareres af en tagtækker for et mindre beløb.
Ved en efterfølgende  

 besigtigelse af skaden sammen med tagdækkeren, er han fremkommet med den  

 teori,  

 at taget flere steder er syet forkert med kokostråd, der kommer til at virke  

 som en væge, der trækker fugt gennem taget.
Ydermere kan jeg konstatere, at OBH-gruppen i Århus har erkendt,  

 at man her har begået en fejl ved at slette en K3-anmærkning.
Det er med  

 andre  

 ord ikke os, der har fået den slettet.
 Jeg vil godt forsøge at beskrive sagen, som vi ser den.
 Sagsforløb: Køber besigtiger ejd. den 31.08.2003. Inden underskrift  

 af købsaftale den 19.09.2003 er der udleveret, købsaftale, forsikringstilbud  

 mod skjulte fejl og mangler, tilbud fra sælger om at betale ½ delen af  

 forsikringen, 2 tilstandsrapporter og allonge til tilstandsrapport til køber.  

 De 2 tilstandsrapporter der er udleveret vedr. ejendommen, er en fra  

 17.07.2002  

 og en fra 12.09.2003. I begge tilstandsrapporter er der mange bemærkninger  

 til  

 taget.
I den første rapport er der tre stk.
K3, et stk.
K2 og fire stk.  

 K1. (dvs. i alt otte bemærkninger til taget). I den sidste rapport er der syv  

 stk.
K3, to stk.
K1 og et stk.
K2, (dvs. i alt 10 bemærkninger til taget). I  

 allonge af 16.09.2003 til tilstandsrapporten af 12.09.2003 sletter den  

 byggesagkyndige fra OBH punkt 8.1 (OG KUN 8.1) den skade der er markeret K3.  

 (IKKE  

 ALLE 6, SOM DER HÆVDES I ARTIKLEN I VIBORG STIFT FOLKEBLAD). Punkt 8.1 lyder  

 således: Stråtaget bør undersøges nærmere.
Osv.
Drejer Bolig og Erhverv anmoder ikke OBH om at fjerne nogen  

 passus, det er helt OBHs egen beslutning.
Det sker efter at Drejer  

 Bolig og  

 Erhverv har meddelt OBH at taget er besigtiget af en professionel tagdækker  

 fra  

 Midtjylland, som har udtalt over for os efter at have besigtiget taget, at  

 taget  

 er et udmærket tag med en restlevetid på ca. 8-10 år.
 Drejer Bolig og Erhverv havde på et tidspunkt anmodet  

 tagdækkeren om at besigtige taget på grund af de mange punkter der var i  

 tilstandsrapporterne vedr. tagkonstruktionen og fordi Drejer Bolig og Erhverv  

 ikke har den store erfaring med stråtage.
 Endvidere havde køber og undertegnede diskuteret om ikke det var  

 klogt at køber talte med førnævnte tagdækker, som flere gange havde set taget  

 og som havde repareret på det (mårhuller.) Drejer Bolig og Erhverv har ikke  

 nogen som helst indflydelse på hvorledes tilstandsrapporten udfærdiges, eller  

 hvad  

 der står i tilstandsrapporten.
 Tagdækkeren har mindst tre, formentlig flere gange, været på  

 ejendommen sammen med køberen og undertegnede for at diskutere og gennemgå  

 taget, idet køberen fra starten har været i tvivl om taget pga. de mange  

 punkter i de to tilstandsrapporter.
 Tagdækkerens mening om taget, som han meddelte undertegnede og køber  

 mundtligt var, at det var et rimeligt godt tag som ville kunne holde i en del  

 år endnu.
Køber er for øvrigt meget vidende om huse og byggematerialer,  

 idet han arbejder i tømmerhandelen P.
Knudsen A/S, Navervej 21, 7451 Sunds.
Da køber besigtiger ejendommen første gang, var der et mårhul i  

 taget, dette hul, udtaler mægler (Drejer) over for køber, vil blive udbedret  

 på  

 sælgers regning, idet ejer (arving) har udtrykt over for mægler, at dette vil  

 han betale.
Dette hul er udbedret efterfølgende af tagdækker.
Endvidere har  

 mægler ved fremvisning af ejendommens loftsetage udtalt, at utæthed ved  

 skorsten var udbedret (dette var meddelt mægler af arving, idet arving havde  

 oplyst,  

 at der efter tagets oplægning var lavet nogle efterreparationer af tagdækker  

 pga. utætheder.
Det viser sig desværre efterfølgende at være en utæthed ved  

 skorstenen, (utætheden er faktisk beskrevet i tilstandsrapporten.) Da dette  

 konstateres, bliver der øjeblikkeligt tilkaldt en tagdækker og fejlen bliver  

 udbedret på sælgers regning.
Regningen kan fremvises af sælger.
Udover  

 ovennævnte  

 er der ikke udstedt nogen løfter eller garantier.
Mægler har på intet tidspunkt udtalt, at alle skader vedr. taget  

 var udbedret.
Det er helt åbenlyst at skaderne ikke er udbedret, idet f.eks.  

 et  

 af punkterne vedr. taget, beskriver, at der ikke er etableret gangbro, dette  

 kan man jo konstatere bare ved at kigge op i tagrummet, og køber har kravlet  

 rundt i tagrummet med stavlygte flere gange, både med tagdækker og  

 undertegnede.
Ejendommen sælges som et dødsbo med dødsboansvarsfraskrivelse og  

 dødsboansvarsfraskrivelsen slutter med følgende passus: Parterne er  

 enige om  

 at der i købsprisen er taget højde for nærværende ansvarsfraskrivelse. Efter at skaden på taget fremkommer, har køber efterfølgende  

 adskillige gange været inde på kontoret, og vi har gjort vort bedste for at  

 hjælpe ham med at anmelde skaden til forsikringsselskabet og har været til  

 stede, da taget efterfølgende blev besigtiget af tagdækker og køber.
Endvidere var mægler til stede ved besigtigelsen, da køber og  

 forsikringsselskabets medarbejder besigtigede ejendommen, da skaden anmeldes  

 til forsikringsselskabet (ejerskifteforsikringen). Køber har på intet  

 tidspunkt  

 udtrykt utilfredshed med vort arbejde, hans samleverske har endda udtrykt, at  

 hun var glad for, at vi hjalp dem så meget.
Så det er svært at forklare  

 købers  

 pludselige stemningsskift, hvilket vi intet får at vide om, før vi er i  

 avisen.
Det er svært at yde mere service og information til køber i en  

 sag som denne.
Vi har gjort, hvad vi kunne, og det er barskt og direkte  

 forretningsskadelig at blive hængt ud på den måde, som tilfældet er.
Jeg vil afslutningsvis sige, at har vi begået en fejl, har vi  

 selvfølgelig en forsikring, der går ind og dækker skaden. Elon Drejer Olesen har anført, at Uge-Avisen i artiklerne den  

 10. december 2003 har angivet, at han skulle have fået fjernet nogle  

 anmærkninger i tilstandsrapporten, hvilket der ikke er grundlag for.
Bladet  

 har  

 endvidere tilsidesat god presseskik ved at anvende ord som fup, trussel,  

 fusk,  

 mv.
Uge-Avisen har anført, at artiklerne er udarbejdet af en  

 tidligere redaktør, og at artiklerne ikke ville være blevet bragt under den  

 nuværende redaktør.
Bladet har indhentet en udtalelse fra den tidligere  

 redaktør,  

 der har gjort rede for den research, han udførte som grundlag for artiklerne.
 I sagens behandling har følgende nævnsmedlemmer deltaget:  

 Niels Grubbe,  

 Lotte Mejlhede,  

 Lene Sarup  

 og  

 Kirsten  

 Dyregaard.
 Pressenævnet udtaler:
Uge-Avisen har i artiklerne den 10. december 2003 bragt såvel  

 huskøberens som Elon Drejer Olesens synspunkter vedrørende de oplysninger,  

 der  

 blev givet om taget i forbindelse med købet af ejendommen.
Pressenævnet  

 finder  

 ikke, at omtalen eller ordvalget i artiklerne giver anledning til kritik.
Der  

 er heller ikke grundlag for at udtale kritik af bladets leder, der indeholdt  

 redaktørens vurderinger og kommentarer til sagen.
Nævnet finder imidlertid, at artiklerne ikke giver belæg for  

 overskriften på bladets forside Drejer Bolig fuppede huskøber,  

 der for læseren  

 må fremstå som en kendsgerning.
Da overskriften tilmed er den bærende på  

 bladets forside, er forholdet stærkt krænkende for Elon Drejer Olesen.  

 Uge-Avisen har på dette punkt handlet i strid med god presseskik, og nævnet  

 udtaler sin alvorlige kritik.
 I medfør af medieansvarslovens § 49 pålægger Pressenævnet den  

 ansvarshavende redaktør af Uge-Avisen at offentliggøre følgende:
   

  

 Kendelse fra Pressenævnet:
 Den 10. december 2003  

 bragte Uge-Avisen en omtale af problemer som følge af utætheder i taget på en  

 ejendom, der er solgt gennem ejendomsmægler Elon Drejer Olesen.
 Elon Drejer Olesen har  

 klaget til Pressenævnet, idet han finder, at god presseskik er tilsidesat.
 Pressenævnet udtaler:
Uge-Avisen har i  

 artiklerne den 10. december 2003 bragt såvel huskøberens som Elon Drejer  

 Olesens synspunkter vedrørende de oplysninger, der blev givet om taget i  

 forbindelse med købet af ejendommen.
Pressenævnet finder ikke, at omtalen  

 eller  

 ordvalget i artiklerne giver anledning til kritik.
Der er heller ikke  

 grundlag  

 for at udtale kritik af bladets leder, der indeholdt redaktørens vurderinger  

 og  

 kommentarer til sagen.
Nævnet finder imidlertid,  

 at artiklerne ikke giver belæg for overskriften på bladets forside  

 Drejer  

 Bolig fuppede huskøber, der for læseren må fremstå som en kendsgerning.  

 Da  

 overskriften tilmed er den bærende på bladets forside, er forholdet stærkt  

 krænkende for Elon Drejer Olesen.
Uge-Avisen har på dette punkt handlet i  

 strid  

 med god presseskik, og nævnet udtaler sin alvorlige kritik.
København, den 6. april 2004 Niels Grubbe, Lotte Mejlhede,  

 Lene Sarup  

 og  

 Kirsten Dyregaard. Afgjort den 6. april 2004.
