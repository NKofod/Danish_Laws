SUPPLERENDE ANORDNINGER TIL MÅLERE TIL VÆSKER BORTSET FRA VAND Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for supplerende anordninger til målere til væsker bortset fra vand således som de er fastsat i EØF rådsdirektiv 71/348/EØF af 12. oktober  

 1971 (specialdirektiv), som ændret ved bilag I til traktaten af 22. januar  

 1972 om Danmarks tiltrædelse til EF (art. 29):
 Disse bestemmelser omfatter de i bilaget definerede supplerende  

 anordninger til volumen-målere til væsker med undtagelse af vand.
2. Supplerende anordninger til volumen-målere, som  

 beskrevet i bilaget, gøres til genstand for EØF-typegodkendelse og  

 underkastes EØF-førstegangsjustering, såfremt de med hensyn til måletekniske  

 egenskaber, teknisk udførelse, materiale, funktion, nøjagtighed,  

 anvendelsesområde samt afprøvningsmetode opfylder betingelserne, som er  

 angivet i bilaget til dette tekniske direktiv.
EØF-førstegangsjusteringen  

 udføres samtidigt med justeringen af de målere, de er forbundet med.
Sådanne supplerende anordninger til volumen-målere vil herefter af  

 justervæsenet kunne typegodkendes og forsynes med mærke for  

 EØF-typegodkendelse.
Supplerende anordninger til volumen-målere, der er  

 forsynet med mærke for EØF-typegodkendelse fra Danmark eller et andet  

 medlemsland, vil af justervæsenet kunne justeres og forsynes med stempel for  

 EØF-førstegangsjustering.
 3. Supplerende anordninger til volumen-målere, der i  

 et andet medlemsland er forsynet med såvel mærke for EØF-typegodkendelse som  

 stempel for EØF-førstegangsjustering, kan uden yderligere godkendelse fra  

 justervæsenet omsættes og anvendes her i landet, jfr. § 5 i  

 handelsministeriets bekendtgørelse nr. 75 af 6. februar 1976.
 4. Dette tekniske direktiv træder i kraft den 1.  

 oktober 1976.
E.
Repstorff Holtveg Bilag Anordninger til nul-stilling af  

 volumen-tælleværker 1.1. En anordning til nul-stilling er en indretning, hvorved tælleværket  

 med hånden eller automatisk kan stilles på nul.
 1.2. Nulstillings-anordningen må ikke gøre det muligt at ændre  

 måleresultatet.
 1.3. Når en nul-stilling er påbegyndt, skal det være umuligt at angive et  

 nyt måleresultat, før nulstillingen er afsluttet.
 1.4. Forskrifterne i henhold til punkt 1.2. og 1.3. gælder ikke.
1.4.1. for tælleværker, der har følgende eller tilsvarende  

 anvendelsespåskrift: »Ikke tilladt til salg direkte til publikum«; 1.4.2. for viser-tælleværker i forbindelse med målere, hvis største  

 volumen-gennemstrømning ikke overskrider 1200 liter i timen.
Er sådanne  

 målere bestemt til anvendelse i forbindelse med salg, må der ikke være  

 mulighed for ved manuelle indgreb at indstille angivelsen til højere værdier.
 1.5. For målere med kontinuert angivelse, må afvigelsen fra nul efter den  

 enkelte nul-stilling højst være lig med halvdelen af tolerancen for den på  

 tælleværket angivne minimumsleverance, idet en femtedel af den værdi, der  

 svarer til afstanden mellem to på hinanden følgende becifrede delstreger,  

 ikke må overskrides.
 Målere med diskontinuert angivelse, skal efter nul-stilling entydigt stå  

 på nul.
Total-tælleværker 2.1. Et tælleværk med anordning til nul-stilling kan være udstyret med et  

 eller flere total-tælleværker, der angiver summen af de forskellige  

 volumener, der er angivet efter hinanden i tælleværket.
 2.2. Total-tælleværket må ikke være udstyret med anordning til  

 nul-stilling.
 2.3. Total-tælleværker må kun være udført som indikatoranordninger med  

 cifre, der står ved siden af hinanden.
 2.4. Total-tælleværker kan være anbragt på en sådan måde, at de er skjult.
2.5. Total-tælleværkets volumenenhed, eller symbolet for denne, skal være  

 anført og opfylde forskrifterne i direktivet om målere til væsker, med  

 undtagelse af vand (TDIR 32.21.1-01) 2.6. Det første tælleleds skalaværdi skal på ethvert af  

 summerings-tælleværkerne udgøre 1-10n, 2-10n, eller 5-10n godkende  

 volumen-enheder, idet n er et positivt eller negativt helt tal eller nul.
Det  

 skal være lig med eller større end det første tælleleds skalaværdi på  

 tælleværket med nulstillingsanordning.
 2.7. Når total-tælleværkernes angivelser er synlige samtidigt med  

 angivelserne på tælleværket med nulstillings-anordning, skal  

 total-tælleværkernes cifre have sådanne dimensioner, at de højst er lig med  

 halvdelen af de tilsvarende dimensioner af cifrene på tælleværket med  

 nulstillings-anordning.
Volumen-tælleværker med flere skalaer og  

 flere tælleværker (* 1) 3.1. Tælleværket kan være udstyret med flere skalaer.
Desuden kan et eller  

 flere tælleværker med samtidig angivelse være forbundet med det.
 3.2. De forskellige tælleværkers skalaværdier kan være forskellige, men  

 minimumsleverancen skal være den samme og fastsættes efter den skala, der  

 giver den største værdi for denne leverance.
 3.3. Forskrifterne i dette direktiv og i direktivet om målere til væsker  

 med undtagelse af vand gælder for hvert tælleværk og hver skala.
 3.4. Angivelserne på tælleværkets eller tælleværkernes forskellige skalaer  

 må ikke afvige mere indbyrdes end tolerancen for minimumsleverancen, som den  

 fremgår af skalaen eller de forskellige skalaer.
Pristællere 4.1. På volumentælleværker med cifre, der står ved siden af hinanden, og  

 med nulstillings-anordning kan der være tilbygget pristællere, ligeledes med  

 cifre, der står ved siden af hinanden, og nulstillings-anordning, idet  

 grundprisen er prisen for den volumenenhed, der benyttes ved  

 volumenangivelsen.
4.2. Grundprisen skal være indstillelig.
Den indstillede grundpris skal  

 angives.
 4.3. Indstilling og angivelse af grundprisen skal være koblet sammen med  

 pristælleren, således at den pris, der svarer til en måling, altid er lig med  

 produktet af den indstillede grundpris og det angivne antal volumen-enheder.
 4.4. Bestemmelserne om volumen-tælleværker i direktivet om målere til  

 væsker (* 2) med undtagelse af vand, og bestemmelserne i kapital I, II og III  

 i dette bilag gælder tilsvarende for pristællere, undtaget punkt 1.5. om  

 nul-stillingen.
 4.5. Den anvendte møntenhed, eller symbolet for denne, skal være angivet  

 på prisskalaen.
 4.6. Dimensionerne af pristællerens cifre må ikke være større end  

 dimensionerne af volumen-tælleværkets cifre.
 4.7. Pristællerens og volumen-tælleværkets nulstillings-anordning skal  

 være udført således, at nulstilling af den ene af de to skalaer automatisk  

 bevirker nul-stilling af den anden.
 4.8.1. Prisen for et volumen, der er lig med tolerancen for den på  

 tælleværket angivne minimumsleverance, skal mindst udgøre en femtedel af  

 skalaværdien og må ikke ligge under en pris, der svarer til en afstand af 2  

 mm på skalaen af pristællerens første tælleled, når dette tælleled har  

 kontinuerlig angivelse.
 Denne afstand på en femtedel af skalaværdien eller på 2 mm behøver dog  

 ikke at svare til en lavere værdi end den, der er udtrykt i nedenstående  

 møntenheder, alt efter anvendelsesland:
10 belgiske eller luxembourgske centimer, 1 fransk centime, 0,1 irsk penny 1 hollandsk cent, 0,1 penny sterling 1 lire, 1 dansk øre 1 pfennig.
 4.8.2. Prisen for et volumen, der er lig med tolerancen for den på  

 tælleværket angivne minimumsleverance, skal mindst svare til to tælleskridt,  

 når det første pristælleleds angivelse er diskontinuerlig.
 Tællerskridtet behøver dog ikke at ligge under værdien for en af de under  

 punkt 4.8.1. nævnte møntenheder.
 4.9. Den afvigelse, der forekommer ved normal drift, mellem den angivne  

 pris og den pris, der er beregnet på grundlag af grundpris og angivet  

 volumen, må ikke overskride prisen for en mængde, der er lig med tolerancen  

 for den på tælleværket angivne minimumsleverance.
 Denne afvigelse behøver dog ikke at være mindre end det dobbelte af en af  

 de under punkt 4.8.1. nævnte møntenheder.
 4.10. For målere, med kontinuerlig angivelse, må afvigelsen fra nul efter  

 hver nul-stilling højst svare til halvdelen af prisen for en mængde, der  

 svarer til tolerancen for den på tælleværket angivne minimumsleverance, idet  

 en femtedel af den værdi, der svarer til afstanden mellem to på hinanden  

 følgende becifrede delstreger på det første pristælleled, ikke må  

 overskrides.
 Denne afvigelse behøver dog ikke at være mindre end en af de under punkt  

 4.8.1. nævnte møntenheder.
 Målere med diskontinuerlig angivelse, skal efter nul-stilling entydigt stå  

 på nul.
Trykværker 5.1. På en målers tælleværk kan der være tilbygget et ciffertrykværk for  

 volumenet.
 5.2. Trykværkets skalaværdi skal udgøre 1-10n, 2-10n eller 5-10n godkendte  

 volumenenheder, idet n er et positivt eller negativt helt tal eller nul.
 5.3. Skalaværdien må højst være lige med tolerancen for den på tælleværket  

 anførte minimumsleverance.
 5.4. Skalaværdien skal være angivet på trykværket.
 5.5. Det trykte volumen skal være angivet i en af de for volumeangivelsen  

 godkendte enheder.
 Trykværket skal påtrykke formularen cifrene, den anvendte enhed, eller  

 symbolet for denne, og eventuelt komma.
 5.6. Trykværket kan påtrykke leveringens data, såsom løbenummer, dato,  

 betegnelse for målested og væskens art.
5.7. Trykværket kan være udført såldes, at en trykning kan gentages.
I så  

 fald skal trykkene være helt overensstemmende og løbenummeret det samme.
 5.8. Bestemmes volumenet ved forskellen mellem to trykninger, hvoraf den  

 ene kan være udtrykt ved nuller, må formularen ikke kunne trækkes ud af  

 måleværket under målingen.
 5.9. Med undtagelse af det under punkt 5.8. nævnte tilfælde skal  

 trykværket være udstyret med en anordning til nul stilling, der er forbundet  

 med tælleværkets nulstillings-anordning.
 5.10. Afvigelser mellem det angivne og det påtrykte volumen må ikke  

 overstige en skalaværdi.
5.11. Trykværket kan foruden den målte mængde også trykke den tilsvarende  

 pris eller denne pris og grundprisen.
Det kan også - når der er tale om salg  

 direkte til publikum - blot trykke den pris, der skal betales, når det er  

 forbundet med et volumen-tælleværk og en pristæller.
 Trykværket skal påtrykke formularen cifrene, den anvendte møntenhed, eller  

 symbolet for denne og eventuelt komma.
 Dimensionerne af de cifre, der trykkes for priserne, må højst være lig med  

 dimensionerne af de cifre, der trykkes for den målte mængde.
 5.12. Skalaværdien for prisen skal svare til 1-10n, 2-10n eller 5-10n  

 møntenheder, idet n er et positivt eller negativt helt tal eller nul.
 Denne værdi må ikke overstige prisen for en mængde, der er lig med  

 tolerancen for den på tælleværket angivne minimumsleverance.
 Skalaværdien behøver dog ikke at være mindre end en af de under punkt  

 4.8.1. nævnte møntenheder.
 5.13.1. Er måleren udstyret med en pristæller, må afvigelsen mellem den  

 angivne og den påtrykte pris ikke være større end skalaværdien.
 5.13.2. Er måleren ikke udstyret med nogen pristæller, skal afvigelsen  

 mellem den trykte pris og den på grundlag af det angivne volumen og  

 grundprisen udregnede pris opfylde de under punkt 4.9. nævnte betingelser.
Anordninger til forudindstilling (* 3) 6.1. Målerne kan være udstyret med anordninger til forudindstilling.
 Disse er anordninger, hvormed den mængde, der skal måles, kan  

 forudindstilles, og som automatisk afbryder væskestrømmen, efter at den  

 pågældende mængde er målt.
 6.2. Den indstillede mængde angives ved skalaer og mærker eller en  

 anordning til indstilling af cifrene.
 6.3. Foretages forudindstilling ved hjælp af flere indbyrdes uafhængige  

 indstillingselementer, skal skalaværdien for et indstillingselement være lig  

 med indstillingsområdet for det umiddelbart foregående indstillingselement.
 6.4. Anordninger til forudindstilling kan være indrettet således, at  

 indstillings-repetition ikke kræver ny betjening af indstillingselementerne.
 6.5. Er cifrene på anordningen til forudindstilling ikke identiske med  

 tælleværkets cifre, og er det muligt at se dem samtidigt, må de førstnævnte  

 dimensioner højst være lig med tre fjerdedele af de tilsvarende dimensioner  

 for de sidstnævnte.
 6.6. Angivelsen af den indstillede mængde kan under målingen enten blive  

 stående på den indstillede værdi eller efterhånden gå tilbage til nul.
 6.7. Ved normal drift må afvigelse mellem den forudindstillede mængde og  

 den mængde, der efter målingen er angivet på tælleværket, ikke overskride  

 halvdelen af tolerancen for minimumsleverancen.
6.8. Den forudindstillede mængde og den på tælleværket angivne mængde skal  

 være udtrykt i samme enhed.
Enheden, eller symbolet for denne, skal være  

 anført på mængdeindstillingsværket.
 6.9. Det mindste indstillingstrin på anordningen til forudindstilling må  

 ikke være mindre end skalaværdien af tælleværkets første tælleled.
 6.10. Anordninger til forudindstilling kan være udstyret med en  

 indretning, hvormed vækststrømmen om nødvendigt straks kan afbrydes.
 6.11. Er en anordning til forudindstilling udstyret med en indretning, der  

 stopper gennemstrømningen, når en måling afsluttes, skal der om nødvendigt  

 forefindes et stempelsted til et plomberingsstempel for at forhindre  

 ændringer i den indstillede stopstilling.
 6.12. De under punkterne 6.7. og 6.11. anførte bestemmelser gælder ikke,  

 når et trykværk i henhold til kapitel V er tilbygget den tilhørende måler for  

 at muliggøre udfærdigelse af en trykt formular, eller når anordningen til  

 forudindstilling er anbragt skjult i forbindelse med direkte salg til  

 publikum.
6.13. Målere med pristæller kan også være udstyret med en anordning til  

 forudindstilling af prisen.
I så fald skal væskestrømmen afbrydes i det  

 øjeblik, hvor leverancen svarer til den indstillede pris.
De bestemmelser,  

 der er anført foran under punkt 6.1. til 6.12., gælder tilsvarende.
Plombering 7.1. Der skal fastsættes plomberingssteder som sikring mod fjernelse af  

 supplerende anordninger, og mod adgang til steder, hvor måleresultater kan  

 påvirkes.
 (* 1) Ikke mekaniske fjerntællere behandles i et senere direktiv.
(* 2) (TDIR 32.21.1-01) (* 3) Selvbetjeningsautomater med forudbetaling vil blive behandlet i et  

 senere direktiv.
