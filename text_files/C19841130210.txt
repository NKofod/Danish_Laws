 I forbindelse med de stedfundne beskikkelser pr. 1. april 1984 er  

 medlemmer og stedfortrædere til adoptionssamrådene, jfr. § 25 a i  

 adoptionsloven, lov nr. 279 af 7. juni 1972 med senere ændringer, og  

 samrådene vedrørende svangerskabsafbrydelse, jfr. § 4, stk. 4, i lov nr. 350  

 af 13. juli 1973 om svangerskabsafbrydelse med senere ændringer, skal man  

 henlede opmærksomheden på, at medlemmer og stedfortrædere ikke vil kunne  

 fortsætte hvervet efter udgangen af den måned, i hvilken de fylder 70 år.
 Familieretsdirektoratet skal på denne baggrund anmode om, at der senest  

 ved udgangen af den måned, hvori et medlem eller en stedfortræder fylder 70  

 år, finder indstilling sted om tilbagekaldelse af vedkommendes beskikkelse,  

 og at der i tilslutning hertil indstilles beskikkelse af et nyt medlem eller  

 stedfortræder.
 P.M.V.
 E.B.
M.
Engler Cirkulæreskrivelse til samtlige amtsråd, Københavns magistrat og Frederiksberg kommune, det sociale udvalg.
