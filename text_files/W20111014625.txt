Ankestyrelsens principafgørelse 108-11 om forskudsvis udbetaling af børnebidrag - udstationering - ægtefælle - EU-land Resume:
 En kvinde, der ikke arbejdede, ogsom opholdt sig i et andet EU-land med sin udstationerede ægtefælle, havde ikke ret til forskudsvis udbetalt børnebidrag fra Danmark.
 Hun opfyldte ikke kravet om fast bopæl her i landet, og hun var ikke omfattet af reglerne omfravigelse af bopælskravet.
Da hun ikke var arbejdstager, havde hun ikke ret til børnebidrag på baggrund af forordning 1408/71. Den bidragspligtige var efter det oplyste heller ikke arbejdstager i eller for Danmark.
Forordningen gav ikkearbejdstagerens, det vil sige den udstationerede ægtefælles, familiemedlemmer selvstændig ret til familieydelser.
 Love:
Lov om børnetilskud og forskudsvis udbetaling af børnebidrag - Lovbekendtgørelse nr. 439 af 14. maj 2009 - § 5, stk. 1, § 11, § 12 og § 26, stk. 2 Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 73 - Bekendtgørelser:
Socialministeriets bekendtgørelse nr. 10 af 9. januar 2004 om børnetilskud og forskudsvis udbetaling af børnebidrag - § 8, § 9, § 10 og § 11 Afgørelse:
 Ankestyrelsen har i møde truffet afgørelse i din sag om ret til forskudsvis udbetalt børnebidrag, når den berettigede opholder sig i et andet EU-land som ægtefælle til en person, der er udsendt af den danske stat.
Resultatet er  der er ikke ret til forskudsvis udlagt børnebidrag fra Danmark Vi er således kommet til samme resultat som Det Sociale Nævn i Statsforvaltningen Y.
 Der var enighed på mødet.
Begrundelsen for afgørelsen Det er en betingelse for at få forskudsvis udbetalt børnebidrag, at den, der skal have beløbet udbetalt, har fast bopæl her i landet.
Du opfylder ikke betingelsen, fordi du har fast bopæl i et andet EU-land.
Den omstændighed, at du på grund af særlige regler ikke er registreret som udrejst i CPR, at du er skattepligtig i Danmark og fortsat har dansk sygesikringsbevis, ændrer ikke ved, at du faktisk har bopæl i et andet EU-land.
Vi har tidligere taget stilling til en tilsvarende situation i forbindelse med ansøgning om førtidspension.
Vi henviser til P-7-06, som er vedlagt.
Efter forordning 1408/71 artikel 73 har arbejdstagere ret til familieydelser til deres familiemedlemmer fra deres arbejdsland, uanset at de bor i en anden stat.
Du er ikke omfattet af denne regel, fordi du ikke er arbejdstager.
Den bidragspligtige er efter det oplyste heller ikke arbejdstager i/for Danmark.
Bemærkninger til klagen Du har oplyst, at du ikke er registreret som udrejst, og at det er vigtigt at du er 100% socialt sikret under udstationeringen.
Du mener ikke det giver mening at afgørelser efter de to love (om børnebidrag og om børnefamilieydelse) giver to forskellige resultater, og du henviser til 1408/71, der efter din opfattelse giver ret til børnebidrag også for udsendtes ægtefæller.
Vi henviser til begrundelsen og bemærker, at de to love har forskellige betingelser for udbetaling.
Med hensyn til rettigheder efter 1408/71 er resultatet afhængig af, hvilke ydelser, der er tale om.
Ydelser i anledning af sygdom og moderskab (artikel 19) retter sig både til arbejdstageren og dennes familiemedlemmer.
Artikel 73 om familieydelser vedrører alene ydelser, som arbejdstagere har ret til, til dennes familiemedlemmer.
Oplysninger i sagen Vi har afgjort sagen på grundlag af:
 De oplysninger, som forelå da nævnet traf afgørelse i sagen  nævnets afgørelse af 23. november 2009  Klagen til Ankestyrelsen af 9. december 2009  nævnets genvurdering A Kommune traf 8. december 2008 afgørelse om, at der ikke var ret til forskudsvis udbetalt børnebidrag for din datter.
Afgørelsen er begrundet med, at du ikke opholder dig her i landet.
 Det sociale nævn tiltrådte kommunens afgørelse.
Nævnet har begrundet afgørelsen med, at du ikke har fast bopæl her i landet.
Nævnet finder, at oplysningen om at I er udstationeret med høj vejkode efter reglerne i CPR-loven, ikke har betydning for denne vurdering.
 I har klaget over nævnets afgørelse.
I klagen til Ankestyrelsen er det anført, at du ikke er registreret som udrejst, og at det er vigtigt at du er 100% socialt sikret under udstationeringen.
Du mener ikke det giver mening at afgørelser efter de to love (om børnebidrag og om børnefamilieydelse) giver to forskellige resultater, og du henviser til 1408/71, der efter din opfattelse giver ret til børnebidrag også for udsendtes ægtefæller.
Klagen er suppleret af brev af 19. december 2009 fra X.
Det fremgår heraf at sagen bør vurderes efter forordning 1408/71. Det oplyses i øvrigt, at den bidragspligtige bor og arbejder i Norge.
 Underinstansen har ved genvurdering nærmere kommenteret klage.
