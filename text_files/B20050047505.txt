Bekendtgørelse  

 om kontrol med udførslen af produkter og  

  

 teknologi med dobbelt anvendelse (dual-use) og  

  

 kontrol med ydelse af teknisk bistand I medfør af §§ 1 og 2 i lov om anvendelsen af visse af Det  

 Europæiske Fællesskabs retsakter om økonomiske forbindelser til tredjelande  

 m.v., jf. lovbekendtgørelse nr. 474 af 14. juni 2005, og efter bemyndigelse i  

 medfør af bekendtgørelse nr. 613 om henlæggelse af visse beføjelser til  

 Erhvervs- og Boligstyrelsen af 25. juni 2003 fastsættes:
Kapitel 1 Kontrol med udførslen af produkter og teknologi  

 med dobbelt anvendelse § 1.  

  

 Bestemmelserne i dette kapitel i bekendtgørelsen supplerer Rådets forordning  

 (EF) nr. 1334/2000 af 22. juni 2000 om en fællesskabsordning for kontrol med  

 udførslen af produkter og teknologi med dobbelt anvendelse.
Stk. 2.  

  

 Forordningen er  

 offentliggjort i De Europæiske Fællesskabers Tidende nr.
L 159 af 30. juni  

 2000.
 § 2.  

  

 Bekendtgørelsen omfatter udførsel af de produkter med dobbelt anvendelse, der  

 er anført i bilag I til forordningen.
 Stk. 2.  

  

 Bekendtgørelsen  

 omfatter endvidere udførsel af andre produkter med dobbelt anvendelse, der  

 måtte blive omfattet af udførselskontrol efter forordningens artikel 4 eller  

 5.
 Stk. 3.  

  

 Bekendtgørelsen  

 omfatter også overførsel inden for Fællesskabet af de produkter med dobbelt  

 anvendelse, der er opført på listen i bilag IV til forordningen.
 Stk. 4.  

  

 Ved  

 "produkter med dobbelt anvendelse" forstås produkter, herunder  

 software og teknologier, der kan anvendes til såvel civile som militære  

 formål,  

 samt alle varer, der kan anvendes både til ikke-eksplosive formål og til på  

 enhver måde at fremme fabrikation af nukleare våben eller andre nukleare  

 sprænglegemer, jf. forordningens artikel 2, litra a.
 § 3.  

  

 Erhvervs- og Byggestyrelsen udsteder de tilladelser, som kræves efter  

 forordningens  

 artikel 3, 4, 5 eller 21 til udførsel og overførsel af de produkter med  

 dobbelt  

 anvendelse, der er nævnt i § 2, stk. 1-3.
 Stk. 2.  

  

 I Danmark udøver  

 Erhvervs- og Byggestyrelsen de beføjelser samt varetager de opgaver, som  

 efter  

 forordningen er henlagt til den enkelte medlemsstat, jf. navnlig artikel 3-10  

 og artikel 15-21.
 Stk. 3.  

  

 Erhvervs- og  

 Byggestyrelsens afgørelser kan indbringes for økonomi- og erhvervsministeren.
 § 4.  

  

 De  

 statslige told- og skattemyndigheder varetager opgaver i forbindelse med  

 forordningens  

 kapitel V om toldprocedurer.
 § 5.  

  

 Erhvervs- og Byggestyrelsen fastsætter nærmere forskrifter om formkrav til  

 ansøgninger og forskrifter om benyttelse, form og indhold af  

 udførselstilladelser, jf. navnlig forordningens artikel 6 og 10.
 § 6.  

  

 Ansvaret  

 for, at en udførsel eller en forsendelse finder sted i overensstemmelse med  

 forordningen og denne bekendtgørelse, påhviler "eksportøren" som  

 fastlagt i forordningens artikel 2, litra c.
Kapitel 2 Kontrol med ydelse af teknisk bistand § 7.  

  

 Bestemmelserne i dette kapitel i bekendtgørelsen vedrører de bestemmelser,  

 der  

 gennemfører den del af Rådets fælles aktion af 22. juni 2000 vedrørende  

 kontrol  

 med teknisk bistand i forbindelse med visse former for militær endelig  

 anvendelse, som omfattes af lov om anvendelsen af visse af Det Europæiske  

 Fællesskabs retsakter om økonomiske forbindelser til tredjelande m.v.
Stk. 2.  

  

 Rådets fælles  

 aktion er offentliggjort i De Europæiske Fællesskabers Tidende nr.
L 159 af  

 30.  

 juni 2000.
 § 8.  

  

 Det  

 er forbudt uden for Det Europæiske Fællesskab at yde teknisk bistand, jf.  

 stk.  

 2 og 3, der er bestemt til anvendelse i forbindelse med udvikling,  

 fremstilling, håndtering, anvendelse, vedligeholdelse, oplagring, sporing,  

 identificering eller spredning af kemiske, biologiske eller nukleare våben  

 eller andre nukleare sprænglegemer, eller til udvikling, fremstilling,  

 vedligeholdelse eller oplagring af missiler, der kan fremføre sådanne våben,  

 jf. dog stk. 4 og 5.
 Stk. 2.  

  

 Forbuddet i stk.  

 1 gælder kun teknisk bistand vedrørende produkter og teknologi, der skal  

 kontrolleres efter den i § 1 nævnte forordning.
Stk. 3.  

  

 Teknisk bistand  

 omfatter enhver form for bistand i forbindelse med reparation, udvikling,  

 fremstilling, samling, prøvning, vedligeholdelse eller enhver anden form for  

 teknisk service.
Teknisk bistand kan tage form af instruktion, oplæring,  

 overførsel af driftskendskab eller konsulentservice.
 Stk. 4.  

  

 Forbuddet i stk.  

 1 omfatter ikke:
 1)  

 	  

 Ydelse af teknisk  

 bistand i de nærtstående lande, som efter den i § 1 nævnte forordning er  

 omfattet  

 af EUs fællesskabsudførselstilladelse.
 2)  

 	  

 Ydelse af teknisk  

 bistand, der har form af overførsel af information, der er frit tilgængelig  

 for  

 offentligheden, eller som vedrører grundforskning.
 Stk. 5.  

  

 Økonomi- og  

 erhvervsministeren kan ud fra sikkerhedspolitiske, humanitære eller andre  

 beskyttelsesværdige hensyn dispensere fra forbuddet i stk. 1.
 § 9.  

  

 Erhvervs- og Byggestyrelsen udsteder de dispensationer til ydelse af teknisk  

 bistand uden for Det Europæiske Fællesskab, som økonomi- og  

 erhvervsministeren  

 ud fra sikkerhedspolitiske, humanitære eller andre beskyttelsesværdige hensyn  

 kan  

 udstede, jf. § 8, stk. 5.
 Stk. 2.  

  

 Ansøgninger om  

 dispensation skal opfylde Erhvervs- og Byggestyrelsens formkrav.
Kapitel 3 Straffebestemmelser § 10.  

  

 Den, der til brug for afgørelser efter den i § 1 nævnte forordning eller  

 efter  

 denne bekendtgørelse giver urigtige eller vildledende oplysninger eller  

 fortier  

 oplysninger af betydning for sagens afgørelse, straffes med bøde eller  

 fængsel  

 indtil 2 år, medmindre højere straf er forskyldt efter straffelovens § 114  

 eller §§ 160-163. Det samme gælder den, der handler i strid med vilkår, der  

 er  

 fastsat i en sådan afgørelse, eller som forsøger herpå.
Stk. 2.  

  

 Den, der i  

 øvrigt undlader at give oplysninger, der kræves efter den i § 1 nævnte  

 forordning eller denne bekendtgørelse, straffes med bøde eller fængsel indtil  

 2  

 år.
Det samme gælder den, som afgiver urigtige eller vildledende oplysninger,  

 medmindre højere straf er forskyldt efter straffelovens § 114 eller §§  

 160-163.
 Stk. 3.  

  

 Med bøde eller  

 fængsel indtil 2 år straffes den, der udfører produkter med dobbelt  

 anvendelse  

 uden tilladelse, når en sådan kræves efter Rådets forordning om en  

 fællesskabsordning for kontrol med udførslen af produkter og teknologi med  

 dobbelt anvendelse eller efter bekendtgørelsen, medmindre strengere straf er  

 forskyldt efter anden lovgivning.
 Stk. 4.  

  

 Med bøde eller fængsel indtil 2 år straffes den,  

 der forsætligt eller groft uagtsomt uden tilladelse fra økonomi- og  

 erhvervsministeren udfører et produkt med dobbelt anvendelse, som ikke er  

 opført på listen i bilag 1 til Rådets forordning om en fællesskabsordning for  

 kontrol med udførslen af produkter og teknologi med dobbelt anvendelse, når  

 det  

 pågældende produkt helt eller delvis er eller kan være bestemt til anvendelse  

 i  

 forbindelse med udvikling, fremstilling, håndtering, anvendelse,  

 vedligeholdelse, oplagring, sporing, identificering eller spredning af  

 kemiske,  

 biologiske eller nukleare våben eller andre nukleare sprænglegemer eller til  

 udvikling, fremstilling, vedligeholdelse eller oplagring af missiler, der kan  

 fremføre sådanne våben.
 Stk. 5.  

  

 Med bøde eller  

 fængsel indtil 2 år straffes den, der forsætligt eller groft uagtsomt  

 overtræder  

 forbuddet efter § 8, stk. 1.
 Stk. 6.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 11.  

  

 Bekendtgørelsen træder i kraft den 1. juli 2005.
 Stk. 2.  

  

 Bekendtgørelse  

 nr. 684 af 22. juli 2003 om kontrol med udførslen af produkter og teknologi  

 med  

 dobbelt anvendelse (dual-use) ophæves.
