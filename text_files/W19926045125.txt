I 1990 blev en klager K's engagement med et pengeinstitut P overgivet  

 til P's advokat til retslig inkasso.
K indgik herefter en afviklingsaftale  

 med P's advokat, som K overholdt, hvorefter sagen blev tilbageført til  

 indklagedes inkassoafdeling.
Ved sagens overgivelse til retslig inkasso var  

 den automatiske renteberegning standset.
Efter tilbageførslen til P's  

 inkassoafdeling blev den automatiske renteberegning ikke genoptaget.
K's  

 anmodning til P om, at P vederlagsfrit skulle fremsende kontoudskrifter til K  

 for perioden efter lånets overgivelse til inkasso, blev afslået af P.
K indbragte sagen for Ankenævnet med påstand om, at P tilpligtedes  

 vederlagsfrit at fremsende kontoudskrifter for perioden fra lånets  

 overgivelse til inkasso og fremefter.
K fik delvist medhold.
 Kendelse af 26. oktober 1992 i sag nr. 292/1992 (Inkasso,  

 kontoudskrifter).
I 1990 blev klageren K's engagement på ca. 25.000 kr. af pengeinstituttet  

 P overgivet til inkasso.
K indgik herefter med P's advokat en  

 afviklingsaftale med en månedlig betaling på 1.000 kr.
K overholdt aftalen,  

 hvorefter sagen i april 1991 tilbageførtes til P's inkassoafdeling.
Ved  

 sagens overgivelse til inkasse var den automatiske renteberegning standset  

 med virkning fra den 30. september 1990. Efter tilbageførslen til P's  

 inkassoafdeling, blev den automatiske renteberegning ikke genoptaget.
K anmodede P om at modtage kontoudskrift for perioden efter lånets  

 overgivelse til inkasso.
P redegjorde herefter for, hvorledes K's  

 indbetalinger til advokaten var anvendt samt bogførings- og valørdatoer for  

 K's indbetalinger siden maj 1991. P meddelte endvidere i april 1992 K, at  

 såfremt K ønskede manuelt udarbejdede kontoudskrifter, kunne det ske mod  

 betaling af sædvanlig timelønsgebyr.
 K indbragte sagen for Ankenævnet med påstand om, at P tilpligtedes  

 vederlagsfrit at fremsende kontoudskrift for perioden fra lånets overgivelse  

 til inkasso og fremefter.
 P nedlagde påstand om frifindelse.
 Med stemmerne 3-2, tog ankenævnet klagerens påstand delvist til følge.
 Tre medlemmer udtalte:
»Efter at K havde indgået en afviklingsaftale med P's advokat og  

 overholdt denne aftale gennem en periode, blev administrationen af K's  

 engagement (lån) tilbageført til P's inkassoafdeling den 12. april 1991. Vi  

 finder, at engagementet for så vidt angår tiden herefter må sidestilles med  

 et almindeligt låneforhold.
Vi finder derfor, at K's påstand delvis bør tages  

 til følge, således at det pålægges P vederlagsfrit at tilstille K en  

 kontoudskrift for perioden 12. april-31. december 1991 udvisende samtlige  

 posteringer, herunder rentedebiteringer, og endvidere pålægges P fremover  

 vederlagsfrit at tilstille K en sådan kontoudskrift mindst een gang  

 årligt.« To medlemmer udtalte:
»Vi finder ikke, at det i et tilfælde som det foreliggende kan  

 påhvile P - ud over de allerede meddelte oplysninger - vederlagsfrit at  

 tilstille K kontoudskrifter.
Vi stemmer derfor for, at klagen ikke tages til  

 følge.« (* 1) Offentliggjort i Fagskrift for Finansvæsen og Ankenævnets  

 årsberetning for 1992.
