Jægerspris Boligselskab ctr.
Gas- og  

 Varmeprisudvalget År 1998, den 22. juni afsagde  

 Konkurrenceankenævnet i sagen j.nr. 97-121.843, Jægerspris  

 Boligselskab ctr.
Gas- og Varmeprisudvalget, sålydende:
K E N D E L S E 1. Ved skrivelser af 10. juni og 29. august 1997 har  

 advokat Lars Bruun Nielsen på vegne Jægerspris Boligselskab  

 klaget over Gas- og Varmeprisudvalgets afgørelse af 27. maj 1997  

 vedrørende vilkårene for tilslutning af boligselskabet til  

 Jægerspris Kraftvarme.
 Klageren har overfor Ankenævnet gentaget de for Gas-  

 og Varmeprisudvalget nedlagte påstande om, at Jægerspris  

 Kraftvarmeværk forpligtes at godtgøre Jægerspris  

 Boligselskab de i forbindelse med tilslutningen til kraftvarmeværket  

 aktuelle konverteringsudgifter med fradrag af sparet vedligeholdelse  

 subsidiært at Jægerspris Kraftvarme lader det  

 nødvendige arbejde udføre for egen regning   at der  

 fastsættes et permanent nedslag i prisen for den løbende  

 levering af varmeydelse på mindst 10% eller et nedslag efter Gas- og  

 Varmeprisudvalgets nærmere skøn, samt at boligselskabet  

 tilsluttes i henhold til "indslusningsordningen" desuagtet de  

 ovenfor nedlagte påstande.
 Gas- og Varmeprisudvalget har påstået  

 afgørelsen stadfæstet.
 Jægerspris Kraftvarmeværk er indtrådt i  

 sagen til støtte for Gas- og Varmeprisudvalget.
 2. Gas- og Varmeprisudvalgets afgørelse af 27. maj  

 1997 er sålydende:
 "Ved brev af 10. februar 1997 har De på vegne  

 Jægerspris Boligselskab klaget over de tilslutnings- og  

 leveringsbetingelser, som boligselskabet vil blive tvangstilsluttet til  

 Jægerspris Kraftvarme på.
Jægerspris Kraftvarme ved advokat Lars J.
Clausen  

 har haft lejlighed til at fremkomme med en redegørelse i sagen.
 Problemet i sagen er, at Jægerspris Boligselskab i  

 forbindelse med et kommunalt påbud til boligselskabet af 23. august  

 1996 om tvangstilslutning til Jægerspris Kraftvarme finder at have  

 indgået en aftale med Jægerspris Kraftvarme om, på hvilke  

 vilkår tilslutningen skulle finde sted.
Kraftvarmeværket har efterfølgende fundet  

 ikke at kunne overholde denne "aftale" og henholdt sig til, at  

 aftalen ikke var juridisk bindende.
Da Gas- og Varmeprisudvalget har  

 udstukket retningslinier for på hvilke vilkår tvangstilsluttede  

 blokvarmecentraler kan tilsluttes, har kraftvarmeværket i stedet  

 henholdt sig til disse.
 Gas- og Varmeprisudvalget har på sit møde den  

 26. maj 1997 behandlet klagen.
Grundlaget for udvalgets behandling var en udarbejdet  

 faktuel sagsfremstilling Udvalget vedtog i medfør af varmeforsyningslovens §  

 21, stk. 5 at meddele Jægerspris Boligselskab ved advokat Lars Bruun  

 Nielsen og Jægerspris Kraftvarmeværk ved advokat Carl J.  

 Clausen, - at en tilslutning af boligselskabet til  

 kraftvarmeværket på vilkår i overensstemmelse med de  

 principper, der fremgår af udvalgets cirkulæreskrivelse af 6.  

 juli 1993 om indslusningspriser til generelt tvangstilsluttede  

 blokvarmecentraler samt, - at Jægerspris Kraftvarmeværk  

 økonomisk kompenserer Jægerspris Boligselskab for  

 boligselskabets ikke længere anvendelige opvarmningsanlæg, ikke findes at være urimelig ud fra  

 varmeforsyningslovens bestemmelser.
Udvalget har ved denne afgørelse ikke taget  

 stilling til, om der mellem parterne er indgået en aftale om  

 tilslutningsvilkårene.
En afklaring af dette spørgsmål  

 må henvises til domstolene.
 Udvalget lagde ved denne afgørelse vægt  

 på, at der synes at foreligge en situation, hvor varmeværket har  

 benyttet sin monopolstilling over for en tvangstilsluttet forbruger til  

 ensidigt at fastsætte tilslutningsvilkårene således, at  

 disse tilslutningsvilkår er væsentligt mindre gunstige, end hvad  

 de almindelige forbrugere er blevet tilbudt tilslutning på.
 Udvalget bemærkede sig, at de almindelige forbrugere  

 i modsætning til Jægerspris Boligselskab ikke var omfattet af en  

 kommunal beslutning om tvangstilslutning.
 Uagtet disse forhold forekom det dog umiddelbart ikke  

 muligt for udvalget, at finde disse tilslutningsvilkår for urimelige,  

 såfremt disse som oplyst vil være i nøje overensstemmelse  

 med en kendelse fra Konkurrenceankenævnet herom, samt i  

 overensstemmelse med Gas- og Varmeprisudvalgets egen cirkulæreskrivelse  

 af 6. juli 1993 om indslusningspriser til generelt tvangstilsluttede  

 blokvarmecentraler.
" 3. Sagens baggrund:
 Gas- og Varmeprisudvalget har om sagens baggrund oplyst,  

 at det i 1994 blev besluttet, at der i Jægerspris skulle opføres  

 et decentralt kraftvarmeværk baseret på naturgas.
 For at opnå en hurtig tilslutning til værket  

 blev der vedtaget et   set med de kommende forbrugeres øjne   meget  

 gunstigt tilbud til de "nye" kunder.
Tilbuddet lød på, at der skulle betales et  

 investeringsbidrag på 500 kr. pr. tilslutning, der også  

 dækkede husinstallationen, d.v.s. nødvendige  

 installationsændringer inde i huset, herunder varmevekslere.
Herudover  

 skulle der opkræves et stikledningsbidrag, der i begyndelsen blev sat  

 til 0 kr. stigende til godt 15.000 kr. i 1997 og forbrugerne skulle foruden  

 betalingen for den leverede energi betale en fast afgift på 2.500 kr.  

 pr. år pr. hus.
Fristen for tilslutning på disse attraktive  

 vilkår blev forlænget flere gange.
Tilslutningen til  

 kraftvarmeværket har været frivillig for alle de  

 "almindelige" parcelhuskunder.
I lyset af dette tilslutningstilbud forhandlede også  

 Jægerspris Boligselskab med kraftvarmeværkets bestyrelse om  

 tilslutningsvilkår, der stort set var i overensstemmelse med de  

 vilkår, som parcelhuskunderne blev tilsluttet på.
Efter  

 boligselskabets opfattelse blev der opnået enighed mellem  

 boligselskabet og kraftvarmeværket om disse vilkår.  

 Jægerspris Boligselskab fandt, at Jægerspris Kraftvarmeværk  

 bekræftede dette i et brev af 17. februar 1995, med overskrift  

 "Vedr.: Hensigtserklæring".
 Det fremgår af denne hensigtserklæring, at der  

 skulle være enighed om, at varmeprisen skulle være den af  

 Jægerspris Kraftvarmeværk fastsatte med en storkunderabat  

 på 10%.
 Det fremgår også, at Jægerspris  

 Boligselskab kunne tilsluttes på samme gunstige vilkår, som de  

 almindelige forbrugere blev tilbudt tilslutning på   der var på  

 tidspunktet endnu ikke meddelt Jægerspris Boligselskab  

 tvangstilslutning   hvilket betød, at alle boligselskabets  

 konverteringsomkostninger skulle afholdes af kraftvarmeværket.
 I skrivelse af 6. marts 1995 til varmeværket  

 anmodede Dansk Boligselskab om fremsendelse af kontraktoplæg.
I august 1996 meddelte Jægerspris Kommune  

 tvangstilslutning til Jægerspris Boligselskabs afdelinger i  

 Mølleparken og Møllehegnet.
Afdelingerne var af en sådan  

 størrelse, at de var omfattet af varmeforsyningslovens § 2, stk. 4,  

 som blokvarmecentraler.
 Allerede i september 1995 havde kraftvarmeværket  

 meddelt boligselskabet, at tilslutningen ikke kunne finde sted på de  

 førnævnte vilkår, men i stedet på de vilkår,  

 der fremgår af Gas- og Varmeprisudvalgets cirkulæreskrivelse om  

 indslusningspriser til generelt tvangstilsluttede blokvarmecentraler.
I oktober 1996 fremsendte Jægerspris  

 Kraftvarmeværk et tilbud til konvertering af Jægerspris  

 Boligselskabs to afdelinger.
Heri anførtes at være medregnet en  

 godtgørelse for boligselskabets ikke længere anvendelige  

 opvarmningsanlæg.
 4. Klagerens argumentation:
 Klageren er enig i, at hverken Gas- og Varmeprisudvalget  

 eller Konkurrenceankenævnet kan tage stilling til, i hvilket omfang der  

 er indgået en bindende aftale mellem parterne.
Det fremgår af Gas- og Varmeprisudvalgets  

 afgørelse, at udvalget er bekendt med, at der fastsættes  

 vilkår over for beboerne i boligselskabet, der er dårligere end  

 de vilkår, der fastsættes over for parcelhuskunder.
Udvalget er  

 således som udgangspunkt tilsyneladende enig med klager i, at der sker  

 en selektiv negativ særbehandling af de tvangstilsluttede forbrugere i  

 Mølleparken og Møllehegnet til fordel for de ikke  

 tvangstilsluttede forbrugere, det vil sige primært parcelhusejerne.
Gas- og Varmeprisudvalget er som en administrativ  

 myndighed forpligtet til at overholde gældende forvaltningsretlige  

 grundsætninger, herunder lighedsgrundsætningen, og udvalget er  

 således ikke berettiget til at træffe en afgørelse, der  

 åbenlyst diskriminerer en gruppe frem for en anden.
Der er ikke i  

 gældende varmeforsyningslovgivning med dertil knyttede cirkulærer  

 og bekendtgørelser hjemmel til at forbedre de frivilligt tilsluttede  

 forbrugeres økonomi på bekostning af de tvangstilsluttede  

 forbrugere.
Endvidere er vedtægten for Jægerspris  

 Kraftvarme således indrettet, at de tvangstilsluttede forbrugere, det  

 vil sige storforbrugerne, ikke vil kunne få bestemmende indflydelse ved  

 valg.
De frivilligt tilsluttede forbrugere vil altid sidde på  

 flertallet i bestyrelsen, og klageren er således også ad denne  

 vej frataget muligheden for at varetage sine interesser på rimelig vis.  

 Klageren gør dog ikke under denne sag gældende, at  

 vedtægten skal ændres.
For så vidt angår betaling af  

 konverteringsudgifterne, herunder udgifterne til udskiftning af varmeveksler,  

 har hovedparten af de tilsluttede villaejere udelukkende betalt et gebyr  

 på 500 kr.
Kraftvarmeværket har afholdt alle øvrige  

 udgifter, der måtte være forbundet med tilslutningen.
 Klageren har på den baggrund også krav  

 på at få godtgjort sine tilslutningsudgifter, og  

 kraftvarmeværket har været indstillet på at betale disse  

 udgifter, lige indtil tvangstilslutningen blev meddelt af kommunen.
Klageren er således enten berettiget til at få  

 dækket disse udgifter, eller også har Jægerspris Kraftvarme  

 været uberettiget til at godtgøre de frivilligt tilsluttede  

 det vil sige villaejerne   disse udgifter.
I det omfang andre er blevet  

 godtgjort udgifterne, er kraftvarmeværket blevet belastet med en  

 udgift, der skal dækkes af kraftvarmeværket og dermed også  

 af de tvangstilsluttede forbrugere, herunder klager.
For så vidt angår spørgsmålet om  

 betaling for den løbende varmeleverance var Jægerspris  

 Kraftvarme indforstået med at yde en rabat på den løbende  

 ydelse, lige indtil tvangstilslutningen blev meddelt.
Det er åbenbart,  

 at det er meget billigere at opvarme boligblokke end villaer, uanset om  

 opvarmningen sker ved fjernvarme eller på anden måde.
Det ville  

 endvidere være en helt urimelig negativ særbehandling af beboerne  

 i boligblokkene, hvis den løbende ydelse af de leverede  

 "kalorier" skulle være den samme for storkunderne som for de  

 tilsluttede parcelhusejere.
 Klager har endvidere fremlagt beregninger, hvorefter  

 konverteringen til fjernvarme har medført, at  

 opvarmningsomkostningerne er steget ca. 25% for boligafdelingerne i  

 Mølleparken og Møllehegnet i forhold til fortsat egenfyring med  

 gasolie.
 5. Gas- og Varmeprisudvalgets argumentation:
 Gas- og Varmeprisudvalget har anført, at det ved  

 udvalgets afgørelse ubestridt forelå oplyst, at  

 fyringsanlæggene i boligselskabets to afdelinger var henholdsvis 14 og  

 17 år gamle, samt at den løbende fyringsafgift ved fjernvarme  

 efter indslusningsprisordningen var 16% lavere end det, de øvrige  

 almindelig kunder skulle betale.
 Endelig forelå det oplyst, at  

 kraftvarmeværkets to øvrige store kunder, Jægerspris  

 Kommune og Forsvarets Bygningstjeneste (Jægerspris lejren) også  

 var blevet tilsluttet og betalte for fjernvarmeleverancerne på  

 indslusningsvilkårene.
 Udvalget kunne således konstatere, at det ikke  

 overfor udvalget forelå godtgjort, at en tvangstilslutning af  

 Jægerspris Boligselskab til kraftvarmeværket på  

 indslusningsvilkårene isoleret set skulle have medført, at  

 boligselskabet derved var blevet bragt i en urimelig økonomisk  

 situation.
 Klagens tema er snarere, at den anden kundegruppe er  

 blevet tilsluttet på endnu bedre vilkår end boligselskabet, og at  

 denne tilslutning byggede på frivillighed i modsætning til  

 boligselskabets tilslutning, der var tvangsmæssig.
Det understreges, at der til udvalget ikke har været  

 indgivet en klage over de tilslutningsvilkår, som de private ikke  

 tvangstilsluttede parcelhuskunder er blevet tilbudt.
Udvalget har  

 følgelig heller ikke behandlet dette forhold eller truffet  

 afgørelse herom.
Udvalget finder på den baggrund, at der ikke,  

 nu da tilslutningen er sket, kan ankes over, at disse  

 tilslutningsvilkår muligvis har været for gunstige.
Vedrørende den af klager fremlagte beregning af  

 stigningen af boligafdelingernes opvarmningsomkostninger efter konverteringen  

 finder udvalget, at en "korrekt" sammenligning af hvad  

 konverteringen betyder rent økonomisk må tage udgangspunkt i,  

 hvad den fra fjernvarmeværket leverede og over den autoriserede  

 måler registrerede varmemængde ville have kostet på et  

 anlæg, der anvender boligselskabets hidtidige brændsel.  

 Beregningen skal endvidere foretages ud fra en række skønnede  

 gennemsnitsværdier, jf.
Gas- og Varmeprisudvalgets  

 cirkulæreskrivelse af 6. juli 1993 om indslusningspriser til generelt  

 tvangstilsluttede blokvarmecentraler.
 6. Jægerspris Kraftvarmes argumentation:
Jægerspris Kraftvarme har anført, at der ikke  

 foreligger nogen som helst dokumentation for Gas- og Varmeprisudvalgets  

 bemærkning i afgørelsen af 27. maj 1997, hvorefter "der  

 synes at foreligge en situation, hvor varmeværket har benyttet sin  

 monopolstilling overfor en tvangstilsluttet forbruger " Kraftvarmeværket fastholder, at der ikke var tale om  

 udnyttelse af klageren.
Baggrunden for at varmeværket ikke ville  

 fortsætte drøftelserne om særlige tilslutningsvilkår  

 efter 17. februar 1995 var, at boligselskabet ønskede at opnå  

 væsentlig bedre tilslutningsvilkår end de vilkår, som var  

 fastlagt i Gas- og Varmeprisudvalgets cirkulæreskrivelse om  

 indslusningspriser.
 Lovgivningen stiller ikke krav om, at tvangstilsluttede og  

 frivilligt tilsluttede forbrugere skal stilles nøjagtigt ens.  

 Jægerspris Kraftvarme har været berettiget til i perioder at give  

 rabatter på samme måde som andre forretningsdrivende for at  

 opnå udvidet omsætning og dermed bedre driftsøkonomi.
 Boligselskabets lejere kunne gennem  

 indslusningsprisordningen opnå en rabat på 16% i forhold til de  

 almindelige parcelhuskunder.
I øvrigt har den faste afgift for de øvrige  

 forbrugere senere måtte forhøjes, for at Jægerspris  

 Kraftvarmes økonomi kunne være forsvarlig.
Dette har  

 medført, at besparelserne for lejerne i Møllehegnet og  

 Mølleparken nu er 22,2% i forhold til den gennemsnitlige  

 parcelhusejer.
Anvendelsen af tilslutningsordningen har således  

 medført en meget betydelig rabat for klager.
 Indslusningsordningen er en overgangsordning, der skal  

 lette boligforeningens udgifter, men denne lettelse behøver ikke  

 nødvendigvis at betyde, at opvarmningsudgifterne efter konverteringen  

 skal være lig med eller mindre end udgifterne før  

 konverteringen.
 Jægerspris Kraftvarme har endvidere fremlagt  

 beregninger, hvorefter opvarmningsomkostningerne for boligafdelingerne i  

 Mølleparken og Møllehegnet efter konverteringen til fjernvarme  

 kun har medført en stigning på under 1% i forhold til fortsat  

 egenfyring med gasolie.
 7. Ankenævnets bemærkninger:
Det er ubestridt, at betingelserne for tvangstilslutning  

 af boligselskabet er til stede.
Tilslutningsvilkårene er i  

 overensstemmelse med de retningslinjer, som Gas- og Varmeprisudvalget har  

 fastlagt på grundlag af Ankenævnets kendelse af 15. juni  

 1993.
 Ankenævnet finder, at det forhold, at parcelhusejere  

 har fået mulighed for i en introduktionsperiode at blive tilsluttet  

 på de ovenfor angivne andre vilkår, ikke indebærer en  

 tilsidesættelse af en lighedsgrundsætning.
 Ankenævnet stadfæster derfor udvalgets  

 afgørelse.
 Herefter bestemmes:
 Gas- og Varmeprisudvalgets afgørelse af 27. maj  

 1997 stadfæstes.
