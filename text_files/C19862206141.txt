 Studieplanen har virkning fra den 1. august 1986.
 P.d.v.
 e.b.
Erik Nexelmann underv.insp.
1.7 MIKRODATAMATER Introduktion Mikrodatamat er fællesbetegnelse for et bredt spektrum af datamater med  

 meget forskellige materielmæssige egenskaber og beregnet for vidt forskellige  

 anvendelser.
 Det er udtryk for en anvendelsesmæssig fleksibilitet hos mikrodatamater,  

 som modsvares af en tilsvarende prismæssig fleksibilitet: fra hjemmedatamater  

 til nogle få tusinde kroner og forholdsvis afgrænsede anvendelser til store  

 flerbrugersystemer til op mod 1 million kroner og med mange forskellige  

 anvendelsesmuligheder.
 For at forstå denne anvendelsesmæssige og prismæssige fleksibilitet er det  

 nødvendigt at forstå mikrodatamatens opbygning og virkemåde, hvilket også er  

 en forudsætning for konkret at vurdere en given mikrodatamats generelle  

 anvendelsesmuligheder og brugsegenskaber - herunder tekniske egenskaber som  

 kapacitet og sikkerhed.
Formål Dette modul har til formål at introducere den studerende for  

 mikrodatamatens grundlæggende teknologi og at give den tekniske baggrund, som  

 er nødvendig for at kunne vurdere, sammenligne og udnytte mirkodatamaters  

 anvendelsesmuligheder og herunder i særdeleshed at påpege, hvorledes  

 mikrodatamatens materielmæssige egenskaber er afgørende for dens  

 anvendelsesmæssige kvaliteter.
Indhold For at tilgodese dette formål anskues mikrodatamaten fra forskellige  

 synsvinkler, nemlig en anvendelsesmæssig , som med udgangspunkt i forskellige typiske  

 anvendelser diskuterer de krav, som stilles dels til styreprogrammellet  

 (operativsystemet) og dels til materiellet.
Desuden belyses, hvorledes  

 begrænsninger i materiel og styreprogrammel fremtræder i systemets  

 brugsegenskaber, og i relation hertil undersøges anvendelsens krav til  

 kapacitet, sikkerhed samt muligheder for vedligeholdelse.
 en teknisk , hvor mikrodatamatens generelle teknologi diskuteres, og hvor  

 de tekniske muligheder for opbygning af mikrodatamater og  

 mikrodatamatsystemer til givne anvendelser og med ønskede brugsegenskaber  

 belyses.
 en programmeringsmæssig , hvor der lægges vægt på at belyse  

 mikrodatamatens kvaliteter for programkonstruktion både hvad angår  

 styreprogrammel og applikationsprogrammel.
Forudsætninger Modulet forudsætter et almindeligt kendskab til datamaskiners opbygning og  

 virkemåde - f.eks. svarende til 1.1 Materiellære.
Desuden forventes et alment  

 praktisk kendskab til datamaskiners operativsystem samt til anvendelse og  

 programmering af datamaskiner.
Opgaver og øvelser Den studerende skal i løbet af kurset udarbejde skriftlige besvarelser til  

 et antal opgaver af mindre omfang, som belyser og evt. uddyber emner, som er  

 behandlet i forelæsninger.
Desuden skal den studerende deltage i praktiske øvelser i anvendelse og  

 programmering af mikrodatamater.
Det er i den forbindelse nødvendigt, at der  

 er adgang til forskellige passende mikrodatamater, således at mikrodatamatens  

 forskellige fremtrædelsesformer kan illustreres.
Evaluering Evalueringen baseres dels på den almindelige studieaktivitet - herunder  

 opgaveløsning og deltagelse i øvelser og dels på en afsluttende mundtlig  

 prøve.
 Den mundtlige prøve kan enten baseres på en overhøring i emner, som er  

 behandlet i undervisningen, i fremlæggelse og diskussion af øvelsesresultater  

 eller en kombination af begge.
