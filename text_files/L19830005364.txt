 Den 6. januar 1983 undertegnedes i Bryssel en overenskomst mellem Danmark  

 og Belgien om person- og godsbefordring ad landevej.
 Overenskomsten har følgende ordlyd:
OVERENSKOMST mellem Kongeriget Danmark og Kongeriget Belgien om person- og  

 godsbefordring ad landevej Kongeriget Danmarks regering og Kongeriget Belgiens regering er ud fra  

 ønsket om at afslutte en overenskomst om international person- og  

 godsbefordring ad landevej blevet enige om følgende:
1. Personbefordring Artikel 1 For de transporter, som er i overensstemmelse med bestemmelserne i artikel  

 1 og artikel 4, stk. 1. i forordning nr. 177/66/EØF angående indførelsen af  

 fælles regler for den internationale personbefordring ad landevej med  

 omnibusser, gælder bestemmelserne i EØF'S nedennævnte forordninger:
Artikel 2 For de transporter, som ikke er omfattet af bestemmelserne i artikel 1, er  

 en tilladelse fra den anden kontraherende stats kompetente myndigheder  

 nødvendig.
Ansøgningen skal stiles til de kompetente myndigheder i det land,  

 hvor køretøjet er registreret.
 De sidstnævnte myndigheder oversender ansøgningen med deres udtalelse til  

 den anden kontraherende stats myndigheder.
II.
Godstransport Artikel 3 1. Transportudøvere, der udfører transporter for  

 fremmed regning, og hvis køretøjer er indregistreret i Kongeriget Belgien  

 eller i Kongeriget Danmark, skal være i besiddelse af en tilladelse fra den  

 anden stat for at udføre internationale godstransporter ad landevej såvel  

 mellem deres egen stat og den anden stat (bilateral transport) som i transit  

 gennem den anden stat (transittransport).
2. Tilladelsen gives til belgiske transportudøvere af  

 ministeriet for offentlige arbejder og udleveres af den belgiske  

 kommunikationsminister eller af den kompetente myndighed.
Tilladelse gives  

 til danske transportudøvere af den belgiske kommunikationsminister og  

 udleveres af direktoratet for vejtransport.
 3. De to kontraherende landes kompetente myndigheder  

 tilsender hinanden til udlevering til transportudøverne tilladelsesblanketter  

 i overensstemmelse med Rådets direktiv af 13. maj 1965 om harmonisering af  

 visse regler angående tilladelse til godstransporter ad landevej mellem  

 medlemsstaterne.
 Tilladelserne er:
Artikel 4 Transporttilladelserne skal være ledsaget af en kørselsrapport.
Disse  

 dokumenter, som skal udfyldes af indehaveren af tilladelsen eller af hans  

 befuldmægtigede før hver rejse, skal stemples af toldvæsenet.
Artikel 5 Tilladelseskontigenterne, udtrykt ved antallet af turtilladelser,  

 fastsættes af den blandede kommission (artikel 16). Denne kommission  

 fastsætter ligeledes omregningsnøglen.
Det fastsatte kontingent må på intet  

 tidspunkt overskrides.
Artikel 6 1. Tilladelsen giver ret til international  

 godstransport ad landevej mellem den stat, i hvilken motorkøretøjet er  

 registreret, og den anden stat, såvel som i transit gennem den anden stat.
 2. Tilladelsen udstedes på transportudøverens navn.  

 Den kan ikke overdrages.
 Hver tilladelse må kun benyttes til et enkelt køretøj ad gangen.
Artikel 7 Transporter, hvortil der ikke kræves tilladelse:
Artikel 8 følgende transporter kræver tilladelse, men er undtaget fra  

 kontigentering:
Artikel 9 Det er ikke tilladt at udføre godtransporter ved hjælp af motorkøretøjer,  

 der er registreret i en af staterne, mellem to punkter beliggende på den  

 anden stats område.
Artikel 10 Transporter mellem en kontraherende stat og en tredjestat tillades ikke  

 udført af en transportudøver fra den anden kontraherende stat, medmindre  

 disse transporter udføres normalt i transit gennem den stat , i hvilken  

 køretøjer er registreret.
Dog må de i nærværende overenskomsts artikel 7 og 8  

 omhandlede transporter udføres af en transportudøver fra den ene  

 kontraherende stat mellem den anden kontraherende stat og et tredjeland.
Artikel 11 Hver afsendelse af gods for fremmed regning skal være ledsaget af et  

 internationalt fragtbrev (CMR-fragtbrev).
III.
Almindelige bestemmelser Artikel 12 Transportudøverne skal overholde de love og forskrifter, som gælder i den  

 anden kontraherende stat, i særdeleshed med hensyn til vejtransport og  

 vejfærdsel.
De skal ligeledes overholde de internationale bestemmelser om  

 transport og færdsel.
Artikel 13 De dokumenter, som kræves i henhold til bestemmelserne i denne  

 overenskomst (f.eks. tilladelser, dokumentation for transport for egen  

 regning), skal være i kørselspersonalets besiddelse under hver transport i  

 den anden stat og skal fremvises på ethvert forlangende af de kontrollerende  

 myndigheder.
Artikel 14 1. I tilfælde af overtrædelse af bestemmelserne i  

 nærværende overenskomst tager de kompetente myndigheder i den stat, i hvilken  

 motorkøretøjet er registreret, på begæring af den stat, på hvis område  

 overtrædelsen er begået, uden præjudice for enhver retslig sanktion, som  

 finder anvendelse i den stat, i hvilken motorkøretøjet er registreret, en af  

 følgende sanktioner:
 2. De pålagte sanktioner skal meddelse den anden stats  

 kompetente myndighed.
Artikel 15 Udleveringen af tilladelserne giver ikke anledning til nogen betaling til  

 fordel for den stat, i hvilken de er gyldige.
Artikel 16 Repræsentanterne for de to staters transportministerier træder efter behov  

 sammen i en blandet kommission for at undersøge overenskomstens anvendelse,  

 for eventuelt at tilpasse den til trafikkens udvikling og for at fastsætte  

 tilladelseskontingentet.
IV.
Afgiftsbestemmelser Artikel 17 1. Motorkøretøjer, som er fast registreret på den ene  

 kontraherende parts område, såvel som påhængs- og sættevogne hidrørende fra  

 dette område, og som under udførelsen af de i nærværende overenskomst  

 omhandlede transporter midlertidigt indføres på den anden kontraherende parts  

 område, er fritaget for sådanne skatter og afgifter, som er pålagt  

 besiddelsen og brugen af køretøjer på den anden kontraherende parts område.
 2. Denne fritagelse gælder ikke vej- eller broafgifter  

 eller andre lignende afgifter, ejheller told- eller forbrugsafgifter af  

 brændstoffer, med undtagelse af de brændstoffer, som indføres med  

 køretøjerne, indeholdt i de ab fabrik permanent anbragte standardtanke, hvis  

 anbringelse tillader brændstoffets direkte benyttelse, såvel til køretøjets  

 fremdrift som i givet fald til kølesystemets funktion.
 3. Bestemmelserne i nærværende artikel gør intet  

 indgreb i de mere omfattende fritagelser, som følger enten af andre  

 internationale overenskomster eller af hver af de kontraherende parters  

 nationale lovgivning.
4. De kontraherende parters kompentente myndigheder  

 tager de nødvendige forholdsregler for at undgå misbrug af den ved nærværende  

 artikels punkt 1 hjemlede fritagelse.
De kan nægte fritagelse i tilfælde,  

 hvor der haves alvorlig formodning om misbrug.
V.
Afsluttende bestemmelser Artikel 18 1. Nærværende overenskomst træder i kraft 30 dage  

 efter underskrivelsen.
 2. Nærværende overenskomst gælder for et tidsrum af et  

 år fra dens ikrafttræden, hvorefter den forbliver i kraft for et ubestemt  

 tidsrum, indtil den opsiges skriftligt af en af de kontraherende stater, med  

 et varsel på 6 måneder.
 3. Nærværende overenskomsts ikrafttræden indebærer  

 ophævelse af overenskomsten af 4. februar 1966 mellem Kongeriget Danmark og  

 Kongeriget Belgien om udførelse af erhversmæssige person- og godskørsel ad  

 landevej, og af dennes tillæg, såvel som traktaten af 20. september 1965  

 mellem Kongeriget Danmark og Kongeriget Belgien vedrørende afgifter af  

 motorkøretøjer, der anvendes til transport mellem de to staters områder og i  

 transit gennem disse områder.
 TIL BEKRÆFTELSE HERAF har undertegnede, som er behørigt bemyndiget dertil,  

 underskrevet denne overenskomst.
 UDFÆRDIGET i Bryssel den 6. januar 1983, i to eksemplarer, på det danske,  

 franske og nederlandske sprog; de tre tekster er lige autentiske.
For Kongeriget Danmarks regering:
Bengt G.
Johns Danmarks ambassadør For Kongeriget Belgiens regering:
Leo Tindemans Udenrigsminister Overenskomsten trådte i medfør af artikel 18, stk. 1, i kraft den 5.  

 februar 1983. Teksten til den i samme artikels stk. 3 omhandlede overenskomst  

 af 4. februar 1966 og traktat af 20. september 1965, som herved træder ud af  

 kraft, er gengivet i udenrigsministeriets bekendtgørelser nr. 21 af 21. marts  

 1966 og nr. 106. af 19. oktober 1965, Lovtidende C.
