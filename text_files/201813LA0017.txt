Vedtaget af Folketinget ved 3. behandling den 11. december 2018 Forslag til Lov om ændring af retsplejeloven (Tilfældighedsfund som bevis i sager om opløsning af en forening) § 1 I retsplejeloven, jf. lovbekendtgørelse nr. 1284 af 14. november 2018, foretages følgende ændringer:
 1. I § 789 indsættes som stk. 4:
»Stk. 4. Stk. 2 er ikke til hinder for, at oplysninger, der er tilvejebragt ved et indgreb i meddelelseshemmeligheden, anvendes som bevis i retten i en sag om opløsning af en forening.« 2. I § 800 indsættes som stk. 3:
»Stk. 3. Stk. 1 er ikke til hinder for, at oplysninger, som politiet har fået ved en ransagning, anvendes som bevis i retten i en sag om opløsning af en forening.« § 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland.
