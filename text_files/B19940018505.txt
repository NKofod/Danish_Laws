§ 1 I Arbejdstilsynets bekendtgørelse nr. 651 af 23. juli 1992 om  

 sikkerhedskrav m.v. til personlige værnemidler foretages følgende ændringer:
 1. I § 1, stk. 2, indsættes efter nr. 4:
 2. Efter § 18 indsættes:
» § 19.  Uanset bestemmelserne i denne  

 bekendtgørelse kan personlige værnemidler markedsføres og ibrugtages indtil  

 den 30. juni 1995, hvis kravene i bilag 1-2 er opfyldt.« 3. Bilag 1-2 optages som bilag til bekendtgørelsen.
§ 2 Bekendtgørelsen træder i kraft den 23. marts 1994.
Arbejdstilsynet, den 14. marts 1994 Erik Andersen / Torben Lindholm Nielsen Bilag 1 til § 19 Arbejdstøj og personlige værnemidler Område og definitioner 1. Bilaget omfatter almindeligt arbejdstøj, særligt arbejdstøj og  

 personlige værnemidler.
2.1. Ved almindeligt arbejdstøj forstås en beklædning, der  

 anvendes, hvor sikkerheds- eller sundhedsmæssige hensyn ikke gør særligt  

 arbejdstøj påkrævet.
Almindeligt arbejdstøj skal være hensigtsmæssigt og  

 afpasset arbejdets art.
2.2. Ved særligt arbejdstøj forstås en beklædning, der er  

 nødvendig for at arbejdet kan udføres sikkerheds- og sundhedsmæssigt fuldt  

 forsvarligt for den ansatte.
Denne beklædning skal have særlige egenskaber og  

 være udformet på en særlig måde.
 2.3. Ved personlige værnemidler forstås ethvert apparat, udstyr og  

 lignende, som skal beskytte brugeren mod påvirkninger af såvel fysisk som  

 kemisk art.
 Leverandører m.v.
 3.1. Leverandøren skal sørge for at særligt arbejdstøj og  

 personlige værnemidler er således udført, at det yder den tilsigtede  

 beskyttelse og ikke medfører unødige gener eller forringer eventuelle  

 korrigerende hjælpemidler for f.eks. syn og hørelse.
 3.2. Leverandøren skal sørge for, at fodværn og hovedværn bliver  

 afprøvet, godkendt og mærket i overensstemmelse med bilag 2.
 4.1. Leverandøren skal i en brugsanvisning på dansk angive,  

 hvorledes særligt arbejdstøj og personlige værnemidler skal tilpasses,  

 bruges, vedligeholdes og opbevares forsvarligt.
4.2. Hvis udstyrets driftssikkerhed påvirkes gennem længere tids  

 brug, skal udstyret tillige være forsynet med holdbar angivelse af  

 fabrikationsår.
Brugsanvisningen skal følge med leveringen.
Bilag 2 til § 19 Afprøvning og mærkning af personlige værnemidler Område 1. Bilaget omfatter:
 1.1. Fodværn med enten beskyttelseståhætte eller med både  

 beskyttelseståhætte og værnesål.
 1.2. Hovedværn (hjelme), bortset fra højtemperaturhjelme (brandhjelme),  

 hjelme til brug i trafikken (styrthjelme), ridehjelme, sportshjelme og  

 lignende.
 Afprøvning m.v.
 2.1. Fremstillere, importører og forhandlere skal sørge for, at  

 værnemidler, når de sælges eller på anden måde overlades til brug,  

 videresalg, udlejning, udlån eller udstilles som personligt værnemiddel,  

 opfylder kravene i punkt 2.2. og 2.3.
2.2. Værnemidler skal være typeprøvet, opfylde kravene og være  

 certificeret i overensstemmelse med de anerkendte standarder, der er optaget  

 i bilag 2a.
Hvis værnemidlet er certificeret i et andet land, skal der  

 medfølge en brugsanvisning på dansk.
 2.3. Værnemidlet skal være mærket i overensstemmelse med de  

 anerkendte certificeringsordninger, der er optaget i bilag 2a.
 Dispensationer m.v.
 3.1. Direktøren for Arbejdstilsynet kan, hvor ganske særlige  

 forhold foreligger, tillade afvigelser fra bestemmelserne i punkt 2, hvis det  

 godtgøres, at et uvildigt og sagkyndigt prøvningsinstitut på  

 tilfredsstillende måde har afprøvet, om værnemidlet er således udført, at det  

 yder den tilsigtede beskyttelse og ikke medfører unødige gener.
 3.2. Et værnemiddel, der efter punkt 3.1. er tilladt solgt eller  

 på anden måde overladt til brug, videresalg, udlejning, udlån eller udstillet  

 som personligt værnemiddel, skal på holdbar måde være mærket, så det fremgår,  

 at direktøren for Arbejdstilsynet har tilladt, at værnemidlet bruges som  

 personligt værnemiddel, og til hvilket formål.
 3.3. Værnemidlet kan endvidere kræves mærket med andre angivelser,  

 der har betydning for værnemidlets brug og identifikation.
Bilag 2a Anderkendte Standarder m.v., jf. bilag 2, punkt 2 Fodværn Dansk Standard (DS) 2147.1, 1. udgave, december 1978, om krav til fodværn  

 eller overensstemmende nordisk standard.
 DS 2147.2, 1. udgave, december 1978, om prøvningsmetoder eller  

 overensstemmende nordisk standard.
 Særlige nordiske bestemmelser for certificering (SBC) nr. 904, september  

 1983.
Hovedværn DS 973.1, 3. udgave, september 1982, om krav til beskyttelseshjelme til  

 industri, svarende til International Standard (ISO) 3873, 1. udgave, 1977,  

 Industrial Safety Helmets, optional -20IC, eller overensstemmende nordisk  

 standard.
 DS 973, 2. udgave, september 1982, om prøvningsmetoder, svarende til  

 International Standard (ISO) 3873, 1. udgave, 1977, Industrial Safety  

 Helmets, optional -20IC, eller overensstemmende nordisk standard.
 SBC nr. 901, september 1983.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 93/95, EF-Tidende 1993, L 276, s. 11.
