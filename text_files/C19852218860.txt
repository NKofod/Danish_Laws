Forord Med virkning fra 1. januar 1980 trådte lov nr. 301 af 8. juni 1978 om  

 specialundervisning for voksne i kraft.
 Derved blev statens tidligere forpligtelse til at sørge for, at personer  

 med fysiske eller psykiske handicap kunne få undervisning og  

 specialpædagogisk bistand, der tager sigte på at afhjælpe eller begrænse  

 virkningerne af disse handicap (kompenserende specialundervisning), henlagt  

 til amtskommunerne samt Københavns og Frederiksberg kommuner.
 Loven var et led i den samlede udlægning af åndssvageforsorgen og den  

 øvrige særforsorg.
Forud for udlægningen var der i henhold til fritidsundervisningsloven  

 mulighed for at etablere kompenserende specialundervisning for voksne.
Som et  

 led i udlægningen blev fritidsundervisningslovens bestemmelser herom samtidig  

 overført til lov om specialundervisning for voksne, idet det i lovens § 2  

 blev fastsat, at kompenserende specialundervisning, der tilbydes på privat  

 initiativ, skal oprettes, såfremt mindst 2 deltagere har tilmeldt sig.
 Loven pålagde amtskommunerne samt Københavns og Frederiksberg kommuner at  

 sørge for oprettelse af kompenserende specialundervisning og at afholde alle  

 udgifter ved undervisningen - herunder den på privat initiativ etablerede  

 undervisning.
 Med henblik på at skabe mulighed for en mere hensigtsmæssig  

 tilrettelæggelse af undervisningen og dermed en bedre udnyttelse af de  

 økonomiske ressourcer blev der i foråret 1983 fremsat forslag om, at  

 undervisning på privat initiativ, såfremt mindst 2 deltagere havde tilmeldt  

 sig, blev ophævet.
 Forslaget ville ikke indebære ændringer med hensyn til amtskommunernes  

 samt Københavns og Frederiksberg kommuners forpligtelse til at sørge for  

 fornøden kompenserende specialundervisning for voksne, men private  

 initiativtagere ville alene have mulighed for at etablere undervisning efter  

 overenskomst med amtskommunerne eller de to kommuner.
 Forslaget om ændring af lov om specialundervisning for voksne, hvorefter §  

 2 ophæves, blev vedtaget af folketinget den 31. maj 1983 med ikrafttræden 1.  

 august 1983.
Undervisningsministeriet udsendte i juli 1981 Vejledning om  

 specialundervisning for voksne.
Denne vejledning byggede på de dengang  

 gældende regler.
 Med udgangspunkt i ændringen af lovgrundlaget og på baggrund af de  

 erfaringer af praktisk/administrativ samt specialpædagogisk art, der er  

 indvundet siden den oprindelige lov trådte i kraft, udsendes nærværende  

 reviderede og ajourførte vejledning, jfr. lovbekendtgørelse om  

 specialundervisning for voksne nr. 319 af 4. juli 1983 § 1, stk. 2 og  

 bekendtgørelse om specialundervisning for voksne nr. 353 af 19. juli 1983 §  

 8, stk. 3.
 Vejledningen er udarbejdet på baggrund af en indstilling fra et udvalg,  

 bestående af repræsentanter for undervisningsministeriet, organisationer m.v.
 Det afgørende udgangspunkt for vejledningen er fortsat den enkelte  

 handicappedes behov for specialundervisning og samfundets muligheder for og  

 forpligtelse til at imødekomme disse behov.
 Specialundervisning for voksne er et undervisningsområde under stadig  

 udvikling.
 Vejledningen er ingen facitliste, der giver endegyldige svar, men et  

 forsøg på at bringe området ind i mere afklarede strukturelle rammer og kan i  

 en række tilfælde medvirke til en fortsat udvikling.
 Det er direktoratets håb, at vejledningen kan være et nyttigt redskab for  

 myndigheder, organisationer og enkeltpersoner.
 Undervisningsministeriet, direktoratet for folkeoplysning, frie  

 grundskoler m.v., december 1985.
K.
E.
Larsen / Benjamin Blomgren INDHOLDSFORTEGNELSE Amtsrådets forpligtelse Kompenserende specialundervisning Hensyntagende specialundervisning Rådgivning - deltagere og pårørende Kurser for pårørende Specialkostskoler Enkeltmandsundervisning Deltagerantal Heldagsundervisning Fag og emner, persongrupper Samlæsning Overenskomstundervisning Pædagogisk/psykologisk undersøgelse Lokaler Hjælpere - særlige hjælpemidler Læremidler Undervisning i anden amtskommune Befordring Kvalifikationskrav for ledere af amtskommunale skoler Kvalifikationskrav for ledere af privat etableret undv.
Kvalifikationskrav for lærere Uddannelse - kurser, stipendier m.v.
Klagemulighed BILAG Kommisorium Udvalgets sammensætning Adresseliste over amtskommuner LOVBEKENDTGØRELSE Bekendtgørelse af Lov om specialundervisning for voksne, nr. 319 af 4.  

 juli 1983 § 1.  Enhver amtskommune skal sørge for, at personer  

 med fysiske eller psykiske handicap efter undervisningspligtens ophør kan få  

 undervisning og specialpædagogik bistand, der tager sigte på at afhjælpe  

 eller begrænse virkningerne af disse handicap (kompenserende  

 specialundervisning). I tilknytning hertil kan der etableres undervisning,  

 som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
BEKENDTGØRELSE Bekendtgørelse om specialundervisning for voksne, nr. 353 af 19. juli 1983 § 1.  Amtsrådet skal sørge for specialundervisning og  

 specialpædagogisk bistand efter undervisningspligtens ophør til personer med  

 fysiske eller psykiske handicap, som bor eller opholder sig i amtskommunen,  

 for så vidt de ikke modtager tilsvarende undervisning oprettet på privat  

 initiativ efter overenskomst med amtsrådet i medfør af afsnit II i denne  

 bekendtgørelse eller i henhold til anden lovgivning.
Amtsrådets forpligtelse Amtsrådets forpligtelse i henhold til denne lov gælder alle personer ud  

 over den undervisningspligtige alder med fysiske eller psykiske handicap, der  

 ikke modtager tilsvarende specialundervisning i henhold til anden lovgivning.
 Amtsrådets forpligtelse kan fastlægges med baggrund i en  

 pædagogisk/psykologisk undersøgelse, se side 25. Amtsrådet kan ikke af  

 økonomiske årsager afvise eller udsætte at imødekomme undervisningsbehov hos  

 voksne fysisk eller psykisk handicappede.
 Der vil dog under hensyn til den praktisk/administrative tilrettelæggelse  

 af undervisningen kunne forekomme en mindre tidsmæssig forskydning fra det  

 tidspunkt, hvor undervisningsbehovet konstateres og til det tidspunkt, hvor  

 undervisningen rent faktisk etableres.
 Afgørende for, om en persons handicap er af en sådan karakter og et sådant  

 omfang, at der foreligger et behov for og dermed berettigelse til  

 specialundervisning, er alene en vurdering af, om virkningerne af personens  

 funktionsnedsættelse vil kunne afhjælpes eller begrænses ved hjælp af en  

 eller flere af de former for specialundervisning eller anden  

 specialpædagogisk bistand, der kan tilbydes i henhold til denne lov.
 Det er således ingen betingelse, at personen umiddelbart kan henføres til  

 en af de almindeligt kendte handicapgrupper.
 Eventuel pædagogisk/psykologisk undersøgelse vil derfor have til formål at  

 afdække, om personens handlemuligheder kan bedres gennem specialundervisning.  

 Undersøgelsen bør også danne grundlag for forslag til en plan for  

 undervisningen.
Afgrænsning i forhold til folkeskolens undervisning Amtsrådets forpligtelse gælder ikke elever, der er omfattet af  

 undervisningspligten i henhold til folkeskoleloven.
 Elever, der har forladt folkeskolens 9. klasse eller på anden måde har  

 bevis for, at undervisningspligten er opfyldt, kan modtage undervisning i  

 henhold til lov om specialundervisning for voksne.
 For en del unge under 18 år vil der kunne opstå tvivl om, hvorvidt  

 specialundervisningen mest hensigtsmæssigt - for eleven - gives efter  

 reglerne om specialundervisning i ungdomsskolen eller i henhold til lov om  

 specialundervisning for voksne.
 Det vil her være nødvendigt med et smidigt samarbejde mellem den kommunale  

 og den amtskommunale forvaltning.
 Der henvises i øvrigt til Vejledning vedrørende ungdomsskolens  

 specialundervisning. (UN 121, 1983).
Tilsvarende tilbud Amtsrådet kan vælge at opfylde sin undervisningsforpligtelse ved at indgå  

 overenskomst med private initiativtagere, herunder oplysningsforbund.  

 Undervisningstilbuddet kan eventuelt gives i kombination med tilbud om  

 beskæftigelse.
 Amtskommunen kan ikke gøre sit tilbud afhængigt af ikke-pædagogisk  

 begrundede forhold.
Tilbud i henhold anden lovgivning I forhold til anden uddannelseslovgivning for unge og voksne (f.eks.  

 gymnasieskolerne - Højere Forberedelseseksamen - erhvervsuddannelserne og den  

 prøveforberedende enkeltfagsundervisning for voksne) er lov om  

 specialundervisning for voksne neutral.
 Dette betyder, at enhver gymnasieelev, handelsskoleelev, HF- studerende,  

 lærling eller EFG-elev m.v. på linie med alle andre vil kunne modtage  

 undervisning med hjemmel i loven, såfremt den pågældende generelt er hæmmet  

 af et fysisk eller psykisk handicap.
 Drejer det sig derimod om specialundervisning eller anden  

 specialpædagogisk bistand, der direkte sigter på at støtte deltagernes  

 muligheder for at gennemføre den givne uddannelse, er det den pågældende  

 uddannelses lovgivning, der skal danne grundlag for bistandens eventuelle  

 iværksættelse og finansiering.
LOVBEKENDTGØRELSE § 1.  Enhver amtskommune skal sørge for at personer  

 med fysiske eller psykiske handicap efter undervisningspligtens ophør kan få  

 undervisning og specialpædagogisk bistand, der tager sigte på at afhjælpe  

 eller begrænse virkningerne af disse handicap (kompenserende  

 specialundervisning). I til knytning her til kan der etableres undervisning  

 som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
BEKENDTGØRELSE § 7.  Formålet med undervisningen m.v. er at afhjælpe  

 eller begrænse virkningerne af handicappet (kompenserende  

 specialundervisning).
 Stk. 2.  Der kan i til knytning til den kompenserende  

 specialundervisning etableres undervisning som, er tilrettelagt under  

 hensyntagen til deltagernes handicap (hensyntagende specialundervisning).
 Stk. 3.  I forbindelse med specialundervisningen stilles  

 pædagogiske hjælpemidler til rådighed for deltagerne, ligesom der kan ydes  

 rådgivning til deltagerne deres pårørende og andre.
Kompenserende specialundervisning Ved kompenserende specialundervisning forstås en fremadskridende,  

 målrettet undervisning, der - tilrettelagt efter den enkeltes behov og  

 muligheder - sigter mod en afhjælpning eller begrænsning af virkningerne af  

 det pågældende handicap.
Målet er at udvikle og forbedre deltagerens fysiske,  

 psykiske eller sociale handlemuligheder, således at denne bliver i stand til  

 at leve en tilværelse så nær det normale som muligt.
 Undervisningen bør normalt ikke finde sted på et niveau, der ligger ud  

 over folkeskolens.
Afgrænsning til behandling (herunder terapi/beskæftigelse/vedligeholdelse) Ved behandling forstås her en proces, der har til formål at formindske  

 eller fjerne en uønsket tilstand (handicap eller sygdom) eller årsagerne  

 hertil.
Egentlig behandling ligger uden for rammerne af kompenserende  

 specialundervisning, men undervisning kan have en behandlingsmæssig effekt,  

 ligesom behandling kan rumme indlæring.
Der er derfor grund til at være  

 opmærksom på, at undervisning, selv om den har behandlingsmæssig effekt, kan  

 godkendes som kompenserende specialundervisning.
 I forbindelse med afslutning af den kompenserende undervisning bør  

 deltageren gøres opmærksom på mulighederne for at deltage i  

 specialundervisning i henhold til lov om fritidsundervisning m.v. samt  

 aktiviteter i organisationer og klubber.
Hensyntagende specialundervisning I modsætning til den kompenserende undervisning, der er en  

 funktionsundervisning, er den hensyntagende specialundervisning en ren  

 fagundervisning.
 For at sikre helheden i den undervisning, der gives ved de tidligere  

 særforsorgsskoler samt nyoprettede amtskommunale institutioner for voksne, er  

 der åbnet mulighed for, at amtsrådet kan beslutte at etablere hensyntagende  

 specialundervisning i tilknytning til den handicapkompenserende undervisning.
Amtsrådet kan også beslutte, at private initiativtagere i tilknytning til  

 den kompenserende specialundervisning, kan etablere hensyntagende  

 specialundervisning.
Som hovedregel bør private initiativtagere etablere en  

 sådan specialundervisning i henhold til lov om fritidsundervisning m.v.
 For den hensyntagende specialundervisning, der etableres i henhold til lov  

 om specialundervisning for voksne, gælder samme vilkår - også økonomisk - som  

 for den kompenserende specialundervisning, den etableres i tilknytning til.
Hjælpemidler Som led i specialundervisningen eller direkte tilknyttet denne vil der  

 ofte være behov for særlige hjælpemidler.
Det vil i almindelighed dreje sig  

 om egentlige specialpædagogiske undervisningsmidler, men der kan også være  

 tale om andre tekniske hjælpemidler, hvor disse indgår som nødvendige  

 bestanddele i den specialpædagogiske bistand.
 Er deltagerens hjælpemiddelbehov af mere generel karakter, og rækker  

 behovet væsentligt ud over undervisningssituationen, må der dog ske  

 henvisning til bistand fra de sociale myndigheder.
Rådgivning For at opfylde målsætningen for kompenserende specialundervisning for  

 voksne vil det i en række tilfælde være nødvendigt, at der i undervisningen  

 indgår rådgivning og vejledning til deltageren, dennes nærmeste pårørende og  

 andre.
Rådgivning til deltageren Rådgivning til deltageren selv vil oftest være knyttet til brug af et  

 teknisk hjælpemiddel - høreapparat, båndoptager, kørestol etc.
Rådgivning til pårørende Rådgivning til pårørende og andre vedrører det daglige samspil mellem  

 deltageren og de pårørende - herunder de pårørendes muligheder for at  

 medvirke til, at deltagerens funktioner udvikles og styrkes bedst muligt - og  

 mulighederne for, at der i det daglige kan tages de nødvendige særlige hensyn  

 over for deltagerens handicap.
 For en række handicappede vil det - for at den handicappede kan få det  

 fulde udbytte af det indlærte - være nødvendigt, at de pårørende også lærer  

 at beherske de handicapkompenserende teknikker.
Kurser for pårørende (fagkurser) Hvor det således er nødvendigt for at sikre den størst mulige effekt af  

 undervisningen, kan amtskommunen godkende, at de pårørende deltager på samme  

 hold som den handicappede eller på særlige hold for pårørende.
Andre kurser for pårørende Handicap hos et medlem af en familie vil ofte påvirke hele familien, ikke  

 mindst såfremt handicappet opstår pludseligt.
Der kan derfor også i andre  

 situationer være behov for, at pårørende deltager i kurser.
Behovet for  

 kurser varierer for de enkelte handicapgrupper.
 Betingelserne for kurser med deltagelse af pårørende eller kurser, som er  

 tilrettelagt for pårørende fastsættes af amtsrådet, idet der bør tages hensyn  

 til de pårørendes særlige ønsker.
 Amtskommunen, evt. i samarbejde med andre amtskommuner, afholder de med  

 disse kurser forbundne udgifter - herunder udgifter i forbindelse med  

 internatkurser.
LOVBEKENDTGØRELSE § 1 BEKENDTGØRELSE § 1 Stk. 3  Undervisningsministeriet kan efter forhandling  

 med socialministeriet i særlige tilfælde godkende at undervisningen indrettes  

 i kostskoleform.
Kostskoler Specialkostskolen er en undervisningsform, der i særlige tilfælde kan  

 godkendes af undervisningsministeriet.
Den kan bl.a. etableres, hvor  

 undervisningsindholdet udgøres af en socialt kvalificerende læreproces  

 koncentreret om de elementære færdigheder, der i dagligdagen gør deltageren  

 selvhjulpen.
LOVBEKENDTGØRELSE § 1 Stk. 2.  Undervisningsministeren fastsætter regler om  

 undervisningens indhold og omfang.
BEKENDTGØRELSE § 8.  Specialundervisningen kan gives som  

 enkeltmandsundervisning eller på hold(klasser).
Stk. 2.  Antallet af deltagere må ikke over stige 6 på  

 hvert hold, medmindre der foreligger særlige forhold.
Der skal ved  

 fastsættelsen af deltagerantallet tages hensyn til sværhedsgraden af  

 deltagernes handicap.
 Stk. 3.  Undervisningen skal være tilrettelagt i  

 overensstemmelse med en af undervisningsministeriet udsendt vejledning.
Enkeltmandsundervisning Enkeltmandsundervisning kan være begrundet i:
a.
Faglige hensyn.
b.
Handicappets sværhedsgrad.
c.
Geografiske forhold.
d.
Sikkerhedsmæssige hensyn.
 Enkeltmandsundervisningen må i hvert enkelt tilfælde være klart bestemt af  

 deltagerens aktuelle handicap og bør ophøre, så snart muligheden for  

 holdundervisning er til stede.
Deltagertal Deltagertallet på de enkelte hold kan i størrelse variere fra  

 enkeltmandsundervisning til 6 deltagere.
Ved fastsættelsen af et givet holds  

 størrelse inddrages overvejelser såvel over de enkelte deltageres faglige  

 udbytte som deltagernes udbytte af det for undervisningen nødvendige sociale  

 samspil.
Flere end 6 deltagere Amtsrådet kan, når der foreligger særlige forhold og det skønnes  

 pædagogisk forsvarligt, fravige det maksimale deltagertal.
Deltagertal på pårørendekurser Ved fastsættelse af deltagertal på kurser, hvor der deltager såvel  

 handicappede som pårørende, kan amtsrådet fravige deltagertallet på 6,  

 såfremt det skønnes pædagogisk forsvarligt.
Deltagertallet ved kurser alene  

 for pårørende fastsættes af amtsrådet, idet der bør tages hensyn til de  

 pårørendes ønsker.
Heldagsundervisning Undervisningstilbuddet fastlægges ud fra en vurdering i det enkelte  

 tilfælde.
Den enkelte deltager har således ikke umiddelbart krav på et  

 heldagstilbud.
Hvor specialundervisningen i særlig grad er koncentreret om en nøje  

 tilrettelagt indlæring af færdigheder, der er vigtige for at klare sig i  

 dagligdagen, kan det være hensigtsmæssigt at tilrettelægge denne undervisning  

 som heldagsundervisning ved en amtskommunal specialskole.
Det skal bemærkes,  

 at heldagsundervisning højst kan omfatte 8 timers undervisning dagligt.
LOVBEKENDTGØRELSE § 1 Stk. 2.  Undervisningsministeren fastsætter regler om  

 undervisningens indhold og omfang.
BEKENDTGØRELSE § 9.  Undervisningen skal være tilrettelagt efter en  

 plan, som er udarbejdet med henblik på et eller flere handicap.
Planen skal  

 angive, hvilke persongrupper den henvender sig til, samt angive et rimeligt  

 forhold mellem undervisningens mål og timetal.
 Stk. 2.  Hvor pædagogiske hensyn gør det ønskeligt, kan  

 samlæsning af flere hold i et nærmere angivet timetal godkendes.
 Stk. 3.  Til brug for opgørelsen af de læste timetal  

 skal der for hver hold føres en liste hvor læste timer og deltagerfremmødet  

 registreres.
Plan for undervisningen En undervisningsplan fastlægger et mål for undervisningen, herunder  

 undervisningens indhold, metode og organisation, som er udarbejdet med  

 henblik på personer med et eller flere handicap.
Fag/emner Afgørende for, om et fag/emne kan godkendes som kompenserende  

 specialundervisning, er en vurdering af, om der gennem undervisningen opnås  

 en handicapkompenserende virkning.
 For den undervisning, der oprettes af private initiativtagere, herunder  

 oplysningsforbund, efter overenskomst med amtskommunen, gælder som  

 hovedregel, at et fag/emne, der for den pågældende kan godkendes som  

 specialundervisning i henhold til lov om fritidsundervisning m.v., ikke  

 samtidig kan godkendes som specialundervisning i henhold til lov om  

 specialundervisning for voksne.
Det enkelte amtsråd kan på baggrund af en konkret vurdering i det enkelte  

 tilfælde godkende afvigelser fra dette.
Der kan derfor forekomme andre  

 fag/emner, der for de pågældende handicapområder vil kunne godkendes som  

 kompenserende specialundervisning.
I det følgende er angivet eksempler på  

 fag/emner, der for de pågældende persongrupper må anses for at have en  

 handicapkompenserende virkning.
 Der kan derfor forekomme andre fag/emner, der for de pågældende  

 handicapområder vil kunne godkendes som kompenserende specialundervisning.
Personer med læsevanskeligheder Der er tale om personer med f.eks. ordblindhed, stavevanskeligheder  

 og/eller forstyrret symbolfunktion.
Emner i faget dansk vil kunne godkendes, såfremt der er tale om en  

 undervisning, der tager sigte på at afhjælpe de pågældendes læse- og/eller  

 stavevanskeligheder.
Andre emner i faget vil kunne tilrettelægges som  

 hensyntagende specialundervisning, f.eks. dansk litteratur, tekstiagttagelse,  

 teksttyper m.v.
Personer med hørevanskeligheder Persongruppen omfatter personer med medfødt eller erhvervet  

 hørenedsættelse eller døvhed.
 Fag/emner:
Artikulationsundervisning Høreundervisning (høretræning) Håndalfabet Mundaflæsning Mund-hånd-system Musikterapeutisk undervisning (musik som pædagogisk virkemiddel)  

 Taleundervisning Tegndansk Tegnsprog Totalkommunikation Døv-blinde Døv-blinde er personer, der har en kombineret høre- og synsskade i  

 alvorlig grad.
En del døv-blinde er helt døve og blinde.
Andre har både høre-  

 og synsrester.
 Fag/emner:
ADL-undervisning (se forklaring under personer med synsvanskeligheder) Artikulationsundervisning Begrebsindlæring Dans Dansk sprog Høreundervisning (høretræning) Håndalfabet Læseundervisning med bl.a. optacon og magnavision Maskinskrivning Mobility (se forklaring under personer med synsvanskeligheder) Musikterapeutisk undervisning Punktskrift Regning med abacus Ridning Samfundsorientering Samtræning med førerhund Svømning Tegndansk Tegnsprog.
Personer med tale- eller sprogvanskeligheder Der er tale om personer med stemmelidelser, tab af stemmen efter  

 laryngectomi (strubeoperation) stammen, dysfasi, afasi eller  

 artikulationsvanskeligheder.
 Fag/emner:
Afspænding Begrebsindlæring Musikterapeutisk undervisning Sprogundervisning (sprogtræning) Stemmedannelse Talekorrektion.
Personer med synsvanskeligheder Persongruppen omfatter personer med medfødt eller erhvervet  

 synsnedsættelse eller blindhed.
 Fag/emner:
ADL-undervisning Båndoptageren som kommunikationsmiddel Dans Læseundervisning/læsetræning med optacon Maskinskrivning som kommunikationsmiddel Mobility Punktskrift Regning med abacus Ridning Samtræning med førerhund Svømning.
 ADL-undervisning, der kan godkendes som specialundervisning for voksne med  

 synshandicap, omfatter undervisning i dagliglivets færdigheder, så den  

 enkelte i videst muligt omfang kan klare en selvstændig tilværelse.
 Maskinskrivning, der kan godkendes som kompenserende specialundervisning  

 for personer med synsvanskeligheder, har til formål at sætte deltagerne i  

 stand til at kommunikere skriftligt med deres seende omverden.
Mobility er undervisning i at færdes som synshandicappet ved hjælp af den  

 hvide stok eller andre hjælpemidler.
Undervisningen omfatter tillige  

 ledsageteknik.
 Undervisning i ADL og mobility for personer med synsvanskeligheder kan  

 ofte med fordel kombineres.
Personer med generelle indlæringsvanskeligheder Persongruppen omfatter personer med svag begavelse.
I gruppen vil ofte  

 være personer med flere handicap.
Af tidligere betegnelser for personer, der  

 er omfattet af persongruppen, kan nævnes åndssvage, evnesvage, psykisk  

 hæmmede, psykisk udviklingshæmmede.
 Fag/emner:
ADL-undervisning Begrebsindlæring Dans Dansk Musikterapeutisk undervisning Regning Ridning Svømning.
 ADL-undervisning for personer med generelle indlæringsvanskeligheder har  

 til formål at forbedre mulighederne for en mere selvstændig tilværelse, hvad  

 enten dette er på en institution eller uden for institution.
 Der kan undervises i de elementære færdigheder, der kræves for at klare en  

 selvstændig tilværelse med et minimum af bistand.
 Undervisning i ADL-delemnet af- og påklædning kan med fordel kombineres  

 med undervisning i svømning.
Personer med bevægelsesvanskeligheder Persongruppen omfatter bl.a. personer med knogle- og muskellidelser,  

 følger efter hjerneskade samt medfødte deformiteter.
Ved valg af fag/emner  

 skal der tages hensyn til den handicappedes bevægelsesvanskeligheder.  

 Fag/emner, der for en person kan godkendes som kompenserende  

 specialundervisning, vil for en anden handicappet (alene) kunne godkendes som  

 hensyntagende specialundervisning eller som almen fritidsundervisning for  

 voksne, dog ikke emnerne ridning, svømning og dans.
 Fag/emner:
Dans Maskinskrivning som kommunikationsmiddel Musikterapeutisk undervisning (musik som pædagogisk virkemiddel) Ridning svømning.
Personer med astma, bronchitis eller allergi Til personer, der lider af astma, bronchitis eller allergi, kan der gives  

 undervisning i åndedrætsteknik.
Undervisningen omhandler indøvelse af en  

 teknik - herunder vejrtrækningsøvelser, hoste- og stødteknik samt  

 mobiliserende øvelser for respirationsmuskulaturen - som de pågældende kan  

 bruge under anfald.
Omfanget af det enkelte kursus bør ikke overstige 20-30 timer.
Det kan  

 være rimeligt med fornyet deltagelse f.eks. med 1 - 2 års mellemrum.
Personer med psykiske vanskeligheder Persongruppen omfatter bl.a. personer med karakterafvigelser, psykoser og  

 neuroser.
Et vigtigt formål med kompenserende undervisning for denne  

 persongruppe vil være at sætte deltagerne i stand til at få udbytte af  

 egentlig fagundervisning inden for det almindelige undervisningstilbud.
 Ved valg af fag/emner for persongruppen skal det alene vurderes, om det  

 pågældende fag for de pågældende deltagere vil have en handicapkompenserende  

 effekt.
 Det vil ofte være nødvendigt, at den første undervisning til deltagerne  

 gives som enkeltmandsundervisning i et begrænset antal timer, idet en  

 væsentlig del af tiden vil gå med at give deltagerne tilstrækkelig tillid til  

 at fortsætte undervisningen på hold.
 På grund af persongruppens særlige problemer bør man være opmærksom på, at  

 det kan være nødvendigt med en udstrakt grad af fleksibilitet for  

 holdsammensætningen, herunder ændrede holdsammensætninger undervejs i  

 undervisningsforløbet.
Dans, ridning og svømning Disse tre fag kan efter omstændighederne tilbydes som specialundervisning.  

 Sigtet med undervisningen er fagligt, men de tre fag vil for de pågældende  

 persongrupper også kunne have en handicapkompenserende virkning.
 Der skal derfor for fagene opstilles et konkret, individuelt mål samt et  

 fagligt mål vedrørende undervisningens konkrete indhold.
 Undervisningens omfang fastsættes efter en individuel vurdering, men som  

 hovedregel bør undervisningen i den enkelte sæson ikke overstige 30-40 timer.
 Når det ud fra en konkret vurdering skønnes, at den enkelte deltagers  

 udbytte af fortsat undervisning vil være begrænset, bør undervisningen ophøre  

 og deltagerne orienteres om mulighederne for fortsat deltagelse i aktiviteter  

 i de klubber og foreninger, der tilbyder dans, ridning og svømning.
Den amtskommunale specialundervisning Den amtskommunale specialundervisning kan planlægges og gennemføres i en  

 bred vifte af tilbud spændende fra egentlige skoler til (opsøgende)  

 enkeltmandsundervisning.
Skoler Hvor tilbuddet gives i form af kortere eller længere kurser i dagskole  

 eller eventuelt i kostskole, bør undervisningen planlægges og beskrives i en  

 plan, der dels indeholder en redegørelse for skolens samlede tilbud og dels  

 en individuel planlægning for den enkelte deltager.
Planen skal give lærere, deltagere, eventuelt forældre samt implicerede  

 myndigheder hensigtsmæssig information om skolens tilbud og muligheder og  

 skal således angive undervisningens målsætning i relation til deltagernes  

 forudsætninger, samt under hvilken metodisk struktur undervisningen  

 tilrettelægges og søges gennemført.
I planen skal der endvidere redegøres  

 for, på hvilken måde skolen generelt og individuelt bedømmer deltagernes  

 udbytte af undervisningen.
Enkeltmandsundervisning eller undervisning på hold Hvor der ikke kan planlægges ud fra en - for en længere kursusperiode -  

 indskrevet deltagergruppe, foretages alene den individuelle planlægning som  

 ovenfor beskrevet.
Private initiativtagere m.fl Hvor private initiativtagere, herunder oplysningsforbund, kommunale  

 aftenskoler, invalideorganisationer eller enkeltpersoner, varetager  

 specialundervisningen, skal planen beskrive de deltagerforudsætninger, der  

 danner udgangspunktet for holdets etablering samt undervisningens formål,  

 tilrettelæggelse, gennemførelse og evaluering.
Det må herunder beskrives, i  

 hvor lang en periode, der skal undervises.
Der skal altid være et rimeligt forhold mellem undervisningens mål og  

 timetal.
Timetallet afhænger således af en samlet vurdering af formål,  

 indhold og deltagerforudsætninger.
Samlæsning Når pædagogiske hensyn gør det ønskeligt, kan flere hold samlæses.
Disse  

 hensyn kan være fagspecifikke eller relateret til etablering af det  

 nødvendige sociale miljø, men også hensyn som f.eks. opsyn med deltagere, der  

 har risiko for krampeanfald kan betyde, at samlæsning bør godkendes i enkelte  

 eller samtlige timer for holdene.
Mødeliste Til brug for opgørelsen af det læste timetal skal der for hvert hold føres  

 en liste, hvor læste timer og deltagerfremmøde registreres.
LOVBEKENDTGØRELSE § 1 Stk 2.  Undervisningsministeren fastsætter regler om  

 undervisningens indhold og omfang.
BEKENDTGØRELSE § 10.  Specialundervisningen kan tilrettelægges på  

 alle ugens dage både i dag- og aftentimerne dog med højst 8 timers daglig  

 undervisning.
Dag/aften undervisning Undervisningen kan tilrettelægges på alle ugens dage både i dag- og  

 aftentimerne.
Antal timer pr. dag Den enkelte deltager kan ikke modtage flere undervisningstimer pr. dag,  

 end hvad der er pædagogisk forsvarligt, og aldrig mere end 8 timer dagligt.
LOVBEKENDTGØRELSE § 1 Stk. 3.  En amtkommune kan efter overenskomst med  

 staten, kommuner private skoler institutioner eller initiativtagere o.lign,  

 eller andre amtkommuner henvise personer til undervisning efter stk. 1 i  

 statslige, kommunale, private eller andre amtskommunale skoler eller  

 institutioner o.lign.
Undervisningsministeren kan fastsætte regler herom.
BEKENDTGØRELSE § 1.  Amtsrådet skal sørge for specialundervisning og  

 specialpædagogik bistand efter undervisningspligtens ophør til personer med  

 fysiske eller psykiske handicap,som bor eller opholder sig i amtskommunen,  

 for så vidt de ikke modtager tilsvarende undervisning oprettet på privat  

 initiativ efter overenskomst med amtsrådet i medfør af afsnit II i denne  

 bekendtgørelse eller i henhold til anden lovgivning.
 Stk. 2.  Amtsrådet skal - eventuelt efter overenskomst  

 med andre i henhold til § 1, stk. 3, i loven om specialundervisning for  

 voksne - sørge for specialundervisning og specialpædagogisk bistand til  

 personer med fysiske eller psykiske handicap, der bor på amtkommunens  

 døgninstitutioner for voksne med vidtgående fysiske eller psykiske handicap,  

 oprettet i henhold til lov om social bisand, jfr. lovbekendtgørelse nr. 333  

 af 27. juni 1980.
Tilsvarende undervisning Deltageren kan ikke modtage undervisning på en amtskommunal institution og  

 samtidig modtage en tilsvarende undervisning fra anden side, f.eks. hos  

 private initiativtagere, der har overenskomst med amtskommunen.
Deltageren  

 kan heller ikke på samme tid modtage ens tilbud fra to eller flere private  

 initiativtagere.
Undervisning for personer, der bor på amtskommunale institutioner Fysisk eller psykisk handicappede voksne personer, der bor på  

 døgninstitutioner, har samme ret til specialundervisning som ikke-  

 institutionsboende.
Da det hyppigt drejer sig om personer, hvis sociale  

 funktion og fysiske mobilitet er stærkt begrænset, vil det i en række  

 tilfælde være mest hensigtsmæssigt at etablere specialundervisningen på  

 døgninstitutionen.
Dette kan ske ved, at amtskommunen selv etablerer  

 undervisningen, eller ved at den indgår overenskomst herom med andre  

 offentlige eller private initiativtagere.
LOVBEKENDTGØRELSE § 1 Stk 3  En amtkommune kan efter overenskomst med staten,  

 kommuner private skoler institutioner eller initiativtagere o.lign. eller  

 andre amtskommuner henvise personer til undervisning efter stk. 1 i  

 statslige, kommunale, private eller andre amtskommunale skoler eller  

 institutioner o.lign.
Undervisningsministeren kan fastsætte regler herom.
BEKENDTGØRELSE § 4.  Der kan på privat initiativ efter forud indgået  

 overenskomst med amtsrådet tilbydes kompenserende specialundervisning for  

 voksne personer med fysiske eller psykiske handicap.
 Stk. 2  I overenskomsten mellem amtsrådet og den private  

 initiativtager optages bestemmelse om godkendelse af specialundervisningen,  

 initiativtagerens budget og regnskab, anvisning af og eventuelt tilskud til  

 lokaler, der benyttes til undervisningen m.v.
Overenskomstundervisning For at opnå den størst mulige koordination af de forskellige  

 specialundervisningstilbud samt den bedst mulige udnyttelse af ressourcerne  

 kan amtskommunen vælge at opfylde sin forpligtelse til at tilbyde den  

 fornødne undervisning ved at indgå overenskomst med andre.
 Der kan f.eks. være tale om, at amtskommunen indgår overenskomst med  

 private initiativtagere, herunder oplysningsforbund og kommunale aftenskoler.
 Det skal i den forbindelse bemærkes, at undervisningsministeriet har  

 henstillet til amtskommunerne samt København og Frederiksberg kommuner, at  

 man i videst muligt omfang indgår overenskomst med de private  

 initiativtagere, således at disse får mulighed for at videreføre de  

 undervisningsopgaver, de varetog før 1. august 1983.
 Undervisningsministeriet har dog ingen indflydelse på, hvilke private  

 initiativtagere det enkelte amtsråd ønsker som overenskomstpartnere.
 Antallet af overenskomstpartnere kan variere fra år til år efter behovet  

 for specialundervisning og tilfredsheden med udførelsen af den pågældende  

 undervisning.
Overenskomstvilkår Nærmere oplysninger om vilkårene for overenskomstundervisning etableret af  

 private initiativtagere, herunder oplysningsforbund, kan rekvireres hos de  

 enkelte amtskommuner, jfr. adresselisten.
LOVBEKENDTGØRELSE § 1 Stk. 4.  Amtskommunale skoler og  

 undervisningsinstitutioner for voksne med undervisning efter stk. 1 opføres  

 på planen for amtskommunens skolevæsen og undervisningsvirksomhed m.v.
BEKENDTGØRELSE § 2.  Undervisningsinstitutioner og skoler med  

 undervisning efer § 1 opføres på planen for amtskommunernes skolevæsen og  

 undervisningsvirksomhed m.v., jfr. skolestyrelseslovens § 40, stk. 2. Planen  

 skal indeholde oplysning om:
 1. Institutionernes eller undervisningens geografiske  

 placering.
 2. De former for specialundervisning der tilbydes.
 3. Antallet af leder og lærerstillinger ved  

 institutionerne og deres aflønning.
Skoleplan Ved udarbejdelse af skoleplaner kan undervisningsministeriets skemaer  

 anvendes.
Planen skal ikke omfatte undervisningsvirksomhed i henhold til  

 lovbekendtgørelsens § 1, stk. 3 (overenskomstundervisning).
LOVBEKENDTGØRELSE § 1 BEKENDTGØRELSE § 3.  Anmodning om specialundervisning kan fremsættes  

 over for amtsrådet eller vedkommende undervisningsinstitution af den  

 pågældende person, hans forældre eller andre pårørende, de sociale  

 myndigheder, sundhedsmyndighederne eller andre, der har kendskab til  

 personens behov for specialundervisning.
Sker henvendelse til en  

 undervisningsinstitution, foretager denne indberetning til amtsrådet.
Stk. 2.  Amtsrådet kan foranledige iværksat en  

 pædagogisk-psykologisk undersøgelse med henblik på eventuel fremsættelse af  

 forslag om undervisning.
I undersøgelsen indgår samtale med den pågældende  

 selv og eventuelt hans pårørende samt drøftelser med særligt sagkyndige  

 sociale myndigheder m.v., som kan give oplysninger til brug for vurderingen  

 af den pågældendes behov for specialundervisning og for tilrettelæggelsen af  

 undervisningstilbud.
I tilfælde hvor en lægelig undersøgelse er af betydning  

 for undervisningens tilrettelæggelse, kan der indhentes en udtalelse fra den  

 behandlende læge eller specialklinik.
 Stk. 3.  Der udarbejdes forslag om undervisningens form,  

 indhold og omfang.
 Stk. 4.  Amtsrådet - eller efter dettes bemyndigelse  

 andre - træffer på grundlag af forlaget beslutning om iværksættelse af  

 specialundervisningen.
Anmodning om specialundervisning Amtskommunen sørger for at træffe foranstaltninger, der gør det let for  

 brugerne at henvende sig med anmodning om specialundervisning og anden  

 specialpædagogisk bistand.
Den handicappede eller dennes pårørende kan henvende sig direkte til de  

 amtskommunale skoler og undervisningsinstitutioner som f.eks. taleinstitut,  

 høreinstitut, blindeinstitut, specialskole o.a.
Ligeledes må der være adgang  

 til direkte henvendelse i amtskommunens undervisnings- og kulturforvaltning  

 samt til private initiativtagere, herunder oplysningsforbund.
Pædagogisk-psykologisk undersøgelse Efter henvendelsen kan amtsrådet foranledige iværksat fornødne  

 pædagogisk-psykologiske undersøgelser med henblik på at få klarlagt den  

 pågældendes behov for specialundervisning og anden specialpædagogisk bistand.
 Undersøgelsen bør først og fremmest bestå af samtaler med den pågældende  

 selv og eventuelt pårørende, samt evt. indhentning af informationer om  

 tidligere undervisning og andre foranstaltninger.
 Indhentede oplysninger vil i nogle tilfælde skulle suppleres med mere  

 grundige og omfattende specialundersøgelser, hvor der inddrages forskellige  

 sagkyndige som f.eks. konsulent, psykolog eller læge.
 I de amtskommuner, hvor der er etableret voksenundervisningsinstitutioner  

 såsom taleinstitut, høreinstitut, blindeinstitut, specialskoler for særlige  

 handicapområder eller tilsvarende, kan undersøgelsesvirksomheden henlægges  

 til disse, da der her i forvejen er ansat sagkyndigt personale.
Udarbejdelse af forslag om specialpædagogisk foranstaltning Ud fra undersøgelsernes resultater foretages en vurdering af, om der bør  

 henvises til undervisning, behandling eller rådgivning efter anden  

 lovgivning.
Henvises der til undervisning, udarbejdes der forslag til  

 målsætning, undervisningsform, indhold og omfang.
Beslutning Amtsrådet - eller den amtsrådet har bemyndiget dertil - træffer på  

 baggrund af det udarbejdede forslag beslutning om iværksættelse af  

 undervisning.
Undersøgelse i forbindelse med praktik Det vil kunne forekomme, at beslutningsprocessen må suppleres med  

 praktik-perioder i den påtænkte undervisningsform.
Det gælder specielt, når  

 man skal undersøge behov for undervisning hos personer med generelle  

 indlæringsvanskeligheder.
Det kan også være nødvendigt hos andre personer,  

 der kan have svært ved at formulere egne behov i samtaleform.
 Praktikperioden kan være nødvendig ved overgangen fra folkeskolens  

 specialundervisning (især specialundervisning efter folkeskolelovens § 19,  

 stk. 2) til specialundervisning for voksne, eller ved påtænkt skifte mellem  

 forskellige undervisningstilbud inden for specialundervisningen for voksne.  

 Sådanne praktik-perioder fastlægges individuelt og tilrettelægges af den  

 ansvarlige for rådgivning/vejledning og indgår i henvisningsprocessen.
Re-vurdering af undervisningsbehov Specialundervisningen bør løbende følges med henblik på rimelige og  

 ønskelige korrektioner.
Der bør således for den enkelte deltagers vedkommende  

 mindst 1 gang årligt tages stilling til, om specialundervisningen skal  

 fortsætte, om den eventuelt skal udvides eller begrænses eller måske helt  

 ophøre.
I afgørelsen må der lægges betydelig vægt på deltagerens egen  

 vurdering, men det må samtidig sikres, at deltageren er gjort bekendt med  

 mulige relevante alternativer.
LOVBEKENDTGØRELSE § 1 BEKENDTGØRELSE § 6.  Amtsrådet kan på grundlag af udtalelser fra  

 særligt sagkyndige afgøre om en person er berettiget til at deltage i  

 specialundervisningen.
Vedr. specialundervisning oprettet af private initiativtagere Denne undervisning igangsættes som følge af handicappede personers  

 reaktion på den private initiativtagers undervisningstilbud.
Dette tilbud kan  

 f.eks. fremsættes i form af offentlig annoncering eller ved opsøgende  

 virksomhed.
Det kan være hensigtsmæssigt at amtskommunen orienterer den  

 kommunale socialforvaltning om, hvilke private initiativtagere amtskommunen  

 har indgået overenskomst med.
Beslutning om specialundervisning Et af formålene med at lade private initiativtagere tilbyde undervisning  

 er at give handicappede mulighed for at tilmelde sig og deltage i  

 undervisning på helt samme måde som fritidsundervisningsdeltagere.
 Det sædvanlige vil derfor være, at beslutning om at iværksætte  

 undervisningen træffes af den af amtsrådet godkendte leder - under  

 iagttagelse af de i bekendtgørelsen og overenskomsten fastsatte regler.
Vurdering Det vil derfor ofte være den af amtsrådet godkendte leder, der i første  

 omgang - i samråd med deltagerne - vurderer behov og muligheder for  

 undervisning.
 Det forudsættes, at den ansvarlige leder sørger for, at den enkelte  

 deltager får et tilbud, som er individuelt tilpasset med hensyn til mål,  

 form, indhold og omfang.
Amtsrådet har mulighed for at afgøre, om en person er berettiget til at  

 deltage i specialundervisning.
For at sikre, at den enkelte deltager så  

 hurtigt som muligt får det mest relevante undervisningstilbud, kan amtsrådet  

 desuden, på grundlag af særligt sagkyndiges udtalelser, afgøre om en deltager  

 bør påbegynde/fortsætte den etablerede undervisning, rådgives om anden  

 specialundervisning eller måske henvises til almindelige tilbud inden for  

 fritidsundervisningen.
Udtalelse Udtalelsen skal bygge på en konkret vurdering.
I denne vurdering bør den  

 enkelte deltagers handicapgrad, forudsætninger og behov indgå, ligesom der  

 bør lægges betydelig vægt på deltagernes vurdering af egen situation og  

 handicap.
 Tilsynsbesøg, samtaler med deltager og lærer, pædagogisk prøvning på  

 grundlag af materiale udarbejdet med henblik på det pågældende handicap vil  

 være midler, der kan tages i anvendelse for at give det bedste grundlag for  

 udtalelsen.
LOVBEKENDTGØRELSE § 1 Stk. 5.  I Københavns og Frederiksberg kommuner  

 varetages amtskommunens opgaver efter denne lov af kommunen.
BEKENDTGØRELSE § 13.  I Københavns og Frederiksberg kommuner  

 varetages amtsrådets opgaver efter denne bekendtgørelse af  

 kommunalbestyrelsen.
LOVBEKENDTGØRELSE § 2.  (Ophævet).
BEKENDTGØRELSE Overenskomst Private initiativtagere, herunder oplysningsforbund, skal fra 1. august  

 1983 have overenskomst med amtskommunen i henhold til lovbekendtgørelsens §  

 1, stk. 3, for at kunne oprette specialundervisning for voksne.
 Der henvises i øvrigt til bemærkninger på siderne 21 og 27 vedrørende  

 overenskomstundervisning.
LOVBEKENDTGØRELSE § 3.  Undervisningen skal gennemføres i egnede lokaler  

 med fornødent udstyr.
 Stk. 2.  Kommunale og statslige lokaler samt lokaler  

 tilhørende private undervisningsinstitutioner hvis udgifter afholdes af det  

 offentlige skal stilles til rådighed for amtskommunen til brug ved  

 undervisning efter § 1, hvis amtskommunen ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles til rådighed gratis med lys, varme, rengøring fornøden  

 skolebetjentbistand og bestående udstyr.
 Stk. 3.  Undervisningsministeren kan fastsætte regler om  

 fremgangsmåden ved anvisning af lokalerne.
BEKENDTGØRELSE § 11.  Undervisningen skal gennemføres i egnede  

 lokaler med fornødent udstyr.
 Stk. 2.  Kommunale og statslige lokaler samt lokaler  

 tilhørende private undervisningsinstitutioner, hvis udgifter afholdes af det  

 offentlige, skal stilles til rådighed for amtskommunen til brug ved  

 undervisningen, hvis amtskommunen ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles til rådighed gratis med lys, varme, rengøring,  

 fornøden skolebetjentbistand og bestående udstyr.
 Stk. 3.  Undervisningslokalet skal med hensyn til  

 størrelse, beskaffenhed og udstyr være egnet til vedkommende form for  

 specialundervisning.
 Stk. 4.  Undervisning i deltagernes hjem kan finde sted  

 i særlige tilfælde.
Egnede lokaler Undervisningen skal gennemføres i lokaler, der med hensyn til størrelse,  

 beskaffenhed og udstyr er egnede til vedkommende form for  

 specialundervisning.
Udstyr Det påhviler således amtskommunen at sørge for, at det nødvendige udstyr  

 til at gennemføre en planlagt og godkendt undervisning er til stede.
Anvisning af lokaler Det påhviler amtskommunen at sørge for egnede lokaler til  

 specialundervisning for voksne.
 Oplysninger vedrørende anvisning af lokaler kan fås ved henvendelse til  

 amtskommunen, undervisnings- og kulturforvaltningen, jfr. adresselisten.
 Udgifterne ved benyttelse af undervisningslokaler, der anvises af  

 amtskommunen, afholdes af staten, den enkelte kommune eller institution.  

 Amtskommunen yder således ikke refusion af disse udgifter.
 Dersom initiativtageren ønsker at benytte egne eller lejede lokaler, kan  

 amtsrådet beslutte at yde tilskud til driftsudgifterne.
 Tilskuddets størrelse fastsættes efter forhandling mellem amtsrådet og  

 udlejeren.
 Der kan ikke hos deltageren opkræves bidrag til lokaleleje.
 I særlige tilfælde, hvor undervisningssituationen betinger det, kan  

 undervisningen finde sted i deltagerens eget hjem.
LOVBEKENDTGØRELSE § 4.  Amtskommunen afholder de med  

 undervisningsvirksomheden forbundne udgifter.
 Stk. 2.  De fornødne læremidler skal stilles gratis til  

 rådighed for deltagerne.
BEKENDTGØRELSE § 12.  Amtsrådet afholder udgifterne ved  

 undervisningsvirksomheden.
De fornødne undervisningsmidler skal stilles  

 gratis til rådighed for deltagerne.
 Stk. 2.  Afholder amtsrådet udgifter til undervisning af  

 personer, der er hjemmehørende i en anden amtskommune, kan amtsrådet kræve  

 godtgørelse fra den amtskommune, hvor den pågældende er hjemmehørende.
 Stk. 3.  Om befordring mellem hjem og  

 undervisningsinstitution eller skole gælder reglerne i  

 undervisningsministeriets bekendtgørelse af 12. juli 1983 om befordring af  

 voksne, der modtager specialundervisning.
Hjælpere/særlige hjælpemidler Amtsrådet skal afholde alle udgifter til godkendt undervisning.
 Det kan være nødvendigt med særlige hjælpere og hjælpemidler, f.eks. i fag  

 som ridning og svømning, for at undervisningen kan gennemføres på forsvarlig  

 vis.
 Det er amtskommunen, der træffer afgørelse om disse forhold, og  

 amtskommunen afholder udgifterne.
Der kan ikke hos deltagerne opkræves betaling til hel eller delvis dækning  

 af udgifter ved undervisningen.
Der kan heller ikke opkræves betaling til  

 dækning af skolens/den private initiativtagers administrationsudgifter.
 Det kan heller ikke pålægges en privat initiativtager at afholde udgifter  

 i forbindelse med undervisningen.
 Amtsrådet skal godkende de med undervisningsvirksomheden forbundne  

 udgifter.
Læremidler I forbindelse med godkendelse af undervisningen må amtskommunen vurdere,  

 hvilke undervisningsmidler der er fornødne, for at undervisningen kan  

 gennemføres på forsvarlig vis.
 Betalingsforpligtelsen omfatter såvel undervisningsmateriel af mere  

 vedvarende karakter som undervisningsmidler, der forbruges i løbet af et  

 enkelt undervisningsforløb.
LOVBEKENDTGØRELSE § 4 Stk. 3.  Afholder amtskommunen udgifter til undervisning  

 af personer der er hjemmehørende i en anden amtskommune, kan amtskommunen  

 kræve godtgørelse fra den amtskommune, hvor den pågældende er hjemmehørende.
BEKENDTGØRELSE § 12 Stk. 2.  Afholder amtsrådet udgifter til undervisning af  

 personer, der er hjemmehørende i en anden amtskommune, kan amtsrådet kræve  

 godtgørelse fra den amtskommune, hvor den pågældende er hjemmehørende.
Anden amtskommune Amtsrådets forpligtelse til at etablere specialundervisning gælder alle  

 personer med fysiske eller psykiske handicap, der opholder sig i  

 amtskommunen.
Det gælder således også personer, der midlertidig opholder sig  

 i amtskommunen som f.eks. hospitalspatienter og værnepligtige - uden at disse  

 personer er hjemmehørende (folkeregisterregistrerede) i den pågældende  

 amtskommune.
Amtsrådet i den amtskommune, hvor personen opholder sig har både  

 undervisningsforpligtelsen og retten til at tage beslutning om  

 undervisningens iværksættelse.
Denne beslutning kræver således ikke  

 hjemamtskommunens godkendelse.
Et amtsråd kan afvise at etablere undervisning for personer, der bor eller  

 opholder sig i en anden amtskommune.
Det forudsættes dog, at de hidtidige  

 lands- eller landsdelsdækkende kurser for visse persongrupper afvikles som  

 hidtil.
 Det amtsråd, der etablerer undervisning, kan kræve godtgørelse af udgiften  

 fra den amtskommune, hvor pågældende deltager er hjemmehørende.
 Amtsrådet kan dog undlade at opkræve denne godtgørelse, idet bestemmelsen  

 alene er deklaratorisk.
 For så vidt angår personer, der bor på amtskommunale døgninstitutioner for  

 voksne med vidtgående fysiske eller psykiske handicap, oprettet i henhold til  

 lov om social bistand, er det det amtsråd, der driver institutionen, der har  

 forpligtelsen til at sørge for den pågældende undervisning og dermed også  

 beslutningskompetencen, uanset om institutionen måtte være beliggende i en  

 anden amtskommune.
LOVBEKENDTGØRELSE § 5.  Amtkommunen sørger for eller afholder udgifterne  

 til fornøden befordring mellem hjem og undervisningsinstitution eller skole  

 for personer der deltager i undervisningen.
Undervisningsministeren  

 fastsætter regler herom.
BEKENDTGØRELSE § 12 Stk. 3.  Om befordring mellem hjem og  

 undervisningsinstitution eller skole gælder reglerne i  

 undervisningsministeriets bekendtgørelse af 12. juli 1983 om befordring af  

 voksne der modtager specialundervisning.
 Bekendtgørelse om befordring af voksne, der modtager specialundervisning:
 § 1.  Amtskommunen sørger for eller afholder  

 udgifterne til fornøden befordring mellem hjem og undervisningsinstitution  

 eller skole for personer som modtager undervisning i henhold til lov om  

 specialundervisning for voksne.
 Stk. 2  I Københavns og Frederiksberg kommuner varetages  

 amtskommunens opgaver efter denne bekendtgørelse af kommunen.
Amtskommunens opgave I bekendtgørelsen pålægges det amtskommunen at sørge for eller afholde  

 udgifterne til den nødvendige befordring mellem hjem og undervisningssted af  

 personer, der modtager specialundervisning og specialpædagogisk bistand.
 Befordringspligten gælder også i de tilfælde, hvor en person af en  

 amtskommune henvises til specialundervisning i en anden amtskommune end den,  

 hvor vedkommende er bosat.
 Hvadenten den handicappede deltager i amtskommunal specialundervisning  

 eller specialundervisning, tilrettelagt efter overenskomst med amtskommunen,  

 omfattes den pågældende af bestemmelserne om befordring.
 Den nødvendige befordring etableres, uanset om der er tale om et heltids  

 undervisningstilbud eller om blot få timers undervisning om ugen.
 I de tilfælde, hvor der ydes befordringsgodtgørelse efter andre regler,  

 bortfalder amtskommunens forpligtelse efter lov om specialundervisning for  

 voksne.
 Bkg. om befordring:
 § 2.  Amtsrådet træffer afgørelse om art og omfang af  

 den pågældendes befordrings behov på grundlag af en lægeerklæring eller anden  

 sagkyndig udtalelse om den pågældendes egen befordringsevne.
Amtsrådets afgørelse Amtsrådet afgør, på hvilken måde og i hvilket omfang befordringen skal  

 etableres.
 Amtsrådets afgørelse skal træffes på baggrund af en vurdering af den  

 pågældendes befordringsevne, som den er bedømt i en indhentet lægeerklæring  

 eller anden sagkyndig udtalelse fra eksempelvis institutions- eller  

 skoleleder, psykolog og/eller fysioterapeut.
 En deltagers befordringsbehov kan variere i løbet af en  

 undervisningsperiode, og amtsrådets tilsagn om vederlagsfri befordring sker i  

 overensstemmelse hermed.
 Bkg. om befordring:
§ 3.  For personer hvis fysiske eller psykiske  

 handicap gør det nødvendigt, at de befordres til og fra  

 undervisningsinstitution eller skole skal amtskommunen sørge for den  

 nødvendige befordring på den efter forholdene mest hensigtsmæssige måde.
Hvis  

 den pågældende selv ønsker at sørge for befordringen, bidrager amtskommunen  

 hertil med et aftalt månedligt beløb.
 Stk. 2.  Hvis det er nødvendigt, at den pågældende  

 følges til og fra undervisningsinstitution eller skole eller ledsages under  

 befordring i bil, bus eller andre befordringsmidler, skal amtskommunen sørge  

 for, at den nødvendige ordning etableres og afholde udgifterne herved.
 Stk. 3.  Hvis den pågældende er i stand til ved hjælp af  

 særligt hjælpemiddel (bil, elkørestol, sygecykel og lignende) at befordre sig  

 til og fra undervisningsinstitutionen eller skolen, kan amtskommunen opfylde  

 sin pligt til at sørge for befordring efter stk. 1. ved at afholde udgifterne  

 i forbindelse hermed.
Befordring med vognmand Nødvendiggør deltagerens fysiske eller psykiske handicap, at vedkommende  

 skal befordres til og fra undervisningsstedet, er det amtskommunens opgave at  

 sørge for, at der gennemføres den fornødne befordring.
Befordringen  

 tilrettelægges på den efter forholdene mest hensigtsmæssige måde.
Rutekørsel Rutekørsel vil ofte blive foretrukket ved befordring af deltagere til  

 amtskommunens skoler med specialundervisning for voksne.
 Ruterne vil kunne tilrettelægges således, at der på samme rute kan  

 medtages såvel børn og unge til de amtskommunale skoler som voksne, ligesom  

 det kan være nærliggende at etablere fællesbefordring mellem 2 eller flere  

 skoler.
 Fællesbefordring mellem undervisningsinstitutioner eller skoler og sociale  

 institutioner vil kunne forekomme.
 Rutekørsel kan også komme på tale ved befordring af deltagere til den  

 undervisning, der tilbydes på privat initiativ.
For deltagere, der bor langt fra nærmeste rute, kan der etableres  

 befordring hen til et opsamlingssted på ruten.
Dette kan ske enten med  

 vognmand eller ved privat befordringsordning med en godtgørelse pr. km  

 fastsat af amtskommunen.
Enebefordring Det kan være påkrævet at etablere enebefordring, f.eks. hvor der er tale  

 om enkeltmandsundervisning, hvor der er tale om spredtboende deltageres  

 befordring til undervisningssteder, eller hvor handicappets art og omfang  

 betinger det.
Samordning Det kan være hensigtsmæssigt at undersøge mulighederne for fælles  

 befordring.
Fælles befordring må dog aldrig indskrænke deltagernes muligheder  

 for at deltage i det undervisningstilbud, der bedst muligt opfylder deres  

 behov.
 Til deltagere, der selv ønsker at sørge for deres befordring, bidrager  

 amtskommunen med et aftalt månedligt beløb.
Ledsagelse Såfremt en deltager har behov for at blive ledsaget til og fra  

 undervisningsstedet eller for ledsagelse under befordring, skal amtskommunen  

 sørge for, at den nødvendige ordning etableres og afholde de udgifter, der er  

 forbundet hermed, herunder eventuelt vederlag til ledsageren.
 Ledsageren kan være en pårørende, som erklærer sig villig til at påtage  

 sig opgaven, eller en person, som amtskommunen stiller til rådighed.
Befordring ved hjælp af særligt hjælpemiddel Ved befordring med særligt hjælpemiddel gælder ingen afstandsbetingelse.  

 Amtskommunens forpligtelser i af særligt henhold til denne lov omfatter ikke  

 udgifter til anskaffelse af særligt hjælpemiddel til befordring.
 Bkg. om befordring:
§ 4.  Såfremt personens fysiske eller psykiske  

 handicap tillader det, kan den pågældende henvises til at benytte offentlige  

 befordringsmidler i det omfang dette ikke medfører urimelig lang befordrings-  

 og ventetid.
Om nødvendigt må der indrettes særskilt befordring mellem  

 hjemmet, undervisningsinstitutionen eller skolen og nærmeste offentlige  

 befordringsmiddel.
Amtskommunen afholder udgifterne herved.
Er en person i stand til at benytte offentlige befordringsmidler og dette  

 ikke medfører urimelig lang befordrings- og ventetid, afholder amtskommunen  

 udgifterne herved.
Der gælder ingen afstandsbetingelse.
 Bkg. om befordring:
 § 5.  Til personer, som efter udtalelsen i henhold til  

 § 2, er i stand til at befordre sig selv, yder amtskommunen  

 befordringsgodtgørelse, hvis afstanden mellem hjem og  

 undervisningsinstitution eller skole og tilbage udgør 22 km eller derover.
Stk. 2.  Amtskommunen godtgør faktisk afholdte udgifter  

 ved befordring med offentlige befordringsmidler.
Anvendes eget  

 befordringsmiddel efter amtskommunens godkendelse, ydes en  

 befordringsgodtgørelse pr. km fastsat af amtsrådet.
 Stk. 3.  I tilfælde af forbigående sygdom, der indebærer  

 at den pågældende midlertidigt ikke kan befordre sig selv, anvendes  

 bestemmelserne i §§ 3 og 4.
Offentlige befordringsmidler Såfremt det på grundlag af den sagkyndige udtalelse om en deltagers  

 befordringsevne kan vurderes, at pågældende er i stand til at benytte  

 offentlige befordringsmidler, godtgøres de faktiske udgifter til denne  

 befordring.
Det er dog en forudsætning, at afstanden mellem hjem og  

 undervisningssted og tilbage udgør 22 km eller derover.
Afstanden måles ad  

 nærmeste vej eller sti, som kan befærdes i bil, på knallert eller på cykel  

 hele året.
Egen befordring Amtskommunen kan godkende, at der anvendes eget befordringsmiddel.
Der  

 ydes da en befordringsgodtgørelse pr. km fastsat af amtskommunen.
Brug af  

 eget befordringsmiddel kan f.eks. komme i betragtning, hvis deltageren bor  

 langt fra nærmeste offentlige befordringsmiddel, eller hvis benyttelsen af  

 offentligt befordringsmiddel medfører en urimelig lang befordrings- eller  

 ventetid.
Befordring ved sygdom Bliver en person, der i øvrigt er i stand til at befordre sig selv med  

 offentligt eller eget befordringsmiddel, midlertidigt ude af stand hertil,  

 skal amtskommunen etablere den fornødne og efter forholdene mest  

 hensigtsmæssige befordring. Ønsker pågældende selv at sørge for befordringen,  

 bidrager amtskommunen med et aftalt månedligt beløb.
 Bkg. om befordring:
 § 6.  Afgørelser som amtsrådet - i Frederiksberg  

 kommune kommunalbestyrelsen - træffer i medfør af denne bekendtgørelse, kan  

 inden 4 uger fra afgørelsens meddelelse indbringes for  

 undervisningsministeriet.
Klagemuligheder Amtsrådets - og i Frederiksberg kommune, kommunalbestyrelsens - afgørelse  

 af befordringsansøgningen kan inden 4 uger fra afgørelsens meddelelse  

 indbringes for undervisningsministeriet.
 Afgørelse truffet af Københavns kommune kan ikke indbringes for  

 undervisningsministeriet.
 Bkg. om befordring:
 § 7.  Bekendtgørelsen træder i kraft den 1. august  

 1983. Samtidig ophæves bekendtgørelse nr. 440 af 22. oktober 1979 om  

 befordring af voksne der modtager specialundervisning, som ændret ved  

 bekendtgørelse nr. 286 af 12. juni 1980.
LOVBEKENDTGØRELSE § 6.  Undervisningen forestås af en leder, der skal  

 have de fornødne kvalifikationer.
Lærerne skal gennem særlig uddannelse have  

 erhvervet de fornødne forudsætninger for at kunne påtage sig den pågældende  

 form for specialundervisning.
Undervisningsministeren fastsætter nærmere  

 regler herom.
Stk. 2.  Stillinger som leder og lærer ved amtskommunale  

 skoler og undervisningsinstitutioner opføres på planen for amtskommunens  

 skolevæsen og undervisningsvirksomhed m.v.
Undervisningsministeren kan  

 fastsætte regler om normering af sådanne stillinger.
 Stk. 3.  Tjenestemandsansatte ledere og lærere uden for  

 København er omfattet af de bestemmelser i lov om tjenestemænd i staten,  

 folkeskolen og folkekirken, som er gældende for folkeskolens tjenestemænd, og  

 pension ydes efter de for sådanne tjenestemænd gældende regler.
 Stk. 4.  Finansministeren fastsætter regler om løn- og  

 andre ansættelses vilkår for ikke-tjenestemandsansatte lærere, der underviser  

 efter denne lov uden for København.
 Stk. 5.  Ledere og lærere ved amtskommunale skoler og  

 undervisningsinstitutioner ansættes og afskediges efter reglerne i lov om  

 styrelsen af kommunernes skolevæsen og af virksomhed efter lov om  

 fritidsundervisning m.v.
 Stk. 6.  Oprettes der undervisning ved overenskomst  

 efter § 1, stk. 3, under en leder af fritidsundervisning for voksne, beregnes  

 lederhonoraret efter regler fastsat af undervisningsministeren.
BEKENDTGØRELSE § 5.  Lederne og lærerne skal opfylde de af  

 undervisningsministeriet fastsatte uddannelseskrav og aflønnes efter de derom  

 gældende regler.
Ledere af amtskommunale undervisningsinstitutioner Ansættelse som leder af amtskommunale skoler og undervisningsinstitutioner  

 vil i almindelighed forudsætte grunduddannelse som lærer, relevant  

 pædagogisk-psykologisk videreuddannelse samt betydelig praktisk  

 undervisningserfaring.
Ledere ved den på privat initiativ oprettede specialundervisning En leder af specialundervisning etableret på privat initiativ skal have de  

 nødvendige pædagogiske og administrative forudsætninger, herunder opfylde  

 følgende krav:
Lederen skal have gennemgået et lederteknisk grundkursus af mindst 12  

 timers varighed.
Lederen skal endvidere have deltaget i et af  

 undervisningsministeriet godkendt kursus af mindst 48 timers varighed i de  

 særlige forhold vedrørende specialundervisning.
 Lederen af en virksomhed, der omfatter mere end 5 hold årligt inden for  

 specialundervisning, skal tillige have gennemgået et administrativt kursus af  

 mindst 36 timers varighed indeholdende en udvidet gennemgang af  

 fritidsundervisningens administration, tilrettelæggelse af  

 undervisningsplaner, udformning af tilbud samt orientering om det samlede  

 uddannelsessystem.
 De nævnte betingelser svarer til de krav, der stilles til ledere af  

 specialundervisning for voksne i henhold til lov om fritidsundervisning m.v.
 Amtsrådet kan afholde kurser eller informationsmøder omhandlende de  

 særlige forhold vedrørende administration m.v. i den enkelte amtskommune.
 Endelig kan lederen videreuddanne sig ved deltagelse i kurser etableret af  

 direktoratet.
Lærere ved amtskommunal og privat etableret specialundervisning Godkendelse af lærere forudsætter, at de pågældende er fagligt  

 kvalificerede i det pågældende emne, har de nødvendige almene  

 voksenpædagogiske forudsætninger samt de for den givne undervisning  

 nødvendige specialpædagogiske forudsætninger.
 Læreren skal desuden have gennemført en uddannelse på Danmarks  

 Lærerhøjskole i den pågældende form for specialundervisning eller have  

 gennemgået en tilsvarende uddannelse.
 Foreligger der ikke særlig uddannelse inden for et undervisningsområde,  

 eller opfylder den pågældende ikke de ovenfor nævnte almindelige  

 uddannelseskrav, skal amtsrådet i hvert enkelt tilfælde forelægge spørgsmålet  

 om den pågældendes godkendelse ved den amtskommunale specialundervisning  

 eller ved privat etableret specialundervisning for direktoratet for  

 folkeoplysning, frie grundskoler m.v.
Personer med læsevanskeligheder Følgende uddannelser vil i forhold til den givne undervisning være  

 kvalificerende:
 Tidligere uddannelser:
lærere med - speciallæreruddannelse fra Danmarks Lærerhøjskole eller - grundkursus A fra Københavns kommune/Københavns amtskommune eller - speciale C fra et seminarium eller - specialpædagogisk grundkursus fra Danmarks Lærerhøjskole.
 Nuværende uddannelser:
lærere med - læsepædagogisk specialuddannelse til kompenserende specialundervisning,  

 afholdt af undervisningsministeriet i samarbejde med f.eks. voksenpædagogiske  

 centre - afsluttet grunduddannelse inden for den audiologopædiske  

 kandidatuddannelse - speciallæreruddannelsen fra Danmarks Lærerhøjskole.
- »autoriserede ordblindepædagoger«, d.v.s. lærere uddannet af  

 Landsforeningen for Ordblindesagen i Danmark - lærere uddannet på Ordblindeinstituttet.
Personer med hørevanskeligheder Generelt:
lærere med - uddannelse som specialpædagog fra Danmarks Lærerhøjskole  

 (tale/høreområdet) - uddannelse som audiologopæd fra Københavns Universitet - pædagogisk personale fra specialskoler for døve samt personer med fuldt  

 kendskab til mund-håndsystemet.
De pågældende skal som minimum have  

 gennemgået et kursus i voksenpædagogik, suppleret med kursus i  

 specialpædagogik eller have gennemgået mund-hånd-system- tolkeuddannelsen.
 Ansøgninger om godkendelse til undervisning i:
Håndalfabet Mund-hånd-system Tegndansk Tegnsprog skal i alle tilfælde forelægges direktoratet for folkeoplysning, frie  

 grundskoler m.v.: som under generelt pkt. b.
Personer med talevanskeligheder - lærere med talepædagoguddannelse fra Danmarks Lærerhøjskole - talepædagoger med autorisation fra Den almindelige Danske Lægeforening - lærere med audiologopædisk eksamen fra Københavns Universitet.
 - fysioterapeuter og afspændingspædagoger.
Personer med synsvanskeligheder - lærere med blindepædagogisk uddannelse fra Danmarks Lærerhøjskole - ADL/mobility-instruktører uddannet på Instituttet for Blinde og  

 Svagtsynede i Hellerup kan godkendes til ADL-undervisning og  

 mobilityundervisning for synshandicappede.
- lærere med uddannelse fra Dansk Blindesamfund - pædagogisk personale fra specialskoler for blinde og svagtsynede.
 Ved godkendelse til emnerne ridning, svømning og dans henvises til det  

 særlige efterfølgende afsnit om disse emner.
Personer med generelle indlæringsvanskeligheder - lærere med grundkursus B fra Danmarks Lærerhøjskole - lærere med speciale C fra et seminarium - lærere med speciallæreruddannelsen: »sammensatte  

 indlæringsvanskeligheder«, fra Danmarks Lærerhøjskole.
 - lærere med erfaring fra undervisning af personer med generelle  

 indlæringsvanskeligheder.
Vedrørende emnerne ridning, svømning og dans henvises til det særlige  

 efterfølgende afsnit om disse emner.
Der kan ikke meddeles godkendelse alene  

 til emnet ADL, idet betegnelsen - set i relation til en vurdering af lærerens  

 faglige forudsætning - må anses for at være for bred.
Godkendelsen skal  

 derfor indeholde en nærmere præcisering af, hvilke discipliner den pågældende  

 godkendes til.
Personer med bevægelsesvanskeligheder Forelægges direktoratet for folkeoplysning, frie grundskoler m.v.:
 Ergoterapeuter, fysioterapeuter, afspændingspædagoger og andre, herunder  

 pædagogisk personale fra specialskoler.
 Kandidater fra Danmarks Højskole for Legemsøvelser i det omfang, der i  

 kurset er indgået emner om undervisning af handicappede.
Personer med astma, allergi og bronchitis - fysioterapeuter og afspændingspædagoger med fornøden specialpædagogisk  

 uddannelse i det omfang, der i grunduddannelsen er indgået emner om  

 undervisning af astma-, allergi- og bronchitislidende.
 - alle ansøgninger om godkendelse for personer med andre uddannelser  

 forelægges.
Personer med psykiske vanskeligheder Alle ansøgninger om godkendelse skal forelægges direktoratet for  

 folkeoplysning, frie grundskoler m.v.
Døv-blinde Som for personer med psykiske vanskeligheder.
Dans, ridning og svømning Emnerne kan tilrettelægges for:
personer med synsvanskeligheder, personer med bevægelsesvanskeligheder, personer med generelle indlæringsvanskeligheder.
 Lærerne skal have:
1. faglige forudsætninger i de pågældende emner 2. en almen pædagogisk uddannelse 3. en specialpædagogisk uddannelse eller  

 specialpædagogisk kursus (120 timers kursus for lærere, der skal undervise i  

 specialundervisning), samt - for svømning have gennemgået et af direktoratet for folkeoplysning, frie  

 grundskoler m.v. godkendt kursus i handicapsvømning (med Halliwick-metoden)  

 af mindst 48 timers varighed, og - for ridning have gennemgået Dansk Rideforbunds kursus I og II i  

 Handicapridning.
Såfremt de nævnte krav er opfyldt kan godkendelse ske i amtskommunen.
Alle  

 øvrige ansøgninger forelægges direktoratet for folkeoplysning, frie  

 grundskoler m.v.
Forelæggelse for direktoratet Hvor en ansøgning forelægges direktoratet for folkeoplysning, frie  

 grundskoler m.v., skal der foreligge en begrundet indstilling fra amtsrådet.
Tidligere godkendelser For lærere, der af amtsrådet eller direktoratet for folkeoplysning, frie  

 grundskoler m.v. før 1. januar 1980 var godkendt til at varetage  

 kompenserende specialundervisning efter lov om fritidsundervisning m.v. eller  

 lov om specialundervisning for voksne, gælder det, at denne godkendelse har  

 virkning uden fornyet ansøgning.
 Dette gælder dog ikke midlertidige eller tidsbegrænsede godkendelser.
Normering af stillinger Reglerne fastsættes ved udsendelse af særligt cirkulære.
Oplysninger om  

 gældende cirkulære kan fås ved henvendelse til undervisningsministeriets  

 departement 2. afdeling.
Aflønningsforhold For ikke-tjenestemandsansatte lærere fastsættes løn og andre  

 ansættelsesvilkår af finansministeren.
Lønningerne reguleres normalt pr. 1.  

 april og 1. oktober, og undervisningsministeriet udsender cirkulære om  

 lønninger.
 Det samme er tilfældet for ledere af specialundervisning efter § 1, stk.  

 3, herunder ledere, der samtidig er ledere af fritidsundervisning for voksne.  

 Reglerne for beregning af honoraret fastsættes af undervisningsministeren.
Befordringsgodtgørelse til ledere af privat etableret undervisning - Der skal efter regler, der fastsættes af undervisningsministeriet, ydes  

 godtgørelse for befordringsudgifter ved lederes og pædagogiske medhjælperes  

 tilsyn på undervisningsholdene.
Godtgørelsen ydes efter de for statens  

 tjenestemænd gældende regler.
Der kan ikke ydes godtgørelse for udgifter til  

 befordring mellem hjem/kontor - såfremt dette er placeret på privatadresse -  

 og første/sidste undervisningssted.
Københavns kommune Københavns kommune er ikke omfattet af reglerne vedrørende normering samt  

 øvrige løn- og ansættelsesvilkår.
LOVBEKENDTGØRELSE § 7.  Til uddannelse af ledere og lærere inden for  

 undervisning efter denne lov kan der ydes statstilskud efter regler der  

 fastsættes af undervisningsministeren.
 Stk. 2.  Undervisningsministeren kan oprette kurus til  

 uddannelse af de i stk. 1 omhandlede ledere og lærere.
 Stk. 3.  Der kan ydes særlig støtte til ledere og lærere  

 i tilfælde, hvor deltagelse i uddannelseskursus vil påføre dem særlige  

 indtægtstab eller særlig store udgifter.
BEKENDTGØRELSE Uddannelseskurser Direktoratet for folkeoplysning, frie grundskoler m.v. etablerer i  

 samarbejde med voksenpædagogiske centre særlige uddannelseskurser.
 Disse kurser har til formål at give lærere mulighed for at kvalificere sig  

 til undervisning af persongrupper, hvor der ikke findes en anden egentlig  

 uddannelse.
 Som eksempler på disse kurser kan nævnes:
- læsepædagogisk specialuddannelse, - kursus i handicapsvømning (med Halliwick-metoden).
Enkeltstipendier Direktoratet for folkeoplysning, frie grundskoler m.v. kan efter ansøgning  

 yde tilskud til enkeltpersoners deltagelse i kurser eller studiebesøg  

 fortrinsvis i udlandet, når formålet med disse er videreuddannelse af de  

 pågældende.
 Ansøgningsskema kan rekvireres i direktoratet for folkeoplysning, frie  

 grundskoler m.v.
Særligt indtægtstab Tabt arbejdsfortjeneste i forbindelse med kursusdeltagelse kan dækkes i et  

 vist omfang.
Det er dog et krav, at der er tale om kurser, der strækker sig  

 over mindst 5 sammenhængende hverdage (inkl. lørdag).
 Tilskuddet ydes i øvrigt efter de for ydelse af dagpenge gældende regler.
LOVBEKENDTGØRELSE Skolestyrelsesloven:
 § 65.  Klage over afgørelser, der er truffet af de  

 kommunale skolemyndigheder, kan, medmindre andet er fastsat ved eller i  

 henhold til lov, inden 4 uger fra afgørelsens meddelelse indbringes for  

 amtsrådet af de myndigheder, organisationer eller personer, som afgørelsen  

 angår.
 Stk. 2.  Klage over amtsrådets afgørelser, herunder  

 afgørelser efter stk. 1., kan, medmindre andet er fastsat ved eller i henhold  

 til lov, inden 4 uger fra afgørelsens meddelelse indbringes for  

 undervisningsministeren af de myndigheder, organisationer eller personer, som  

 afgørelsen angår.
BEKENDTGØRELSE § 14.  Klage over amtsrådets - i Frederiksberg kommune  

 kommunalbestyrelsens - afgørelser kan inden 4 uger fra afgørelsens meddelelse  

 indbringes for undervisningsministeriet.
Klagemulighed Amtsrådets - i Frederiksberg kommune, kommunalbestyrelsens - afgørelser  

 vedrørende specialundervisning for voksne kan inden 4 uger fra afgørelsens  

 meddelelse indbringes for undervisningsministeriet, direktoratet for  

 folkeoplysning, frie grundskoler m.v.
Det henstilles, at der ved afgørelser,  

 der træffes i henhold til denne lov, gives oplysninger om klagemulighederne.
 Afgørelser truffet af Københavns kommune kan ikke indbringes for  

 undervisningsministeriet.
LOVBEKENDTGØRELSE § 8.  Loven træder i kraft den 1. januar 1980.
BEKENDTGØRELSE § 15.  Bekendtgørelsen træder i kraft 1. august 1983.  

 Samtidig ophæves bekendtgørelse nr. 434 af 22. oktober 1979 om  

 specialundervisning for voksne.
 Stk. 2.  Undervisningsministeriet kan i særlige tilfælde  

 fravige bestemmelserne i bekendtgørelsen.
§ 2,  i lov nr. 301 af 8. juni 1978 om  

 specialundervisning for voksne er ophævet ved lov nr. 259 af 8. juni 1983 om  

 ændring af lov om specialundervisning for voksne.
Loven er optrykt i sin  

 helhed ved lovbekendtgørelse nr. 319 af 4. juli 1983.
Undervisningsministeriet kan i særlige tilfælde fravige bestemmelserne i  

 bekendtgørelsen.
Der skal i sådanne tilfælde foreligge en begrundet  

 ansøgning.
Bilag 1 Udvalgets kommissorium:
 Det er udvalgets opgave at revidere og ajourføre den i 1981 udsendte  

 vejledning om specialundervisning for voksne efter lov nr. 301 af 8. juni  

 1978 om specialundervisning for voksne på baggrund af de lovændringer, der er  

 foretaget siden, og på baggrund af de erfaringer af pædagogisk/administrativ  

 karakter, der er indhøstet siden 1981.
 Det er endvidere udvalgets opgave at fastsætte uddannelseskrav til ledere  

 og lærere ved specialundervisningen for voksne, der etableres i henhold til  

 lov om specialundervisning for voksne, samt at give vejledende retningslinier  

 for brugere af loven (offentlig myndighed, handicappede og deres pårørende  

 m.fl.).
Bilag 2 Udvalget, der har udarbejdet udkast til vejledningen, har haft følgende  

 sammensætning:
Bilag 3 Adresseliste over amtskommuner.
Udeladt her.
