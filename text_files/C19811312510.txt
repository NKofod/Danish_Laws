 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 ØSTRIG - okse- og kalvekød.
 Fra de østrigske myndigheder har man modtaget underretning om, at der er  

 indført nye bestemmelser om attestationer for østrogener og thyreostatika  

 samt antibiotika og kemoterapeutika ved import af okse- og kalvekød.
Sagen har været forhandlet med de østrigske myndigheder, og man har herfra  

 forelagt den danske lovgivning vedrørende østrogener og thyreostatika samt  

 resultaterne af antibiotikaundersøgelserne i kød.
Der er herved aftalt  

 følgende attestation: »at kødet på grundlag af officielt kendskab  

 hidrører fra dyr, som ikke er indgivet stoffer med østrogenvirkning samt  

 thyreostatika, og som ikke er indgivet bakteriehæmmende stoffer i en sådan  

 mængde, at påvisning i kødet er mulig efter slagtning«.
 De østrigske myndigheder har oplyst, at attestationen skal forstås  

 således, at den kan afgives, når myndighederne i almindelighed skaffer sig  

 det officielle kendskab ved stikprøvevis undersøgelse af slagtedyrene og  

 kødet fra disse.
 I denne anledning har man udarbejdet vedlagte bilag 3a (okse- og  

 kalvekød), der skal afgives ved eksport af okse- og kalvekød til Østrig, og  

 som træder i stedet for bilag 3 i cirkulæreskrivelse af 10. juli 1979, K.K.  

 2836-1979.
 P.V.V.
K.
Hermansen.
