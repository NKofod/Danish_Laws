 I medfør af § 209 og § 260, stk. 2, i lov om forsikringsvirksomhed, jfr.  

 lovbekendtgørelse nr. 127 af 23. marts 1984, bestemmes:
Kravenes anmeldelse § 1.  Sikrede ifølge en aftale om brandforsikring af  

 en bygning beliggende her i landet har ret til dækning efter  

 hæftelsesordningen i denne bekendtgørelse, når de efter aftalen har  

 erstatningskrav, der er udækkede som følge af forsikringsselskabets konkurs  

 eller likvidation.
 Stk. 2.  Hæftelsesordningen omfatter udækkede  

 erstatningskrav, der er opstået før konkursen eller likvidationens indtræden  

 og indtil 4 uger efter fremkomsten af den i § 21, stk. 1, nævnte meddelelse.
 Stk. 3.  Hæftelsesordningen omfatter dog også  

 panthaveres udækkede erstatningskrav, der er opstået indtil 4 uger efter  

 fremkomsten af den i § 21, stk. 3, nævnte meddelelse.
 Stk. 4.  Såfremt sikrede uanset den i § 21 nævnte  

 meddelelse af særlige grunde ikke har været bekendt med konkursens eller  

 likvidationens indtræden, regnes de i stk. 2 og 3 nævnte frister dog først  

 fra det tidspunkt, hvor den pågældende ved sædvanlig agtpågivenhed ville være  

 bekendt hermed.
 Stk. 5.  Erstatningskrav, der ønskes dækket efter  

 hæftelsesordningen, skal anmeldes i boet uden ophold efter, at  

 forsikringsbegivenheden er indtrådt, og senest 6 måneder efter konkursens  

 indtræden.
 Stk. 6.  Alle udækkede erstatningskrav ifølge en aftale  

 om bygningsbrandforsikring, der anmeldes til boet inden for den i stk. 5  

 nævnte frist, anses som anmeldelser efter denne bekendtgørelse.
 Stk. 7.  Forsikringstageren skal i anmeldelsen eller på  

 opfordring meddele de nødvendige oplysniger om erstatningskravet, herunder om  

 kravets grundlag og størrelse.
Kravenes opgørelse og udbetaling § 2.  Såfremt et forsikringsselskab eller en  

 forretningsafdeling jfr. kapitel 24 i lov om forsikringsvirksomhed, der har  

 tegnet bygningsbrandforsikring for bygninger beliggende her i landet,  

 erklæres konkurs eller er trådt i likvidation, uden at det har været muligt  

 at overdrage forsikringsbestanden efter lovens § 254, og selskabet ikke fuldt  

 ud kan opfylde sine forpligtelser efter forsikringsaftalerne, efterhånden som  

 forpligtelserne forfalder, nedsætter skifteretten efter forhandling med  

 forsikringstilsynet et udvalg til at foretage opgør af krav anmeldt efter § 1  

 og til at fordele disse mellem de af § 11, stk. 1 eller stk. 2 omfattede  

 selskaber, jfr. dog § 17, stk. 1.
§ 3.  Udvalget skal bestå af indtil 3 personer.
Blandt  

 udvalgets medlemmer skal fornøden juridisk og forsikringsteknisk viden være  

 repræsenteret.
Så vidt muligt skal et medlem have kendskab til  

 forsikringsselskabets forhold.
 Stk. 2.  Forinden udvalget nedsættes, skal skifteretten  

 anmode Assurandør-Societetet om at fremkomme med en indstilling om, hvem der  

 bør udpeges som medlemmer.
 Skt. 3. Udvalgets formand udnævnes af skifteretten.
 § 4.  Udvalget kan antage sekretærbistand og ansætte  

 særligt sagkyndige.
 § 5.  Skifteretten bekendtgør udvalgets nedsættelse i  

 Statstidende og indkalder forsikringstagerne til at anmelde deres krav over  

 for boet.
 § 6.  Kurator/ likvidator fremsender straks til  

 udvalget de i henhold til § 1 modtagne krav tilligemed eventuelle i boet  

 beroende akter og bevisligheder af betydning for kravenes bedømmelse.  

 Samtidig med fremsendelsen giver kurator/ likvidator meddelelse om, hvorvidt  

 boet mener at kunne gøre modfordringer gældende mod anmelderne af de enkelte  

 krav.
 § 7.  Udvalget træffer afgørelse om anerkendelse af  

 kravene og foretager straks udbetaling af anerkendte beløb, herunder af a  

 conto beløb i overensstemmelse med god forsikringspraksis.
 Stk. 2.  I udbetalingen fradrages boets modfordringer i  

 det omfang, disse kan gøres gældende i henhold til konkurslovens regler,  

 uanset om de vedrører den forsikringsaftale, i henhold til hvilken kravet er  

 anmeldt.
 § 8.  Tvist om de anmeldte krav mellem  

 forsikringstageren og udvalget afgøres i konkursboer af skifteretten, jfr.  

 konkurslovens kap. 26, og i likvidationsboer af de almindelige domstole.
 Stk. 2.  Forbrugere, der har anmeldt krav i henhold til  

 § 1, kan endvidere indbringe udvalgets afgørelser for det af  

 forbrugerklagenævnet godkendte Ankenævn for Forsikring, ligesom  

 retsplejelovens § 361 og § 335a finder anvendelse ved skifterettens  

 behandling af tvister, hvor en forbruger er part.
§ 9.  Udvalget anmelder på de hæftende selskabers  

 vegne alle udbetalinger i boet, efterhånden som udbetalingerne sker.
Hvis en  

 meddelelse om boets modkrav ikke er givet i henhold til § 5, inden udvalget  

 har foretaget udbetaling, kan modfordringen ikke af boet gøres gældende mod  

 de hæftende selskaber til nedsættelse af deres krav.
Inkasseres modfordringen  

 derimod af boet, tilfalder den de hæftende selskaber fuldt ud som  

 separatistkrav.
Stk. 2.  I konkursboer træffer skifteretten afgørelse om  

 godkendelse af de i henhold til stk. 1 anmeldte krav.
Ved behandlingen af  

 tvister herom finder konkurslovens kapitel 26 anvendelse.
Krav, der herefter  

 ikke kan godkendes, deltager ikke i udlodningen i boet, og dækkes endeligt af  

 de hæftende selskaber.
 Stk. 3.  Stk. 1 og 2 finder tilsvarende anvendelse i  

 likvidationsboer.
 § 10.  Ved udbetalingen af erstatning i henhold til §  

 7 anses de hæftende selskaber at være indtrådt i den oprindelige berettigedes  

 krav i henhold til konkurslovens § 99, stk. 1, samt i eventuelle regreskrav i  

 henhold til § 99, stk. 2. Skadesbehandlingsomkostninger og yderligere  

 omkostninger ved udvalgets virksomhed samt udgifterne ved  

 forsikringstilsynets foranstaltninger i henhold til §§ 20 og 21 følger i  

 henseende til konkursordenen hovedkravet.
 Stk. 2.  I likvidationsboer har de hæftede selskaber  

 regres mod likvidationsboet.
Hæftelsens fordeling § 11.  Forsikringsaktieselskaber, der har koncession  

 til at tegne bygningsbrandforsikring efter lov om forsikringsvirksomhed, og  

 udenlandske aktieselskaber, som omfattes af kapitel 4, hæfter efter reglerne  

 i §§ 12 og 13 for krav anmeldt efter § 1 ved et forsikringsaktieselskabs  

 likvidation eller konkurs.
 Stk. 2.  Gensidige forsikringsselskaber, der har  

 koncession til at tegne bygningsbrandforsikring efter lov om  

 forsikringsvirksomhed, og udenlandske gensidige selskaber, som omfattes af  

 kapitel 4, hæfter efter reglerne i §§ 12 og 13 for krav anmeldt efter § 1 ved  

 et gensidigt forsikringsselskabs likvidation eller konkurs.
 Stk. 3.  Hæftelsen efter stk. 1 eller 2 omfatter  

 endvidere omkostningerne med udvalgets virksomhed samt forsikringstilsynets  

 udgifter med de i §§ 20 og 21 nævnte foranstaltninger.
 Stk. 4.  Med de i stk. 1 eller 2 nævnte selskaber  

 ligestilles forretningsafdelinger af udenlandske selskaber, der efter kapitel  

 24 i lov om forsikringsvirksomhed har koncession til at drive  

 bygningsbrandforsikring her i landet.
 Stk. 5.  Såfremt det udenlandske selskab, der går  

 konkurs eller træder i likvidation, hverken er et aktieselskab eller et  

 gensidigt selskab, hæfter såvel de i stk. 1 som de i stk. 2 nævnte selskaber.
 § 12.  Udvalget opgør med passende mellemrum de skete  

 udbetalinger med tillæg af omkostninger ved dets virksomhed, jfr. §§ 4 og  

 20-22, og fordeler beløbet på de i § 11 nævnte selskaber ved anbefalet brev.  

 Det krævede beløb skal betales til udvalget inden 14 dage efter påkrav.
 Stk. 2.  Udvalget kan indkræve a conto bidrag, såfremt  

 det skønnes nødvendigt.
§ 13.  Fordelingen i henhold til § 12, stk. 1, sker på  

 grundlag af forholdet mellem på den ene side hvert af de hæftende selskabers  

 eller forretningsafdelingers direkte bruttopræmieindtægt uden  

 reserveregulering for forsikringsaftaler inden for klasse 8 - for ikke her i  

 landet etablerede selskaber dog kun præmier, der omfattes af § 14 - og på den  

 anden side de samlede præmieindtægter her i landet inden for klasse 8 med  

 tillæg af præmieindtægter, der omfattes af § 14, men med fradrag af  

 præmieindtægter inden for klasse 8 i det under konkurs eller i likvidation  

 værende selskab.
Ved beregningen heraf lægges oplysningerne i det seneste før  

 konkursen eller likvidationen afsluttede regnskabsår til grund.
 Stk. 2.  Har et forsikringsselskab ikke betalt sin del  

 inden 3 måneder efter, at kravet er fremsat efter § 12, udreder de øvrige  

 selskaber dettes andel og har regres herfor.
Særlige regler for forsikringer tegnet i  

 udenlandske selskaber, der § 14.  Bestemmelserne i dette kapitel finder  

 anvendelse på forsikringsselskaber, der har tegnet bygningsbrandforsikring  

 for bygninger beliggende her i landet uden at have koncession til at tegne  

 bygningsbrandforsikring efter lov om forsikringsvirksomhed (udenlandske  

 forsikringsselskaber).
 § 15.  Udenlandske forsikringsselskaber skal hvert år  

 inden 1. juli skriftligt underrette forsikringstilsynet om størrelsen af  

 selskabets præmieindtægt i det forudgående kalenderår for risici i klasse 8  

 beliggende her i landet.
Stk. 2.  Forsikringstilsynet kan bestemme, at anmeldelse  

 skal ske på særlige skemaer.
Tilsynet kan bestemme, at anmeldelsen skal  

 indeholde oplysninger om den eller de forsikrede risici samt præmiens og  

 forsikringssummens størrelse.
 Stk. 3.  Forsikringstageren eller forsikringsselskabet  

 skal på forlangende af forsikringstilsynet eller det i § 2 nævnte udvalg  

 forevise forsikringspolicen samt dokumentere forsikringspræmien.
 § 16.  Udenlandske forsikringsselskabers andel af  

 hæftelsen efter §§ 11-13 opgøres af forsikringstilsynet på grundlag af de  

 efter § 15 modtagne oplysninger.
 § 17.  Såfremt et udenlandsk forsikringsselskab  

 omfattet af § 14 erklæres konkurs eller er trådt i likvidation uden at  

 selskabet fuldt ud kan opfylde sine forpligtelser efter forsikringsaftalerne,  

 nedsættes det i § 2 nævnte udvalg af Sø- og Handelsretten efter forhandling  

 med forsikringstilsynet. §§ 3-5 og 9-11 finder tilsvarende anvendelse.
 Stk. 2.  Udvalget er beføjet til at modtage anmeldelse  

 af krav efter § 1.
 Stk. 3.  Udvalget opgør kravene og foranstalter  

 udbetaling m.v. efter reglerne i §§ 6, 7 og 8.
Forskellige bestemmelser § 18.  Med konkurs og likvidation sidestilles enhver  

 ordning, der efter et selskabs hjemlands ret anvendes over for et  

 forsikringsselskab, der ikke fuldt ud kan opfylde sine forpligtelser efter  

 forsikringsaftalen.
 § 19.  Det under konkurs eller i likvidation værende  

 forsikringsselskabs ansatte og kurator/ likvidator skal på anmodning meddele  

 skifteretten, udvalget og forsikringstilsynet alle de oplysninger, som de  

 skønner fornødne til varetagelse af opgaver efter denne bekendtgørelse.
 § 20.  Forsikringstilsynet drager omsorg for, at der i  

 passende omfang i dagblade og lignende indrykkes meddelelser, der oplyser om  

 forsikringsselskabets konkurs eller likvidation, om forsikringsdækningens  

 ophør, om pligten til at tegne ny forsikring efter de af justitsministeriet  

 godkendte pantebrevsformularer og om reglerne for anmeldelse af krav efter  

 denne bekendtgørelse.
 § 21.  Forsikringstilsynet underretter snarest muligt  

 og inden en måned efter konkursen eller likvidationen skriftligt hver enkelt  

 forsikringstager, der har tegnet bygningsbrandforsikring i selskabet, om  

 forsikringsdækningens ophør, om pligten til at tegne ny forsikring efter de  

 af justitsministeriet godkendte pantebrevsformularer og om reglerne for  

 anmeldelse af krav efter denne bekendtgørelse.
 Stk. 2.  Forsikringstilsynet anmoder samtidig nævnte  

 forsikringstagere om at meddele, hos hvilket selskab ny forsikring er tegnet.  

 Meddelelsen skal indeholde en bekræftelse fra det pågældende selskab.
 Stk. 3.  Såfremt forsikringstageren ikke svare inden en  

 måned, skal forsikringstilsynet på ny rette henvendelse som angivet i stk. 1  

 samt underrette panthaverne i den pågældende faste ejendom efter  

 oplysningerne i tingbogen.
 § 22.  Vederlag til udvalgets medlemmer skal godkendes  

 af skifteretten.
 § 23.  Når udvalget anser sin virksomhed for  

 afsluttet, bekendtgøres dette i Statstidende.
Straf § 24.  Overtrædelse af § 15, stk. 1 og 3, og § 19  

 straffes med bøde.
Ikrafttrædelse § 25.  Bekendtgørelsen træder i kraft ved  

 bekendtgørelsen i Lovtidende.
 § 26.  Bekendtgørelsen finder anvendelse på konkurs,  

 og likvidation, der indtræder efter ikrafttrædelsen.
 § 27.  Anmeldelse m.v. efter § 15 vedrørende  

 forsikringer tegnet af udenlandske selskaber i 1983 skal foretages inden den  

 31. december 1984.
