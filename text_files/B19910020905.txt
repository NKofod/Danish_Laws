 I medfør af § 1, stk. 2, nr. 5, i lov om registrerede revisorer, jf.
 lovbekendtgørelse nr. 57 af 19. januar 1989, fastsættes:
 § 1.  Optagelse i Revisorregistret kan ske på grundlag  

 af en kvalifikationseksamen, der afholdes af Undervisnings- og  

 Forskningsministeriet.
 Stk. 2.  Indstilling til kvalifikationseksamen efter  

 stk. 1 kan ske på et uddannelsesmæssigt grundlag, der fastsættes af  

 Undervisnings- og Forskningsministeriet.
 § 2.  For optagelse i Revisorregistret kræves, at  

 følgende betingelser er opfyldt forud for indstilling til  

 kvalifikationseksamen efter § 1, stk. 1:
 § 3.  Erhvervs- og Selskabsstyrelsen kan undtage fra  

 bestemmelserne i § 2.
§ 4.  Erhvervs- og Selskabsstyrelsen kan efter  

 ansøgning godkende, at personer, som godtgør, at de i udlandet har bestået en  

 uddannelse, der efter styrelsens skøn kan ligestilles med de uddannelser, som  

 er omfattet af § 1, og som i øvrigt opfylder betingelserne herfor, kan  

 optages i Revisorregistret.
Godkendelse kan betinges af, at ansøgeren  

 aflægger en egnethedsprøve, hvis form og indhold fastsættes af styrelsen.
 § 5.  Bekendtgørelsen træder i kraft den 10. april  

 1991.
 Stk. 2.  Bekendtgørelse nr. 493 af 21. september 1978 om  

 godkendelse af registrerede revisorers uddannelse ophæves.
§ 6.  Personer, der inden 1. januar 1990 har påbegyndt  

 teoretisk eller praktisk uddannelse, vil indtil udgangen af 1995 kunne  

 optages i Revisorregistret efter reglerne om teoretisk uddannelse i  

 bekendtgørelse nr. 493 af 21. september 1978, forudsat at de i øvrigt  

 opfylder betingelserne for optagelse i Revisorregistret.
Ansøgning om  

 optagelse i Revisorregistret må indgives til Erhvervs- og Selskabsstyrelsen  

 senest den 1. november 1995.
