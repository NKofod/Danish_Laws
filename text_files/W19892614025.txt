 Det lokale nævn har truffet beslutning om midlertidig inddragelse af  

 sendetilladelsen på baggrund af, at radioen har indstillet  

 programvirksomheden uden varsel og anvendt sendetiden til at henvise til  

 udsendelser i et andet lokalradioområde.
Udvalget fandt, at nævnet var berettiget til at skride ind overfor den  

 manglende udnyttelse af sendetilladelsen.
Under hensyn til at der ikke fra  

 nævnet i øvrigt har været kritik af den måde radioen har udnyttet sin  

 sendetilladelse, fandtes det dog ikke at inddragelsen burde udstrækkes over  

 14 dage.
 Udvalget behandlede på sine møder den 22. maj og 19. juni 1989 en klage  

 fra The Channel Lokalradio over en afgørelse om midlertidig inddragelse af  

 radioens sendetilladelse, som Lokalradio- og tv-nævnet i Næstved Kommune har  

 meddelt radioen i skrivelse af 22. april 1989.
I et brev af 27. april 1989 har The Channel Lokalradio klaget over nævnets  

 afgørelse.
Det anføres, at radioen midlertidigt havde indstillet  

 sendevirksomheden med henblik på intern omorganisering, men at det lokale  

 radio- og tv-nævn ikke på dette grundlag havde beføjelse til at inddrage  

 radioens sendetilladelse midlertidigt.
I skrivelse af 8. maj 1989 har nævnet oplyst, at det finder, at radioen  

 har tilsidesat forudsætningerne for sendetilladelsen, idet radioen har  

 indstillet programvirksomheden uden varsel og anvendt sendetiden til at  

 henvise til udsendelser i et andet lokalradioområde.
På baggrund heraf  

 besluttede nævnet på sit møde den 20. april 1989 at inddrage tilladelsen i en  

 måned.
I supplerende svar af 14. juni 1989 fra The Channel Lokalradio,  

 opretholdes klagen i sin helhed.
Det anføres, at The Channel har haft ret  

 til, for en midlertidig periode på 14 dage, at afbryde programvirksomheden  

 under henvisning til interne omlægninger.
Det kritiseres endvidere, at nævnet  

 ikke har advaret stationen, inden man besluttede at inddrage sendetilladelsen  

 midlertidigt.
Udvalget vedr.
Lokal Radio og TV finder, at nævnet har været berettiget  

 til at skride ind overfor den manglende udnyttelse af sendetilladelsen.
Under de foreliggende omstændigheder, hvor udsendelserne er standset til  

 gene for de øvrige lokalradioer på samme frekvens, og der er foretaget  

 henvisning til en radio på en anden frekvens, findes der endvidere ikke  

 grundlag for at kritisere det af nævnet anlagte skøn, hvorefter den skete  

 tilsidesættelse af lokalradioordningen er fundet så alvorlig, at den bør  

 medføre en midlertidig inddragelse af sendetilladelsen.
Under hensyn til, at  

 der efter det oplyste ikke i øvrigt har været kritik fra nævnets side,  

 herunder advarsel, af den måde, The Channel har udnyttet sin sendetilladelse  

 på, finder udvalget dog ikke, at inddragelsen bør udstrækkes over 14 dage.
 The Channel Lokalradios sendetilladelse inddrages midlertidigt i tiden 1.  

 august - 14. august 1989.
 Udvalgets afgørelse er enstemmig.
