 I medfør af lov om registreringsafgift af motorkøretøjer m.v., jf.
lovbekendtgørelse nr. 607 af 14. oktober 1988, fastsættes følgende bestemmelser:
Udlændinges berigtigelse af  

 registreringsafgift ved betaling af (lovens § 3, stk. 1) § 1.  Udlændinge, hvis ophold her i landet er  

 tidsbegrænset, men dog medfører registreringspligt for motorkøretøjer, der  

 ejes og benyttes af dem, kan, såfremt opholdet her i landet antages ikke at  

 ville overstige 3 år, få tilladelse til at betale registreringsafgiften med 1  

 pct. af afgiftsbeløbet pr. påbegyndt måned.
Tilladelsen meddeles af  

 toldvæsenet efter følgende regler:
 Stk. 2.  Betales afgiften ikke rettidigt, må køretøjet  

 ikke benyttes, og dets nummerplader vil på toldvæsenets foranledning blive  

 inddraget af politiet.
Stk. 3.  Såfremt et køretøj ved tilladelsens ophør  

 fortsat er registreringspligtigt her i landet, forfalder det resterende  

 afgiftsbeløb til betaling.
Toldvæsenet kan dog tillade, at køretøjet  

 registreres for en ny ejer og fortsat afgiftsberigtiges med 1 pct. af  

 afgiftsbeløbet pr. måned, såfremt den nye ejer opfylder betingelserne for at  

 få sådan tilladelse.
Afgift af motorkøretøjer, der udelukkende  

 benyttes til udlejning til (lovens § 7) § 2.  For køretøjer, der efter regler fastsat af  

 skatteministeren udelukkende benyttes til udlejning til valutaudlændinge,  

 svares afgift med 60 pct. af satserne i lovens § 4, når de i nærværende  

 kapitel fastsatte betingelser er opfyldt.
 § 3.  Udlejningsvirksomheden skal over for toldvæsenet  

 dokumentere, at virksomheden ved udlejning til valutaudlændinge af  

 motorkøretøjer, der er registreret her i landet, har indtjent et lejebeløb  

 svarende til 70 pct. af den i lovens § 9, stk. 2 eller stk. 3, anførte  

 afgiftspligtige værdi af køretøjet på det tidspunkt, køretøjet anmeldes til  

 afgiftsberigtigelse.
 § 4.  Et motorkøretøj, der er berigtiget med afgift  

 efter § 2, må udelukkende benyttes til udlejning til valutaudlændinge, indtil  

 der på grundlag af kontrakter, afsluttet af den pågældende  

 udlejningsvirksomhed, enten er indtjent et lejebeløb svarende til 70 pct. af  

 den i § 3 anførte værdi, eller køretøjet i forbindelse med udlejningen har  

 kørt mindst 12.000 km.
 § 5.  Når et køretøj har været anvendt i  

 overensstemmelse med § 4, udfærdiger toldvæsenet på begæring en ny  

 afgiftsattest, hvorefter der med hensyn til registreringsafgiften intet er  

 til hinder for køretøjets registrering til anden anvendelse.
 Stk. 2.  Såfremt et køretøj i andre tilfælde overgår til  

 anden anvendelse, skal det afgiftsberigtiges med fuld afgift efter lovens § 4  

 på grundlag af den afgiftspligtige værdi ved køretøjets første  

 afgiftsberigtigelse og således, at der i afgiften sker fradrag af den  

 tidligere betalte afgift.
 § 6.  Toldvæsenet fastsætter de nærmere regler om  

 regnskabsførelse m.v.
Leverings- og finansieringsomkostninger (lovens § 8, stk. 4) § 7.  Ved fastsættelse af den afgiftspligtige værdi  

 for et nyt motorkøretøj efter reglerne i lovens § 8 og § 9 kan der ses bort  

 fra betalingen af de med leveringen forbundne udgifter til køretøjets  

 forsendelse og registrering, dog højst med følgende beløb (ekskl.  

 merværdiafgift):
 Stk. 2.  Endvidere ses der bort fra de af  

 justitsministeren fastsatte nummerpladegebyrer.
 Stk. 3.  For andre end de i stk. 1 omhandlede køretøjer  

 kan de i stk. 1 og 2 nævnte udgifter holdes uden for den afgiftspligtige  

 værdi mod fornøden dokumentation.
 Stk. 4.  Merværdiafgift af de i stk. 1, 2 og 3 nævnte  

 leveringsomkostninger kan ligeledes holdes uden for den afgiftspligtige  

 værdi.
 § 8.  Sædvanlige renter og tillæg, som er betaling for  

 købekontraktens finansiering, kan holdes uden for den afgiftspligtige værdi.
Afgiftsberigtigelse af flyttegodskøretøjer (lovens § 11, stk. 3) § 9.  Brugte personmotorkøretøjer og brugte  

 varemotorkøretøjer, der indføres til brug for personer, som har opholdt sig i  

 udlandet og som tager bopæl her i landet bortset fra Færøerne og Grønland kan  

 afgiftsberigtiges på grundlag af en ved vurdering fastsat almindelig pris  

 indbefattet merværdiafgift, men uden registreringsafgift, ved salg til bruger  

 her i landet i den stand, hvori køretøjet skal registreres, såfremt Henstand med betaling af afgiften (lovens § 17, stk. 2, jf. § 14, stk. 2) § 10.  Ansøgning om indtil 3 måneders henstand efter  

 lovens § 17 med betaling af skyldig afgift indgives til distriktstoldkamret i  

 det distrikt, hvor virksomheden er registreret, og skal indeholde oplysninger  

 om arten af den tilbudte sikkerhed og størrelsen af det beløb, for hvilket  

 der ønskes henstand.
Som sikkerhed såvel efter lovens § 14, stk. 2, som efter  

 § 17, stk. 2, antages selvskyldnerkautionsbeviser fra banker, sparekasser,  

 andelskasser og forsikringsselskaber, indlånsbøger med banker, sparekasser og  

 andelskasser samt børsnoterede obligationer, som er ihændehaverpapirer.  

 Præmieobligationer modtages dog ikke.
Selvskyldnerkautionsbeviserne skal være  

 affattet i overensstemmelse med en nærmere aftalt formulering.
Stk. 2.  Der ydes kun henstand med betaling af skyldig  

 afgift inden for det beløb, for hvlket der er stillet sikkerhed.
Til  

 sikkerhedsstillelsen medregnes det beløb på 50.000 kr., som virksomheden har  

 stillet som sikkerhed efter bestemmelsen i lovens § 14, stk. 2.
Stk. 3.  Den stillede sikkerhed skal sikre skadesløs  

 betaling af de afgiftsbeløb, hvormed der er ydet virksomheden henstand.
Den  

 skal endvidere inden for det fastsatte kreditmaksimum dække afgiftsskyld, som  

 forfalder efter en virksomheds ophør, betalingsstandsning og lign., dog ikke  

 ud over et beløb på 50.000 kr.
 Stk. 4.  Den for en afgiftsperiode skyldige afgift skal  

 være indbetalt senest den 20. i den fjerde måned efter afgiftsperioden.
Kontrolforanstaltninger (lovens § 22, stk. 4) § 11.  I forbindelse med et køretøjs første  

 registrering i henhold til færdselslovens bestemmelser herom skal der for  

 toldvæsenet fremlægges bevis for fortoldningen af køretøjet eller det dertil  

 anvendte chasis, eller afgives erklæring om, at køretøjet er fremstillet  

 (samlet) her i landet.
Straffe- og ikrafttrædelsesbestemmelser (lovens § 27, stk. 2) § 12.  Forsætlig eller grov uagtsom overtrædelse af  

 vilkår fastsat i tilladelse efter kapitel 1, § 1, og kapitel 2, § 2, straffes  

 med bøde.
 § 13.  Bekendtgørelsen træder i kraft den 1. november  

 1988.
 Stk. 2.  Bekendtgørelse nr. 345 af 23. juni 1982 med  

 senere ændringer ophæves.
