Bekendtgørelse om  

 datanomuddannelsen I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v. fastsættes:
Kapitel 1 Formål og udbud § 1. Formålet med datanomuddannelsen er at  

 give deltagerne kvalificeret grundlag for at varetage funktioner i deres  

 erhverv inden for datamatiske fagområder.
§ 2. Undervisningsministeriet godkender skoler til  

 at udbyde uddannelsen.
Godkendelsen kan tilbagekaldes.
 § 3. Skolen skal gennemføre en eller flere  

 uddannelseslinjer, jf. § 6. Kravet kan opfyldes i et på  

 forhånd fastlagt samarbejde med en eller flere erhvervsskoler inden for  

 rimelig geografisk afstand.
§ 4. Deltageren kan vælge at  

 gennemføre en samlet uddannelse, jf. § 6, stk. 1, eller at  

 gennemføre et eller flere fag.
Tilmelding og optagelse finder sted for  

 hvert fag.
 Stk. 2. Deltagelse i et fag kan forudsætte  

 forudgående gennemførelse af eller sideløbende deltagelse  

 i andre fag, hvis det fremgår af den af skolen fastsatte fagplan, jf.  

 § 7.
Kapitel 2 Struktur og varighed § 5. Uddannelsen er en erhvervsrettet  

 deltidsuddannelse, der kan tilrettelægges på heltid inden for en  

 tidsramme af op til 1 års varighed i overensstemmelse med reglerne i  

 lov om åben uddannelse.
 § 6. En samlet uddannelse kan erhverves inden for  

 en af følgende uddannelseslinjer, jf. § 7 og bilag 1:
 1)	Systemudvikling.
 2)	Programmering.
 3)	IT-rådgivning og projektledelse.
 4)	Systemteknik og drift.
 Stk. 2. En uddannelse kan erhverves uden linjebetegnelse, jf.  

 § 7 og bilag 1.
§ 7. En samlet uddannelse består af en  

 uddannelse med basisfag, 6 linjefag og et specialefag, som afslutter  

 uddannelsen.
Deltagere med dokumenterede kundskaber i informationsteknologi  

 mindst svarende til niveau B fritages for basisfaget.
 Stk. 2. Hvert fag har et omfang svarende til en normeret  

 arbejdstid for deltagerne på 12,5 pct. af et arbejdsår, jf. bilag  

 1.
 Stk. 3. Basisfaget er fælles for alle uddannelseslinjer  

 og placeres i begyndelsen af uddannelsen.
Stk. 4. Linjefagene sammensættes i de enkelte  

 uddannelseslinjer til en afrundet, faglig helhed, jf. bilag 1. Linjefagene  

 opdeles i gruppe I og II efter niveau.
Uddannelsen omfatter 6 linjefag, der  

 enten er henført til den bestemte linje, jf. bilag 1, eller 6 linjefag  

 fra forskellige linjer.
Mindst 3 linjefag skal kunne henføres til  

 gruppe II.
Stk. 5. Specialefaget vælges af deltageren blandt  

 skolens udbud af gruppe II-fag, jf. § 9, stk. 1. Skolen tilbyder  

 vejledning ved valget.
Der er knyttet et projektarbejde til specialefaget.  

 Projektarbejdet afsluttes med en skriftlig rapport, jf. §10.
Kapitel 3 Uddannelsens mål og indhold og undervisningens  

 tilrettelæggelse § 8. Skolen fastsætter fagplaner for  

 undervisningen, hvis krav mindst svarer til kravene i ministeriets vejledende  

 fagplaner, jf. bilag 1.
 Stk. 2. Skolens fagplaner skal angive fagenes formål,  

 mål og indhold samt kravene til en obligatorisk opgave i hvert af  

 linjefagene.
 Stk. 3. Ved fagplanernes udformning tages særligt hensyn  

 til, at den uddannede skal have indsigt i og forståelse af  

 fagområdets miljømæssige forhold.
 § 9. Blandt de gruppe II-fag, som udbydes af  

 skolen, udvælger skolen for hver linje et eller flere, som skolen  

 udbyder som specialefag.
 Stk. 2. Skolen tilbyder undervisning i specialefagets centrale  

 emner samt vejledning i forbindelse med udarbejdelsen af projektarbejdet, jf.  

 § 7, stk. 5.
 § 10. Projektarbejdet, jf. § 7,  

 stk. 5, skal inddrage centrale dele af uddannelsens linjefag og  

 specialefag.
Stk. 2. Formålet med projektarbejdet er at sikre dybere  

 indlæring af væsentlige dele af fagområdet samt at  

 træne deltagerne i 1)	systematisk problemformulering og -behandling, 2)	indsamling og analyse af kildemateriale og 3)	systematisk skriftlig og mundtlig fremstilling.
 Stk. 3. Projektarbejdet udføres som gruppearbejde med  

 op til 3 deltagere eller individuelt.
Kapitel 4 Lærerkvalifikationer § 11. Skolen påser, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Kapitel 5 Eksamen og bedømmelse § 12. Der afholdes prøve i hvert fag.
Alle  

 skriftlige hjælpemidler er tilladt.
Stk. 2. I basisfaget er prøven skriftlig.
I  

linjefagene er prøverne mundtlige eller skriftlige efter  

 skolens bestemmelse.
I specialefaget afholdes der en individuel  

 mundtlig prøve med udgangspunkt i det beståede projektarbejde.  

 Projektarbejdet bedømmes særskilt, jf. stk. 3.
Stk. 3. Alle prøver skal bestås.
Ved  

 projektarbejdet anvendes bedømmelsen »Bestået/Ikke  

 bestået«.
 Stk. 4. Der er en betingelse for at deltage i prøven i  

 et linjefag, at kravene til den obligatoriske opgave er opfyldt, jf.  

 § 8, stk. 2.
§ 13. Bedømmelsen af præstationen ved  

 prøverne foretages af vedkommende lærer og en censor.
Det  

 afsluttende projektarbejde bedømmes forud for den mundtlige  

 prøve i specialefaget af vejleder og en censor.
 § 14. For afholdelsen af prøverne  

 gælder i øvrigt bekendtgørelse om eksamensordning  

 på erhvervsskolerne mv. og bekendtgørelse om karakterskala og  

 anden bedømmelse.
 § 15. Skolen kan fritage for prøve, hvis  

 den studerende kan dokumentere tilsvarende viden og færdighed inden for  

 fagområdet.
Kapitel 6 Selvstuderende § 16. Selvstuderende har kun adgang til  

 eksamen i specialefaget, når de afleverer et udført arbejde, som  

 efter skolens vurdering kan sidestilles med projektarbejdet.
 Stk. 2. Af hensyn til eksamensadministrationen kan skolen  

 bestemme, at arbejdet efter stk. 1 skal afleveres inden for en bestemt  

 frist.
Kapitel 7 Rådgivning § 17. Undervisningsministeriet sammensætter  

 et rådgivende forum, der med ministeriet drøfter  

 spørgsmål i almindelighed om uddannelsens udvikling på  

 baggrund af nye eller ændrede kompetencebehov på arbejdsmarkedet  

 og i erhvervslivet.
Det rådgivende forum rådgiver ministeriet om  

 uddannelsernes overordnede formål, mål og strukturelle  

 rammer.
Kapitel 8 Andre regler § 18. Skolen yder interesserede oplysning og  

 vejledning om uddannelsens tilrettelæggelse og mål og om de krav,  

 uddannelsen stiller til deltageren, samt om adgangskrav m.v.
§ 19. Undervisningsministeriet kan fravige  

 bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
Samtidig  

 fastsættes forsøgets varighed og rapporteringsformen.
 § 20 Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 9 Klager § 21. Klager over skolens afgørelse efter  

 denne bekendtgørelse kan for så vidt angår retlige  

 spørgsmål indbringes for Undervisningsministeriet af den, som  

 afgørelsen vedrører.
Stk. 2. Klagen indgives skriftligt til skolen senest 2 uger  

 efter, at afgørelsen er meddelt den pågældende.
Skolen  

 videresender klagen til ministeriet ledsaget af skolens udtalelse.
Skolen  

 giver inden for en frist på 1 uge klageren lejlighed til at kommentere  

 skolens udtalelse.
Skolen skal give ministeriet de nødvendige  

 oplysninger til behandling af sagen.
Kapitel 10 Ikrafttræden og overgangsregler § 22. Bekendtgørelsen træder i kraft  

 den 1. august 1999.
 Stk. 2. Bekendtgørelse nr. 850 af 2. december 1998 om  

 datanomuddannelsen ophæves.
 Stk. 3. Uddannelsessøgende, der har påbegyndt  

 uddannelsen før 1. januar 1999, overfører de datanomkursus, de  

 har bestået efter de hidtidige regler for datanomuddannelsen, idet  

 skolen afgør, hvilken gruppe og hvilken uddannelseslinje, jf.  

 § 7, stk. 4, de overførte fag henføres til.
