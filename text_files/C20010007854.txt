Skrivelse om bekendtgørelse om  

 sundhedsmæssig bistand til indsatte i kriminalforsorgens  

 institutioner Vedlagt sendes bekendtgørelse om  

 sundhedsmæssig bistand til indsatte i kriminalforsorgens institutioner.  

 Bekendtgørelsen træder i kraft den 1. juli 2001.
 Efter straffuldbyrdelseslovens § 45, stk. 1, har en indsat  

 ret til lægebehandling og anden sundhedsmæssig bistand.  

 Bestemmelsen hviler på det hovedsynspunkt, at indsatte i  

 sundhedsmæssig henseende så vidt muligt skal sidestilles med  

 andre borgere i samfundet, jf. også princippet i lovens § 4.
 Bekendtgørelsen er udstedt efter  

 straffuldbyrdelseslovens § 45, stk. 4, og § 105, stk. 2, hvorefter  

 justitsministeren fastsætter regler om henholdsvis sundhedsmæssig  

 bistand til indsatte og regler om fuldbyrdelse af forvaring.  

 Bekendtgørelsen er tillige udstedt efter retsplejelovens § 776, 1.  

 pkt., og omfatter både indsatte, som udstår fængselsstraf  

 og forvaring, og varetægtsarrestanter.
 Bestemmelserne i straffuldbyrdelsesloven suppleres af  

 anden lovgivning vedrørende sundhedsmæssig bistand, herunder  

 bl.a. lov om offentlig sygesikring og lov om kommunal tandpleje med  

 tilhørende forskrifter.
1. Lægebehandling til indsatte i fængsler  

 og arresthuse Bekendtgørelsens kapitel 2, som indeholder regler  

 om lægebistand til indsatte i fængsler og arresthuse, svarer helt  

 overvejende til de hidtil gældende regler.
 I § 2 fastslås det, at de indsatte behandles af  

 institutionens læge. "Institutionens læge" kan enten  

 være en læge, der er ansat i institutionen, eller en privat  

 praktiserende læge, som betjener institutionen.
Af § 3 fremgår det, at varetægtsarrestanter  

 tillige har adgang til at tilkalde egen læge.
Det fremgår  

 imidlertid af Sundhedsudvalgets indstilling om Sundhedstjenesten i  

 Kriminalforsorgen, 1988, at institutionens læge efter de gældende  

 regler har ansvaret for den lægelige behandling af klientellet.
Som det fremgår af bekendtgørelsens § 3 skal  

 politiet høres, inden der gives en varetægtsarrestant adgang til  

 at tilkalde egen læge.
Baggrunden er, at politiet, som det også  

 fremgår af § 3, af hensyn til varetægtsfængslingens  

 øjemed kan modsætte sig tilkald af egen læge.
Efter § 4, stk. 1, skal personalet uden ophold underrette  

 institutionens læge eller sygeplejerske, når en indsat  

 ønsker læge tilkaldt.
Efter § 8, stk. 3, gælder dette  

 også, når indsatte ved indsættelsen fremsætter  

 ønsker om tilkald af læge.
I tilfælde, hvor dette sker  

 uden for institutionslægens eller sygeplejerskens arbejdstid, skal der  

 i stedet ske underretning af lægevagten eller anden læge, som  

 efter aftale med institutionen i dette tidsrum varetager den lægelige  

 betjening af institutionen.
Der henvises i øvrigt til  

 Justitsministeriet, Direktoratet for Kriminalforsorgens skrivelse af 2. marts  

 2001.
 § 4, stk. 2 og 3 om den indsattes adgang til  

 uoverværet personlig eller telefonisk kontakt med institutionens  

 læge gælder også for kontakt til vikarierende  

 læge.
 I relation til § 6, vedrørende underretning af  

 pårørende ved alvorlig sygdom hos den indsatte, bemærkes,  

 at institutionen i sådanne tilfælde tillige skal overveje, om der  

 er grundlag for, at den pågældende søger benådning  

 og i givet fald rejse sagen over for Justitsministeriet, Direktoratet for  

 Kriminalforsorgen.
 I tilknytning til § 12 vedrørende sultestrejke  

 bemærkes, at Direktoratet for Kriminalforsorgen på baggrund af  

 internationale deklarationer og efter forelæggelse for  

 Sundhedsstyrelsen har udsendt en checkliste om forholdsregler i  

 tilfælde af, at indsatte iværksætter sultestrejke.  

 Checklisten er vejledende, og der kan i konkrete tilfælde være  

 grundlag for yderligere forholdsregler udover dem, der er nævnt i  

 checklisten.
2. Tandbehandling til indsatte i fængsler og  

 arresthuse Af bekendtgørelsens § 13 fremgår det, at de  

 indsatte normalt behandles af institutionens tandlæge, som f.eks. kan  

 være en praktiserende tandlæge, der er tilknyttet  

 institutionen.
 Reglerne i bekendtgørelsens kapitel 3 om  

 tandlægebistand til indsatte i fængsler og arresthuse er på  

 en række punkter ændret i forhold til de hidtil gældende  

 regler.
Udgangspunktet er, at indsatte, som udstår  

 fængselsstraf eller forvaring og skal opholde sig i institution under  

 kriminalforsorgen i 3 måneder eller derover, har adgang til de typer af  

 tandbehandling, som sygesikringen yder tilskud til.
Herudover har de indsatte  

 adgang til nødvendig lokalbedøvelse i tilknytning til  

 sådan behandling og tandbehandling omfattende aftagelig protetik, som i  

 visse tilfælde er en mere relevant behandling, end at behandle  

 indsattes egne tænder.
 Andre indsatte har kun adgang til  

 nødbehandling.
Institutionen afholder udgiften til tandbehandling i det  

 omfang udgiften ikke afholdes af sygesikringen eller lignende, og den  

 indsatte ikke har midler til selv at afholde udgiften.
Det er endvidere en  

 betingelse, at behandlingen efter en tandlægefaglig vurdering er  

 rimelig i forhold til den pågældendes tandstatus ved  

 indsættelsen, og at behandlingen ikke kan afvente løsladelsen.
I hvilket omfang den indsatte har midler til helt eller  

 delvist at afholde udgiften selv, beror på en konkret vurdering af den  

 indsattes økonomiske forhold sammenholdt med størrelsen af  

 udgiften.
Hvis den indsatte alene har indtægt svarende til vederlaget  

 for beskæftigelse i kriminalforsorgens institutioner, og den indsatte  

 ikke i øvrigt skønnes at have økonomiske midler,  

 må det lægges til grund, at den indsatte ikke selv kan afholde  

 udgiften.
3. Indsatte i kriminalforsorgens pensioner Bekendtgørelsens kapitel 4 vedrører  

 indsatte, der opholder sig i kriminalforsorgens pensioner.
Som det fremgår af § 20 finder kun visse af  

 bekendtgørelsens bestemmelser anvendelse på indsatte, der  

 opholder sig i kriminalforsorgens pensioner.
Særligt i forhold til  

 bestemmelserne vedrørende tandbehandling henledes opmærksomheden  

 på, at alene § 17, som giver mulighed for i ganske særlige  

 tilfælde at dække udgifter til tandbehandling udover det, som  

 sygesikringen yder tilskud til, finder anvendelse i pensionerne.
Baggrunden  

 herfor er, at indsatte i pensionerne er omfattet af de almindelige regler om  

 tilskud fra sygesikringen og lignende.
4. Tandlægekonsulenten Institutionerne har mulighed for at forelægge sager  

 for kriminalforsorgens tandlægekonsulent.
Dette kan f.eks. være  

 relevant, hvis udgiften til en foreslået behandling forekommer  

 uforholdsmæssig stor.
