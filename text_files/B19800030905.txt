 I henhold til § 7, stk. 3, i lov nr. 91 af 14. marts 1979 om uddannelse af  

 håndarbejdslærere m. fl. fastsættes:
Faste råd og udvalg § 1.  Ved håndarbejdsseminarierne oprettes der  

 lærerråd, de studerendes råd, fællesudvalg og praktikudvalg.
Lærerråd, fællesudvalg og praktikudvalg Fælles bestemmelser (§§ 2-5) § 2.  Lærerråd, fællesudvalg og praktikudvalg  

 konstituerer sig selv for hvert undervisningsår.
De fastsætter selv deres  

 forretningsorden.
Stk. 2.  Medlemmerne har pligt til at deltage i møderne.  

 Andre kan indbydes til at deltage uden stemmeret.
Forretningsordenen skal  

 indeholde bestemmelser om meddelelse af eventuelt forfald.
Har et medlem ikke  

 deltaget i et møde, skal han gøre sig bekendt med protokollatet af mødet.
Stk. 3.  Der føres protokol ved møderne.
I protokollen  

 indføres forretningsordenen samt for lærerrådet medlemmernes antal og for  

 fællesudvalget og praktikudvalget navnene på medlemmerne og eventuelle  

 suppleanter, og hvem de repræsenterer.
For hvert møde angives, hvem der har  

 deltaget i mødet, dagsordenen, eventuelt hovedpunkter af forhandlingerne,  

 vedtagelser og efter kort diktat eventuelle mindretalsudtalelser.
Er der  

 holdt afstemning, angives dennes emne og antallet af stemmer (ja, nej,  

 stemmer ikke). Protokollatet for hvert møde oplæses og godkendes inden mødets  

 slutning og underskrives af mødets leder og protokolfører.  

 Mindretalsudtalelser underskrives af den eller dem, der har afgivet dem.
 Stk. 4.  Protokollen opbevares på seminariet og skal  

 efter anmodning forevises medlemmer af lærerrådet, fællesudvalget eller  

 praktikudvalget.
Stk. 5.  Forelægges en sag, der har været behandlet i  

 lærerrådet, fællesudvalget eller praktikudvalget, for  

 undervisningsministeriet, eller afgives der en udtalelse til brug for  

 ministeriet, skal en udskrift af protokollen vedlægges sagen eller  

 udtalelsen.
Udskriften skal omfatte hele protokollatet om den pågældende sag,  

 herunder eventuelle mindretalsudtalelser.
Udskriften bekræftes af  

 forstanderen.
Stk. 6.  Udtalelse og protokoludskrift fremsendes gennem  

 forstanderen.
Genpart af forstanderens ledsagende bemærkninger gives til  

 lærerrådet, fællesudvalget eller praktikudvalget.
 § 3.  Vedtagelser træffes, hvor ikke andet er fastsat  

 i bekendtgørelsen, ved stemmeflerhed blandt de tilstedeværende medlemmer.
§ 4.  Udtalelser og meddelelser om lærerrådets,  

 fællesudvalgets og praktikudvalgets arbejde gives efter nærmere bestemmelse i  

 forretningsordenen.
Medlemmerne har tavshedspligt om forhold, der er af  

 fortrolig karakter, eller forhold, hvorom tavshedspligt er vedtaget i  

 lærerrådet, fællesudvalget eller praktikudvalget.
§ 5.  Udgifter i forbindelse med lærerrådets,  

 fællesudvalgets og praktikudvalgets arbejde afholdes inden for de  

 bevillingsmæssige rammer af seminariet.
Dettes kontor bistår med  

 skrivearbejde og postbesørgelse.
Lærerrådet (§§ 6-9) § 6.  Lærerrådet består af seminariets forstander og  

 seminariets lærere, herunder timelærere.
 Stk. 2.  Det kan bestemmes i forretningsordenen, at  

 lærerrådet nedsætter et forretningsudvalg på højst 5 medlemmer og eventuelt  

 andre udvalg til forberedelse af lærerrådets arbejde.
 § 7.  Lærerrådet holder møde efter nærmere bestemmelse  

 i forretningsordenen, eller når seminariets forstander eller lærerrådets  

 medlemmer af fællesudvalget eller mindst 1/5 af lærerrådets medlemmer  

 skriftligt anmoder om møde med angivelse af det eller de emner, der ønskes  

 drøftet.
Stk. 2.  Indkaldelse til lærerrådsmøde sker ved  

 skriftlig meddelelse til hvert medlem med mindst 14 dages varsel og angivelse  

 af dagsorden.
Rådets medlemmer kan skriftligt stille forslag til dagsordenen  

 indtil 4 dage før mødet.
 Stk. 3.  Til behandling af hastende sager kan  

 indkaldelse ske med mindst eet døgns varsel.
 § 8.  Timelærere med mindre end 5 ugentlige timer har  

 kun mødepligt, når der behandles spørgsmål om deres fag, samt i de tilfælde,  

 der er nævnt i stk. 2.
 Stk. 2.  Vedtagelser om bestemte studerende kan kun  

 træffes, når et flertal af de medlemmer, der underviser eller inden for de  

 sidste 6 måneder har undervist de pågældende studerende, er til stede.
 Stk. 3.  Vikarer, der på tidspunktet for mødet er  

 knyttet til seminariet, deltager uden stemmeret i behandlingen af sager om  

 studerende, som de underviser.
 § 9.  Lærerrådet behandler sager af almen betydning  

 for seminariet og afgiver udtalelse til forstanderen om optagelse af  

 studerende, når der er flere ansøgere, end seminariet kan optage, i sager om  

 bortvisning af studerende, jfr. § 24, samt i sager som forstanderen  

 forelægger for rådet.
 Stk. 2.  Lærerrådet afgiver udtalelse til fællesudvalget  

 om:
 Stk. 3.  Planer om uddannelsesforsøg og  

 udviklingsarbejde, jfr. § 45 i bekendtgørelse af 6. juli 1979 om uddannelse  

 af håndarbejdslærere m. fl., behandles i lærerrådet, inden fællesudvalget  

 afgiver udtalelse om dem.
 Stk. 4.  Dispositioner efter § 11, stk. 1, i  

 bekendtgørelse om uddannelse af håndarbejdslærere m. fl., behandles i  

 lærerrådet, inden fællesudvalget afgiver udtalelse.
 Stk. 5.  Ønsker forstanderen eller lærerrådets medlemmer  

 af fællesudvalget eller 1/5 af lærerrådets medlemmer en sag drøftet i  

 fællesudvalget, før lærerrådet tager stilling til den, indhentes der en  

 udtalelse fra fællesudvalget.
Stk. 6.  Er en sag, som lærerrådet skal udtale sig om  

 efter stk. 2, uopsættelig, og kan lærerrådet ikke indkaldes på grund af ferie  

 eller studierejse, afgør forstanderen den pågældende sag uden behandling i  

 lærerrådet.
Forstanderen foranlediger sagen optaget på dagsordenen for  

 førstkommende møde, hvor han giver en redegørelse for sagen.
 Stk. 7.  2/3 af lærerrådets medlemmer kan på det første  

 møde efter undervisningsårets begyndelse vedtage, at rådet i dette  

 undervisningsår enten ikke skal behandle nogen af de sager, der er nævnt i  

 stk. 2 og stk. 4, eller kun en nærmere bestemt del af disse sager.
Fællesudvalget (§§ 10-13) § 10.  Fællesudvalget består af 8 medlemmer, heraf 4  

 lærere, der vælges af lærerrådet blandt dets medlemmer, og 4 studerende, der  

 vælges af de studerende.
Stk. 2.  Valgene foretages i hvert undervisningsår inden  

 den 15. oktober for tiden indtil næste valg.
Omvalg inden for valgperioden  

 foretages af lærerrådet, hvis mindst 1/3 af dets medlemmer ønsker det, og af  

 de studerende, hvis mindst 1/3 af alle studerende ønsker det.  

 Undervisningsministeriet, direktoratet for folkeskolen, folkeoplysning,  

 seminarier m. v. kan fastsætte andre valgterminer, hvis særlige forhold  

 begrunder dette.
Stk. 3.  Seminariets forstander deltager i møderne.
En  

 eventuel øvelsesskoles leder og en repræsentant for det  

 teknisk-administrative personale kan deltage i møderne.
Stk. 4.  Fællesudvalget kan bestemme, at dets møder helt  

 eller delvis skal overværes af ansatte og studerende ved seminariet.
På  

 sådanne åbne møder kan der ikke drøftes forhold, som er omfattet af  

 udvalgsmedlemmernes tavshedspligt.
§ 11.  Fællesudvalget holder normalt ordinært møde  

 mindst 3 gange i hvert semester, og i øvrigt når 3 af medlemmerne eller  

 forstanderen skriftligt anmoder om møde med angivelse af det eller de emner,  

 der ønskes drøftet.
Møderne afholdes fortrinsvis på dage, der ikke er ferie-  

 eller fridage.
Stk. 2.  Fællesudvalgets ordinære møder aftales for en  

 periode ad gangen eller fra møde til møde.
Aflysning sker ved opslag og ved  

 meddelelse til medlemmerne og forstanderen.
Indkaldelse til andre møder sker  

 ved skriftlig meddelelse til medlemmerne og forstanderen med normalt 6 dages  

 varsel.
Stk. 3.  Der fastsættes en dagsorden for hvert møde, der  

 meddeles medlemmerne og forstanderen senest 2 dage før mødet.
Udvalgets  

 medlemmer og forstanderen kan stille forslag til dagsordenen senest 3 dage  

 før mødet.
Eventuelt materiale udsendes så vidt muligt før mødet.
 § 12.  Medlemmernes stilling til de spørgsmål, der  

 behandles, kan ikke bindes med direktiver fra lærerrådet, henholdsvis de  

 studerendes forsamling eller råd.
 Stk. 2.  Ønsker alle tilstedeværende medlemmer, der er  

 valgt af lærerrådet eller af de studerende, en sag drøftet i lærerrådet  

 henholdsvis de studerendes råd eller forsamling, inden de tager stilling til  

 den, udsættes sagen, til drøftelsen er sket, dog ikke ud over en måned og  

 ikke, hvis de øvrige medlemmer eller forstanderen finder sagen uopsættelig.
 Stk. 3.  Behandler fællesudvalget faglige spørgsmål  

 eller spørgsmål, der vedrører grupper på seminariet, som ikke er  

 repræsenteret gennem fællesudvalgets medlemmer, afgør udvalget, om der bør  

 indhentes særlig redegørelse, og om sagkyndige eller repræsentanter for de  

 pågældende grupper bør indkaldes til mødet.
Stk. 4.  Der gives på seminariet løbende orientering om  

 fællesudvalgets arbejde, medmindre sådan orientering efter sagens natur i det  

 enkelte tilfælde bør undlades.
Udvalget fastsætter selv, hvordan  

 orienteringen skal ske.
 § 13.  Fællesudvalget afgiver udtalelse til  

 forstanderen om:
 Stk. 2.  Mindst 2 gange årligt drøfter fællesudvalget  

 spørgsmål vedrørende seminariets økonomi på grundlag af en redegørelse herom  

 fra forstanderen.
Stk. 3.  Fællesudvalget kan på eget initiativ eller  

 efter forslag fra andre på seminariet behandle ethvert spørgsmål af  

 almindelig interesse for undervisningen eller seminariet i øvrigt, som ikke  

 udelukkende berører lærernes eller udelukkende de studerendes interesser.  

 Konkrete tilfælde af uenighed mellem de studerende og forstanderen eller  

 lærere behandles af fællesudvalget, hvis en af parterne ønsker det.  

 Fællesudvalget afgiver udtalelse, når seminariets forstander eller faste råd  

 eller udvalg på seminariet anmoder om det.
I øvrigt afgør udvalget selv, om  

 det vil behandle et spørgsmål, der er rejst over for det.
 Stk. 4.  Fællesudvalget kan ikke behandle spørgsmål om  

 faglig vurdering af bestemte studerende eller om bestemte læreres  

 undervisning eller tjenstlige forhold.
Stk. 5.  Er en sag, som fællesudvalget skal udtale sig  

 om efter stk. 1 eller 2, uopsættelig, og kan fællesudvalget ikke indkaldes på  

 grund af ferie eller studierejse, afgør forstanderen den pågældende sag uden  

 behandling i fællesudvalget.
Forstanderen foranlediger sagen optaget på  

 dagsordenen for fællesudvalgets førstkommende møde, hvor han giver en  

 redegørelse for sagen.
Praktikudvalget (§§ 14-17) § 14.  Praktikudvalget består af 2 praktiklærere, der  

 vælges af og blandt de lærere, der i det pågældende undervisningsår virker  

 som praktiklærere i øvelsespraktik inden for hovedområderne den kommunale  

 ungdomsskole og fritidsundervisning for voksne samt de private statsstøttede  

 skoler, lederen af den pædagogiske praktik og 1 af seminariets lærere valgt  

 af lærerrådet og 2 studerende - en fra hver årgang i den faglige-pædagogiske  

 del af uddannelsen.
Stk. 2.  Valgene foretages i hvert undervisningsår inden  

 den 1. oktober.
Direktoratet kan fastsætte andre valgterminer, hvis særlige  

 forhold begrunder dette.
 Stk. 3.  Udvalget holder møde mindst 2 gange årligt.
§ 15.  Praktikudvalget godkender efter indstilling fra  

 lederen af den pædagogiske praktik praktiksteder til øvelsespraktik efter  

 bekendtgørelse om uddannelse af håndarbejdslærere m. fl.
Forstanderen  

 underrettes om godkendelserne.
 Stk. 2.  Dækker de af praktikudvalget godkendte  

 praktiksteder ikke seminariets behov for øvelsespraktik, godkender  

 seminariets leder af den pædagogiske praktik yderligere praktiksteder.
§ 16.  Praktikudvalget drøfter undervisningsmæssige og  

 administrative spørgsmål om praktikundervisningen samt principperne for den  

 praktiske tilrettelæggelse af denne.
Udvalget udtaler sig om spørgsmål om  

 praktikundervisningen, når seminariets forstander eller faste råd eller  

 udvalg på seminariet anmoder derom.
Det kan udtale sig, når andre udvalg,  

 enkelte lærere eller grupper på seminariet anmoder herom, og det kan på eget  

 initiativ henvende sig til de nævnte råd, udvalg og personer m. fl.
 § 17.  Samarbejdet mellem seminariet og  

 praktikstederne i form af møder, studiekredse og kurser for praktiklærerne  

 tilrettelægges efter drøftelse i praktikudvalget i samarbejde med  

 Specialkursus i Husholdning ved Århus Universitet.
De studerendes råd § 18.  De studerendes råd består af mindst 1 medlem  

 fra hvert hold, valgt af holdet.
Hvis alle studerende af een årgang samles i  

 hold, vælger dette hold dog mindst 2 medlemmer.
Et yderligere antal medlemmer  

 kan eventuelt vælges af og blandt de studerendes forsamling, som består af  

 alle studerende på seminariet.
Valg af medlemmer og suppleanter, jfr. stk. 2,  

 foretages i august for hvert undervisningsår.
Direktoratet kan fastsætte  

 andre valgterminer, hvis særlige forhold begrunder dette.
Stk. 2.  Rådets vedtægter og ændringer af dem vedtages  

 på et møde i de studerendes forsamling.
Vedtægterne skal indeholde  

 bestemmelser om:
Det kan bestemmes i vedtægterne, at rådet nedsætter et forretningsudvalg  

 og eventuelt andre udvalg.
Eksemplarer af vedtægterne og ændringer i disse  

 gives til forstander og lærerråd og indsendes til direktoratet.
 Stk. 3.  Rådet fastsætter selv sin forretningsorden.  

 Eksemplarer gives til forstanderen og lærerrådet.
§ 19.  Rådet repræsenterer seminariets studerende over  

 for seminariets forstander og har ret til at forhandle med denne om  

 spørgsmål, der Stk. 2.  Rådet yder bistand i sager om bortvisning efter  

 § 24 og stiller inden for godkendte frilæsningsemner forslag til emner for  

 frilæsning og til fælles kulturelle arrangementer efter § 31 i bekendtgørelse  

 af 6. juli 1979 om uddannelse af håndarbejdslærere m. fl.
 § 20.  Rådet kan varetage de studerendes interesser på  

 andre områder end nævnt i § 19 og kan påtage sig kulturelle, idrætsmæssige og  

 underholdningsmæssige opgaver og arrangementer for seminariets studerende.
 § 21.  Rådet kan tilslutte sig en fællesorganisation  

 af de studerendes råd ved andre uddannelsesinstitutioner.
 § 22.  Seminariet stiller kontorlokale og -materiel  

 til rådighed for rådet.
§ 23.  Kan et spørgsmål ikke løses ved forhandling  

 mellem rådet og seminariets forstander, kan rådet forlange sagen forelagt for  

 direktoratet.
Ved forelæggelsen medsendes der redegørelse fra parterne.
Bortvisning af studerende § 24.  Afgørelse om bortvisning af en studerende  

 træffes af direktoratet efter indstilling fra seminariets forstander.
Inden  

 indstilling sker, behandles sagen i lærerrådet.
 Stk. 2.  Sager om bortvisning behandles sådan:
Forstanderen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig underretter forstanderen den studerende om hans rettigheder efter  

 stk. 3. Den studerende har ret til inden 5 dage at fremkomme med en skriftlig  

 redegørelse.
En eventuel redegørelse fra den studerende udsendes til  

 medlemmerne af lærerrådet senest 2 dage, før sagen behandles i rådet.
Den  

 studerende har ret til mundtligt at uddybe sin redegørelse og drøfte sagen  

 med lærerrådet, inden rådet tager stilling til sin udtalelse.
Lærerrådet  

 afgiver sin udtalelse til forstanderen og en genpart til den studerende.
Gør  

 forstanderen indstilling til direktoratet om bortvisning, skal indstillingen  

 ledsages af lærerrådets udtalelse, protokollatet af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Genpart af indstillingen gives til den studerende.
Stk. 3.  Den studerende har ret til at lade sig bistå af  

 de studerendes råd ved udfærdigelsen af den skriftlige redegørelse og til som  

 bisidder at møde med eller at lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og forstanderens indstilling.
Stk. 4.  En studerende kan kun i ganske særlige tilfælde  

 udelukkes fra undervisningen eller seminariet, medens bortvisningssagen  

 behandles.
Sådan udelukkelse skal straks indberettes til direktoratet.
Særlige bestemmelser § 25.  Seminariet stiller i videst muligt omfang  

 lokaler til rådighed for seminariets lærere og/eller studerende til faglige,  

 kulturelle eller underholdningsmæssige formål, herunder eventuelle fester.  

 Forstanderen afgør, i hvilket omfang og eventuelt på hvilke betingelser  

 lokaler kan afses til sådanne formål, jfr. herved § 13, stk. 1, nr. 3.
 § 26.  Seminariets bibliotek og faglokaler skal være  

 åbne for de studerende - bortset fra timer, hvor der undervises i lokalerne -  

 til brug ved deres selvstændige arbejde med fagene.
 Stk. 2.  Forstanderen sørger for tilsyn med lokalerne i  

 åbningstiden i det omfang, forstanderen finder nødvendigt, og kan fastsætte  

 regler for lokalernes brug, jfr. herved § 13, stk. 1, nr. 2.
Forsøgsordninger § 27.  Direktoratet kan efter indstilling fra  

 seminariet godkende tidsbegrænsede forsøgsordninger vedrørende råds og  

 udvalgs sammensætning og virksomhed, der afviger fra bestemmelserne i  

 bekendtgørelsen.
Ikrafttræden § 28.  Bekendtgørelsen træder i kraft den 1. august  

 1980.
 Stk. 2.  Direktoratet kan i en overgangsperiode  

 dispensere fra bestemmelser i bekendtgørelsen, når der foreligger usædvanlige  

 forhold, der begrunder dette.
