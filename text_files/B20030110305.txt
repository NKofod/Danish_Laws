Bekendtgørelse om gebyr for anmeldelse af priser og  

  

 underretning af apotekerne om priser på apoteksforbeholdte  

  

 farmaceutiske specialiteter samt anmeldelsespligt og gebyr for  

  

 anmeldelse af pakningsstørrelser på ikke apoteksforbeholdte  

  

 farmaceutiske specialiteter I medfør af § 22, stk. 2 og 5, i lov om  

 lægemidler, jf. lovbekendtgørelse nr. 656 af 28. juli 1995, som ændret senest  

 ved lov nr. 382 af 28. maj 2003, fastsættes:
 § 1.  

  

 Til  

 dækning af Lægemiddelstyrelsens omkostninger ved modtagelse af indkøbspriser  

 på  

 apoteksforbeholdte farmaceutiske specialiteter betaler  

 registreringsindehaveren  

 et gebyr på 143 kr. for hver anmeldelse af ny eller ændret pris pr. pakning  

 samt for hver tilbagetrækning af en pakning på registreringsindehaverens  

 foranledning.
 § 2.  

  

 Til  

 dækning af Lægemiddelstyrelsens omkostninger ved underretning af apotekerne  

 om  

 forbrugerpriser m.v. på apoteksforbeholdte farmaceutiske specialiteter  

 betaler  

 apotekeren et gebyr på 4.000 kr. årligt.
§ 3.  

  

 Registreringsindehaveren underretter Lægemiddelstyrelsen om, hvilke  

 pakningsstørrelser ikke apoteksforbeholdte farmaceutiske specialiteter  

 markedsføres i, herunder om enhver ændring i sortimentet.
Underretning skal  

 være Lægemiddelstyrelsen i hænde senest 14 dage før en pakning bringes på  

 markedet, ændres eller trækkes ud af markedet på registreringsindehaverens  

 foranledning.
 Stk. 2.  

  

 Til dækning  

 af Lægemiddelstyrelsens omkostninger ved modtagelse af oplysning efter  

 stk. 1 betaler registreringsindehaveren et gebyr på kr. 143 for hver  

 anmeldelse af ny eller ændret pakningsstørrelse samt tilbagetrækning heraf.
 § 4.  

  

 Lægemiddelstyrelsen meddeler fremgangsmåden ved indbetaling af gebyr efter  

 §§ 1-3. Gebyret indbetales til Lægemiddelstyrelsen senest 1 måned efter  

 påkrav.
 § 5.  

  

 Bekendtgørelsen træder i kraft den 1. januar 2004.
 Stk. 2.  

  

 Bekendtgørelse nr. 1134 af 13. december 2002 om gebyr for anmeldelse af  

 priser  

 og underretning af apotekerne om priser på apoteksforbeholdte farmaceutiske  

 specialiteter samt anmeldelsespligt og gebyr for anmeldelse af  

 pakningsstørrelser på ikke apoteksforbeholdte farmaceutiske specialiteter  

 ophæves.
