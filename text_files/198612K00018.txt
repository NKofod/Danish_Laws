Nr LSF 18 Forslag til Lov om ændring af lov om afgift af visse olieprodukter Fremsat af ministeren for skatter afgifter (Foighel) den 7. oktober 1986 Vedtaget ved tredjebehandling den 17. oktober 1986 Lov nr. 693 af 17/10/1986 § 1 I lov om afgift af visse olieprodukter, jf. lovbekendtgørelse nr. 485 af 15. juli 1986, affattes § 1 således:
»§ 1. Af følgende olieprodukter svares der afgift til statskassen således:
1) gas- og dieselolie: 185 øre pr. liter 2) fuelolie: 208 øre pr. kg.
 3) fyringstjære: 188 øre pr. kg.
4) petroleum, der afsættes i beholdere på 10 liter eller afsættes til mellemhandlere udelukkende til aftapning på sådanne beholdere: 60 øre pr. liter.
 Af anden petroleum: 185 øre pr. liter.
Stk. 2. Af en blanding af de i stk. 1 nævnte produkter eller disse produkter og andre varer svares der afgift af hele blandingen efter satsen på det produkt, der har den højeste afgiftssats efter denne lov, såfremt blandingen er anvendelig til fyringsformål.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtige olieprodukter, som fra og med den 18. oktober 1986 udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for oktober 1986 opgøres den afgiftspligtige mængde særskilt for perioden fra 1.
 oktober til og med den 17. oktober 1986.
Oprindeligt fremsat lovforslag Blad nr 20 § 1 I lov om afgift af visse olieprodukter, jfr. lovbekendtgørelse nr.
 485 af 15. juli 1986, affattes § 1 således:
»§ 1. Af følgende olieprodukter svares der afgift til statskassen således:
1) gas- og dieselolie: 185 øre pr. liter 2) fuelolie: 208 øre pr. kg.
 3) fyringstjære: 188 øre pr. kg.
4) petroleum, der afsættes i beholdere på 10 liter eller afsættes til mellemhandlere udelukkende til aftapning på sådanne beholdere: 60 øre pr. liter.
 Af anden petroleum: 185 øre pr. liter.
Stk. 2. Af en blanding af de i stk. 1 nævnte produkter eller disse produkter og andre varer svares der afgift af hele blandingen efter satsen på det produkt, der har den højeste afgiftssats efter denne lov, såfremt blandingen er anvendelig til fyringsformål.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Den forhøjede afgift finder anvendelse på afgiftspligtige olieprodukter, som fra og med dagen efter vedtagelsen udleveres fra eller forbruges i registrerede virksomheder eller angives til fortoldning.
Stk. 3. I de registrerede virksomheders angivelse for oktober 1986 opgøres den afgiftspligtige mængde særskilt for perioden fra 1.
 oktober til og med dagen for vedtagelsen.
BEMÆRKNINGER TIL LOVFORSLAGET Den gældende olieafgift udgør 154 øre pr. liter for gas- og dieselolie og 174 øre pr. kg for fuelolie.
For fyringstjære er afgiften 157 øre pr. kg og for petroleum 60 øre pr. liter.
 Afgiften anslås med de nugældende satser at ville indbringe 4 mia.
 kr. i 1986 og i 1987 5,4 mia.kr.
Det foreslås, at afgiften af gas- og dieselolie forhøjes med 31 øre pr. liter til 185 øre pr. liter.
Afgiften af fuelolie foreslås forhøjet med 34 øre pr. kg til 208 øre pr. kg.
Afgiften af fyringstjære foreslås forhøjet med 31 øre pr. kg til 188 øre pr.
 kg.
Afgiften af petroleum, der afsættes i beholdere på 10 liter, foreslås uændret til 60 øre pr. liter.
Herved er der taget særligt hensyn til beboere i ældre boliger, der anvender petroleum i dunke til opvarmningsformål.
For at undgå at der sælges fyringsgasolie iblandet petroleum foreslås det, at afgiften af anden petroleum forhøjes med 125 øre pr. liter til 185 øre pr. liter, således at satsen bliver den samme som for gas- og dieselolie.
Den foreslåede afgiftsforhøjelse vil under forudsætning af uændret forbrug give en årlig merindtægt på 1.075 mill.kr.
I indeværende finansår anslås merindtægten til 120 mill.kr.
Toldvæsenets administrationsomkostninger ved lovens gennemførelse anslås til 55.000 kr.
