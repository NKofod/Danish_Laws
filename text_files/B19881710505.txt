 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, fastsætter Statens Luftfartsvæsen herved efter bemyndigelse  

 fra Trafikministeriet, herunder i bekendtgørelse nr. 171 af 28. april 1985  

 vedrørende driftsforskrifter for luftfart med danske luftfartøjer, følgende:
1. Referencedokumenter 1.1 Ministeriet for Offentlige Arbejders bekendtgørelse nr. 98 af 17.  

 marts 1977 om transport af eksplosive stoffer, krigsmateriel og  

 krigsammunition m.v. med civile luftfartøjer.
 1.2 BL 5-21, Transport af andet farligt gods end eksplosive stoffer,  

 krigsmateriel og krigsammunition, seneste udgave, for tiden 2. udgave af 1.  

 november 1984.
 1.3 IATA Live Animals Regulations (IATA LAR), seneste udgave, for tiden  

 14. udgave af 1. maj 1987.
 Anm.: Dokumentet kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
2. Definitioner FLYVEMASKINE (Aeroplane). Et kraftdrevet luftfartøj, som er tungere end  

 luft, og som under flyvning hovedsagelig bæres oppe af aerodynamiske  

 reaktioner på flader, der forbliver faste, så længe flyvebetingelserne ikke  

 ændres.
 Helikopter (Helicopter). Et luftfartøj, der er tungere end luft, og som  

 under flyvning bæres oppe ved luftens virkning på en eller flere motordrevne  

 rotorer, der drejer sig om i hovedsagen lodrette akser.
 Luftfartøj (Aircraft). En indretning, der bæres oppe i atmosfæren ved  

 luftens påvirkning, bortset fra indretninger, der bæres oppe alene ved  

 direkte luftpåvirkning på jordens overflade.
 Luftfartøjschef (Pilot-in-Command). Den pilot, der er ansvarlig for  

 luftfartøjets føring og sikkerhed i flyvetiden.
3. Anvendelsesområde 3.1 Denne BL fastsætter bestemmelser for befordring af gods, bagage, dog  

 undtaget håndbagage, og ballast, i det følgende kaldet gods, med danske  

 luftfartøjer.
 3.2 Et luftfartøj betragtes som dansk, når det er dansk registreret eller  

 anvendes til erhvervsmæssig flyvning i henhold til en dansk driftstilladelse.
4. Generelt 4.1 Luftfartøjschefen skal sikre, at gods anbringes og surres således, at  

 det ikke ved forskydning kan ændre luftfartøjets tyngdepunkt eller forårsage  

 skade på besætning, passagerer eller dele af luftfartøjet.
4.2 Luftfartøjets ejer og/eller bruger skal sikre, at der for  

 flyvemaskiner med en maksimalt tilladt startmasse (MTOM) på over 5.700 kg og  

 for helikoptere med en MTOM på over 2.700 kg findes instruktion for  

 anbringelse af gods i lastrum og i passagerkabine.
Af instruktionen skal det  

 fremgå, at bestemmelser om maksimal vægt og maksimal gulvbelastning skal  

 overholdes, og det skal angives, hvilke typer net og surringsanordninger der  

 skal anvendes.
Instruktionen skal indeholde brugsanvisning for anvendelse af  

 net og surringsanordninger.
Brudstyrken for de faste og de løse dele, der  

 indgår i det udstyr, som bruges til surring af gods, såsom beslag, kroge,  

 liner, net og lignende, skal fremgå af instruktionen.
5. Gods i lastrum 5.1 Luftfartøjets ejer og/eller bruger skal sikre, at lastrummene er  

 mærkede og har det udstyr, der er nævnt i pkt. 5.2 til pkt. 5.4.
 5.2 Hvert lastrum skal have et let synligt skilt, som angiver  

 lastningsbegrænsningerne.
 5.3 I flyvemaskine med en MTOM på over 5.700 kg og i helikopter med en  

 MTOM på over 2.700 kg skal udstyr, som bruges til surring af gods, såsom  

 beslag, kroge, liner, net og lignende, være således dimensioneret, at det kan  

 modstå de belastninger, som luftfartøjet er certificeret til.
 5.3.1 Hvis der ikke foreligger en belastningscertificering, skal udstyret  

 opfylde nedenstående krav:
 5.3.2 For gods i lastrum, der er nævnt i pkt. 5.3.1 b), kan luftfartøjets  

 ejer og/eller bruger fastsætte en kollivægt, under hvilken surring ikke er  

 nødvendig.
 5.4 For andre luftfartøjer end dem, der er nævnt i pkt. 5.3, skal udstyr,  

 der bruges til surring af gods, have en sådan styrke, at medført gods ikke  

 frembyder fare for besætningens eller passagerernes sikkerhed.
6. Gods i passagerkabiner 6.1 Luftfartøjschefen skal sikre, at gods af den i pkt. 6.2 nævnte art  

 ikke medtages i passagerkabiner, og at gods i passagerkabiner anbringes som  

 angivet nedenfor i pkt. 6.3 til pkt. 6.7.
 6.2 Gods, som i sig selv eller ved sin placering kan udgøre en fare for de  

 ombordværende, må ikke befordres i passagerkabinen.
 6.3 Godset skal anbringes foran eller ved siden af den/de passager(er),  

 der sidder længst fremme i passagerkabinen.
 6.3.1 Dog kan gods, der er pakket i specielle beholdere beregnet til  

 fastspænding i passagerstole eller stoleskinner, placeres vilkårligt i  

 passagerkabinen.
 6.3.2 Endvidere kan gods i flyvemaskiner med en MTOM på 5.700 kg eller  

 derunder og i helikoptere med en MTOM på 2.700 kg eller derunder anbringes  

 bag passagerer, medmindre dette er forbudt i henhold til den flyvehåndbog,  

 der er gældende for luftfartøjet.
 6.4 Ved placering af godset skal luftfartøjschefen sikre, at adgangen til  

 nødudgange, nødudstyr og forbindelsesgange i passagerkabine eller cockpit  

 ikke blokeres, og at informationsskilte ikke skjules, medmindre der anvendes  

 erstatningsskilte eller anden fremgangsmåde for information godkendt af  

 Statens Luftfartsvæsen.
 6.4.1 Hvis der ikke medføres passagerer, afgør luftfartøjschefen, i  

 hvilken udstrækning nødudgange, nødudstyr, forbindelsesgange og skilte i  

 passagerkabinen må være blokeret eller skjult af gods.
 6.5 Vægten af gods inklusive emballage, som anbringes i et passagersæde,  

 må ikke overstige 80 kg.
6.6 Godset skal anbringes i beholdere eller indpakninger eller være dækket  

 med presenning.
Beholdere, indpakninger og presenning skal være mindst lige  

 så modstandsdygtige over for brand som indtrækket og den øvrige indretning i  

 passagerkabinen.
Godset skal være emballeret således, at det er lugtfrit, og  

 væsker skal være emballeret således, at lækage forhindres.
 6.7 Beholdere til fastspænding i stoleskinner skal enten være certificeret  

 i henhold til den oprindelige typecertificering eller godkendt i henhold til  

 supplerende dansk eller udenlandsk typecertifikat.
 6.8 Luftfartøjets ejer og/eller bruger skal sikre, at det udstyr, som  

 anvendes til surring af gods, opfylder de krav til brudstyrke, der er nævnt i  

 pkt. 5.3.1 a) og pkt. 5.4.
7. Befordring af gods af særlig art 7.1 Eksplosive stoffer, krigsmateriel og krigsammunition m.v. skal tillige  

 befordres i overensstemmelse med reglerne i Ministeriet for Offentlige  

 Arbejders bekendtgørelse nr. 98 af 17. marts 1977.
 7.2 Andet farligt gods end eksplosive stoffer, krigsmateriel og  

 krigsammunition skal tillige befordres i overensstemmelse med bestemmelserne  

 i BL 5-21.
 7.3 Levende dyr skal tillige befordres i overensstemmelse med reglerne i  

 IATA Live Animals Regulations (IATA LAR).
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Overtrædelse af bestemmelserne i afsnit 4, afsnit 5, afsnit 6 eller  

 afsnit 7 i denne BL straffes i medfør af luftfartslovens § 149, stk. 8, med  

 bøde, hæfte eller fængsel i indtil 2 år.
 10.2 Er overtrædelsen begået af et aktieselskab, andelsselskab eller  

 lignende, kan der efter luftfartslovens § 149, stk. 13, pålægges selskabet  

 som sådant bødeansvar.
11. Ikrafttræden 11.1 Denne BL træder i kraft den 1. oktober 1988.
 11.2 Samtidig ophæves BL 5-7, 3. udgave af 1. december 1963.
