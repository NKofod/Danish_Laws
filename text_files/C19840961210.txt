(Til samtlige politimestre og  

 politidirektøren i København) Ved politimesterens foranstaltning skal der foretages en udskrivning af  

 det nødvendige antal personvogne til gennemførelse af den mobile  

 sirenevarsling i landdistrikterne.
I praksis sker dette ofte derved, at de  

 enkelte frivillige varslingskørere stiller med deres eget køretøj.
 Da denne praksis er hensigtsmæssig, vil det være rimeligt at anvende den i  

 videst muligt omfang, og Civilforsvarsstyrelsen har som hjælp til  

 politimestrene udarbejdet vedlagte overenskomst om udpegning af personvogne  

 til politiets varslingstjeneste, hvis der måtte være et ønske om at regulere  

 forholdet ved en skriftlig overenskomst.
 Om overenskomsten og dens indhold bemærkes specielt - at den ikke er  

 obligatorisk, men kun tænkt som en støtte i tilfælde, hvor det skønnes  

 hensigtsmæssigt med en skriftlig regulering af forholdene, - at ejerforholdet  

 til bilen ikke berøres, - at hensigten med punkt 4. er at sikre, at bilen  

 altid kan benyttes i varslingsøjemed uden unødig forsinkelse, - at  

 civilforsvarslovens regel om uopsigelighed af frivilligkontrakter under krig  

 eller andre ekstraordinære forhold er gentaget her.
 Yderligere eksemplarer af overenskomsten kan under henvisning til CF.form.  

 05.0084 rekvireres i Civilforsvarsstyrelsens tryksagsekspedition.
 P.D.V.
 E.B.
F.
Trosbjerg.
------------------------------------------------------------------- BILAG der er ejer af den under punkt 6 omhandlede personvogn og tillige er  

 frivillig i civilforsvaret, indgås følgende overenskomst:
 1. I krigstilfælde eller under truende fare herfor  

 står nedennævnte personvogn til rådighed for politiets varslingstjeneste som  

 sirenekøretøj.
 De nødvendige installationer i bilen monteres i påkommende tilfælde ved  

 politiets foranstaltning.
 2. Bilejeren er forpligtet til under alle forhold at  

 holde bilen i lovlig og driftsklar stand.
 Bilejeren skal løbende holde politiet underrettet om eventuelle adresse-  

 og telefonændringer, samt om alle forhold i relation til bilen, som kan have  

 betydning for udførelsen af tjenesten (f.eks. salg, pantsætning, udskiftning,  

 større skader, vanskeligheder med at holde bilen i lovlig og driftsklar stand  

 m.v.).
3. Bilen skal medbringes, hvis ejeren af politiet  

 indkaldes til varslingsøvelser.
Der ydes vederlag/erstatning herfor efter de  

 til enhver tid gældende regler.
4. I krigstilfælde eller under truende fare herfor  

 skal bilejeren efter nærmere ordre fra politiet møde medbringende nævnte bil.  

 I den periode, hvor bilen således står til rådighed for varslingstjenesten,  

 skal denne til stadighed være hos ejeren af hensyn til muligheden for  

 øjeblikkelig tilkaldelse.
Ejeren vil derfor om nødvendigt få speciel  

 køretilladelse.
Såfremt politiet skønner, at tilkaldelse ikke kan ske med tilstrækkelig  

 kort varsel, kan det besluttes, at bilen overtages til brug, og at den skal  

 henstilles i driftsklar stand på en af politiet udpeget plads.
De eventuelle  

 af politiet beordrede kørsler udføres såvidt muligt af ejeren, men kan også  

 om nødvendigt udføres af andre.
 For brug i en beredskabs-/krigssituation ydes der ligeledes  

 vederlag/erstatning efter de til enhver tid gældende regler.
 5. Overenskomsten kan fra begge parters side opsiges  

 med 3 mdrs. varsel, dog kan den i tilfælde af misligholdelse fra ejerens side  

 ophæves af politiet uden varsel.
 Overenskomsten er uopsigelig i en beredskabssituation og under krig.
 6. Den frivillige er for tiden ejer af nedennævnte  

 personvogn:
