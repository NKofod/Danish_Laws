Ligestillingsnævnets afgørelse J.nr.
E. 2.3.10 En kvinde blev tilkendt et beløb svarende til forskellen mellem en mandlig afløsers løn og hendes løn, idet arbejdsgiveren fandtes at have overtrådt ligelønsloven. ¬¬Klageren blev ansat hos indklagede i april 2002 som kassemedarbejder med en timeløn på 6o kr.
Under klagerens ferie i 2003 blev der ansat en mandlig afløser, der modtog en timeløn på 95 kr.
Ligestillingsnævnet fandt, at indklagede havde overtrådt ligelønsloven, da indklagede ikke havde godtgjort, at der havde været nogen saglig begrundelse for at den mandlige ferieafløser havde haft en timeløn, der var 35 kr. højere end klagerens.
Nævnet bestemte herefter, at arbejdsgiveren skulle betale klageren et beløb svarende til lønforskellen.
