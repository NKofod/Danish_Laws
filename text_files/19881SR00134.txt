Nr BR 134 Beretning over Forslag til lov om drift af færgeruter   

 Nr 134 1989-80, 1. samling Afgivet af Udvalget om Offentlige Arbejder Afgivet: 19890911 Udvalget har behandlet lovforslaget i en række møder og har herunder stillet spørgsmål til trafikministeren, som denne delvis har besvaret skriftligt.
 Et mindretal (Socialistisk Folkepartis medlemmer af udvalget)  

 udtaler:
 Siden Socialistisk Folkeparti fremsatte sit forslag til lov om drift af  

 færgeruter, har det kunnet konstateres, at der er behov for en styring af  

 rederiernes etablering af færgeruter under hensyn til de eksisterende ruter  

 og arbejdspladser.
Eksempelvis har flere redere købt billige færger i England, hvorved  

 behovet for at benytte færgerne ganske automatisk opstår, og dette er ikke,  

 fordi biltrafikken er forøget, men alene blot fordi færgerne nu engang er  

 indkøbt, hvorfor de naturligvis også skal ud at sejle.
Dette har bl.a.  

 Mercandiarederierne forsøgt, idet de sejler mellem Juelsminde og Kalundborg,  

 en rute, som i forvejen besejles af en færge fra Trailerruten.
Samtidig vil Vognmandsruten besejle Kalundborg-Vejle.
I forvejen er der  

 som bekendt DSB's to færger Peder Paars og Niels Klim, som sejler  

 Kalundborg-Århus, og som nu er noteret på salgslisten på grund af besparelser  

 inden for DSB.
Det siger sig selv, at det bliver nemt at sælge DSB-færgerne, når andre  

 rederier er parate til at overtage gods og passagerer på de eksisterende  

 ruter.
Derfor er der lokalt megen kritik og modstand mod salg af de to  

 DSB-færger, fordi det vil medføre store forringelser af togdriften mellem  

 Kalundborg og København.
Endnu mere betænkeligt bliver det, når de faste forbindelser på Storebælt  

 står færdige og den ledige færgekapacitet enten skal sælges eller indsættes  

 på andre ruter.
Resultatet kan da nemt blive, at de konkurrerende ruter  

 økonomisk kører hinanden i sænk, således at der i sidste ende ingen  

 færgeruter er.
SF fik helhjertet støtte til forslaget under første behandling  

 af Socialdemokratiet, og forslaget vil igen blive fremsat efter en høring hos  

 de eksisterende færgerederier.
De borgerlige partiers afstandtagen fra den  

 foreslåede styring på dette område kan få store konsekvenser for  

 lokalområderne, og man kan ikke i 1989 nøjes med en enkelt lov fra 1874.
 P. u. v.
