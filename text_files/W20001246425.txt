K E N D E L S E afsagt af  

    

  

 Tvistighedsnævnet den 8. november 2000 i sag  

 nr. 29.1999.
Elev  

 A mod in solidum virksomhed B og virksomhed C Mellem klageren, elev A, født den  

 8. oktober 1965, og indklagede, virksomhed B, blev der den 25. februar 1999  

 indgået tillæg til uddannelsesaftale, hvorefter klageren skulle uddannes som  

 industrioperatør med uddannelsesperiode fra den 14. september 1998 til den  

 13.  

 marts 2000. Oprindelig uddannelsesaftale med firmaet D, var indgået den 10.  

 september 1998.
 Mellem klageren og indklagede  

 virksomhed C, blev der den 22. marts 1999 indgået uddannelsesaftale,  

 hvorefter  

 klageren (fortsat) skulle uddannes som industrioperatør i perioden 1. april  

 1999 til den 13. marts 2000.
 Klageren har ved sin faglige  

 organisation, Specialarbejderforbundet i Danmark, ved klageskrift modtaget  

 den  

 20. marts 2000 nedlagt påstand om, at de indklagede in solidum skal  

 efterbetale  

 klagerens løntab for perioden 14. juni 1999 til 31. august 1999, på  

    

  

 34.336,00 kr. samt hver især betale en  

 godtgørelse på 25.000 kr. for uretmæssig ophævelse af uddannelsesaftalerne.
 Under sagens behandling i  

 Tvistighedsnævnet den 28. august 2000 forhøjede klageren sin påstand med  

 yderligere 10.043,28 kr., udgørende krav på løn difference som følge af  

 forsinket uddannelse i 2 måneder.
 Indklagede B har i svarskrift af  

 14. april 2000 påstået frifindelse.
 Indklagede C har ikke afgivet  

 svarskrift.
 Klageren har givet personligt møde  

 for nævnet den 28. august og 22. september 2000.
 Direktør E har for B givet møde for  

 nævnet den 28. august 2000.
 Indklagede C ved direktør F har  

 givet møde for nævnet den 22. september 2000 og har påstået frifindelse.
 Det fremgår af sagen, at B den 25.  

 februar 1999 opsagde klageren til fratræden den 31. marts 1999 under  

 henvisning  

 til, at det ikke var lykkedes virksomheden at få sin lejekontrakt vedrørende  

 lokaler fornyet.
 B og klageren underskrev en  

 meddelelse om ophævelse af uddannelsesaftale efter gensidig aftale  

 henholdsvis  

 den 15. marts og 17. april 1999.
 Det faglige udvalg for industrioperatører  

 meddelte den 21. juni 1999 C, at virksomheden ikke kunne godkendes som  

 uddannelsessted for industrioperatørelever.
 SID rettede den 29. juli 1999  

 henvendelse til Det faglige Udvalg vedrørende Cs manglende overholdelse af  

 uddannelseskontakten, og i anledning heraf  

    

  

 afholdtes der den 17. august 1999 forligsmøde mellem på den ene side  

 klageren og hans organisation og på den anden side C.
 Klageren indgik den 3. september  

 1999 uddannelsesaftale med G med virkning for perioden 30. august 1999 til  

 12.  

 maj 2000.
 Indklagede B blev ubestridt først  

 gjort bekendt med klagerens krav ved Tvistighedsnævnets fremsendelse af  

    

  

 klageskriftet den 29. marts 2000.
Elev A har forklaret, at aftalen om  

 fortsættelse af uddannelsen hos C kom i stand efter drøftelser mellem alle  

 tre  

 parter.
Han kendte C på forhånd, idet firmaet var underleverandør til B.
Han  

 var først på prøve hos C, hvorefter derefter de blev enige om at indgå  

 uddannelsesaftale.
Det var på den baggrund, at han underskrev aftalen med B  

 om  

 ophævelse af uddannelsesaftalen.
Det er rigtigt, at der ret hurtigt opstod  

 nogle uoverensstemmelser mellem ham og C.
Han fandt ikke uddannelsen  

 tilfredsstillende, og det sagde han til F.
Han var på skole fra den 10. juni  

 1999, men han havde ikke på daværende tidspunkt nogen aftale med en evt. ny  

 arbejdsgiver, og han regnede med at skulle tilbage til C efter skolen.
Under  

 skoleopholdet blev han hjemsendt én dag, idet det blev oplyst, at C ikke var  

 blevet godkendt som uddannelsessted.
Han har ikke aftalt med C, at han alene  

 skulle  

 blive i firmaet, indtil han havde fundet et andet lærested.
Han er således  

 ikke  

 fratrådt hos C efter gensidig aftale.
E, direktør hos B, har forklaret,  

 at F kontaktede ham angående klageren, idet F havde hørt om deres problemer.  

 Klageren fik en prøvetid på nogle uger hos C, hvorefter det gik i orden.
Han  

 regnede med, at C var eller kunne blive godkendt som uddannelsessted.
F  

 fortalte ham i løbet af efteråret, at klageren ikke længere var ansat i C.
F har forklaret, at han var  

 interesseret i at overtage elevforholdet, da han erfarede, at B havde  

 problemer.
Efter at uddannelsesaftalen var indgået fik han oplyst, at  

 virksomheden alligevel ikke kunne få løntilskud.
Af denne grund, og da  

 klageren  

 ikke kunne helt så meget som forventet, aftalte han og klageren, at klageren  

 skulle finde et andet lærested, men kunne blive i C indtil da.
Klageren fandt  

 selv et nyt lærested, og forlod således C efter gensidig aftale.
Det må have  

 været før den 14. juni 1999, idet lønudbetalingen standsede fra det  

 tidspunkt.
Klageren har til støtte for sine  

 påstande anført, at B havde ansvaret for at klagerens uddannelse hos B måtte  

 afbrydes og at den ikke kunne fortsætte hos C.
Det er Cs risiko, at C ikke  

 kunne godkendes som uddannelsessted.
Klageren underskrev den gensidige  

 ophævelse  

 af uddannelsesaftalen med B i god tro om, at C kunne godkendes som  

 uddannelsessted.
Derfor kan denne aftale ikke gøres gældende over for klager.  

 Det kan ikke tillægges betydning, at B først i marts 2000 blev gjort bekendt  

 med klagerens krav, idet B af egen drift burde have orienteret sig om,  

 hvorvidt  

 klagerens uddannelse hos C blev realiseret.
Klageren har endvidere anført, at C  

 ligeledes er ansvarlig for, at uddannelsen hos C måtte afbrydes, idet C  

 indgik  

 uddannelsesaftale uden på forhånd at sikre sig, at virksomheden kunne  

 godkendes.
Der er efter de afgivne forklaringer ikke grundlag for at fastslå,  

 at klageren og C gensidigt skulle have aftalt, at klageren skulle fratræde.
B har til støtte for  

 frifindelsespåstanden anført, at man var i god tro om, at klagerens  

 uddannelse  

 kunne fortsætte hos C.
Indklagede er hverken af C eller klageren blevet gjort  

 bekendt med, at uddannelsen ikke blev til noget.
Hvis klager havde henvendt  

 sig  

 straks efter, at der opstod problemer hos C, kunne indklagede have medvirket  

 til en løsning af sagen.
Klageren er en voksen elev, og indklagede kunne  

 derfor  

 påregne at blive kontaktet omgående, hvis der var problemer.
 C ved F har til støtte for  

 frifindelsespåstanden gjort gældende, at det efter bevisførelsen er  

 godtgjort,  

 at klageren ophørte sin uddannelse efter gensidig aftale herom.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 ansættelsesretschef Anne Kathrine Schøn og konsulent Tine B.
Skyum (begge  

 Dansk  

 Arbejdsgiverforening) samt konsulent Evelyn Jørgensen og konsulent Claus  

 Jørgensen (begge Landsorganisationen i Danmark). Herudover har som særlig  

 sagkyndig deltaget forretningsfører Per Sørensen fra Specialarbejderforbundet  

 i  

 Danmark og konsulent Anni Meineche fra Dansk Industri.
Klageren, der er født i 1965,  

 indgik den 17. april 1999 aftale med B om ophævelse af uddannelsesaftalen.  

 Klageren blev medio juni 1999 klar over, at C ikke blev godkendt som  

 uddannelsessted, og der blev af  

    

  

 SID  

 rettet henvendelse til Det faglige Udvalg om Cs forhold den 29 juli 1999. B  

 blev først i marts 2000 gjort bekendt med klagerens krav.
Klageren havde  

 således i sommeren 1999 en naturlig anledning til at rejse krav over for B,  

 såfremt klager mente sig berettiget til at kræve erstatning i anledning af  

 elevforholdets ophør.
Dertil kommer, at B, næsten et år efter aftalen om  

 gensidig ophævelse af uddannelsen, ikke havde grund til at påregne, at der  

 ville blive rejst krav i anledning heraf.
Under disse omstændigheder findes  

 klageren ikke at kunne gøre sit krav gældende over for B, der derfor  

 frifindes.
C har ikke godtgjort, at  

 uddannelsesaftalen blev ophævet efter gensidig aftale.
Efter bevisførelsen må  

 det lægges til grund, at C, som følge af manglende godkendelse som  

 uddannelsessted, ophørte med udbetaling af løn til klageren og således reelt  

 ensidigt ophævede uddannelsesaftalen.
Som følge heraf og under hensyn til, at  

 C  

 indgik uddannelsesaftalen uden at sikre sig at kravet om godkendelse som  

 uddannelsessted var eller kunne opfyldes, skal C betale klageren manglende  

 løn  

 for tiden frem til den 31. august 1999 med 34.336,00 kr. samt erstatning for  

 misligholdelse af uddannelsesaftalen med 25.000 kr., i alt 59.336,00 kr.
 T h i  

    

  

 b e s t e m m e s:
 Indklagede, B, frifindes.
 Indklagede, C, skal inden 14 dage  

 til klageren, elev A, betale 59.336,00 kr. med tillæg af procesrente fra den  

 20. marts 2000.
 Alle parter betaler deres egne  

 omkostninger.
 Denne kendelse kan inden 8 uger  

 efter modtagelsen indbringes for domstolene.
