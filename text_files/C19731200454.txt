I den senere tid har ministeriet modtaget en række sager angående  

 godkendelse af kontrakter om udleje af præsteboliger , der er blevet ledige i  

 forbindelse med pastoratsomlægninger.
Da det ved ekspeditionen af disse sager  

 har vist sig, at de spørgsmål, som rejses, er af gennemgående ensartet  

 karakter, bemyndiger ministeriet herved stiftsøvrighederne til at træffe  

 afgørelse med hensyn til, om de i de enkelte tilfælde foreslåede lejevilkår  

 kan godkendes, idet man til vejledning for stiftsøvrighederne ved ekspedition  

 af sagerne skal bemærke følgende.:
Af principielle og administrative grunde må det anses for mest  

 hensigtsmæssigt, at ledige præsteboliger afhændes frem for at udlejes.
I  

 forbindelse med indtrædende ledighed, der kan forudses at ville blive  

 permanent eller dog af uoverskuelig varighed, bør menighedsrådet derfor på  

 stiftsøvrighedens initiativ tilskyndes til at afhænde præsteboligen, og  

 afhændelsen bør da ske efter de i ministeriets skrivelse af 12. september  

 1972 indeholdte retningslinier.
Fastholder et menighedsråd imidlertid et ønske om, at en ledig præstebolig  

 ikke afhændes men foreløbig udlejes, skal ansøgning om godkendelse af  

 lejemålet fremsendes til stiftsøvrigheden gennem provstiudvalget.
Ansøgningen  

 skal ledsages af indstilling om fastsættelse af lejen og øvrige  

 kontraktvilkår.
 En ledig præstebolig bør ved menighedsrådets foranstaltning averteres til  

 leje ved annoncering i mindst eet lokalt - og eventuelt tillige et  

 landsdækkende - dagblad en lørdag og/eller søndag.
 Ønsker menighedsrådet at undlade annoncering, skal ansøgningen til  

 stiftsøvrigheden indeholde oplysning om menighedsrådets særlige grunde  

 hertil.
Afgørelsen af spørgsmålet om, hvor vidt en foreslået leje kan anses for  

 rimelig, bør ske på grundlag af en erklæring herom fra bygningskonsulenten.  

 Der bør tages hensyn til lejeniveauet på egnen for ejendomme af tilsvarende  

 størrelse, art og værdi - såvidt dette kan fastslås, - idet der dog  

 naturligvis tillige må henses til, om ejendommen ved beliggenhed, særpræg,  

 vedligeholdelsestilstand eller på anden måde har særligt værdifulde  

 egenskaber.
Endvidere må der tages hensyn til, at der for lejemålet bør  

 fastsættes visse særlige vilkår, hvorom bemærkes:
1. Lejemålet bør indgås for et bestemt angivet kortere  

 åremål, sædvanligvis 3-5 år.
I denne forbindelse må kontrakten forsynes med  

 følgende forbehold:.
»Lejeren anerkender ved sin underskrift på nærværende kontrakt at  

 være blevet gjort bekendt med, at udlejeren, såfremt det udlejede påny skal  

 anvendes som præstebolig, agter at opsige lejemålet med 3 måneders varsel i  

 medfør af lejelovens § 14, stk. 1, nr. 7, og at parterne i øvrigt er enige  

 om, at denne opsigelsesadgang kan benyttes af udlejeren uanset den  

 uopsigelighed, der ellers måtte tilkomme lejeren i henhold til  

 kontrakten.« 2. Der optages i kontrakten en bestemmelse om, at  

 boligen er underkastet syn af menighedsrådet og provstiudvalget i henhold til  

 de i den kirkelige lovgivning herom indeholdte regler, og lejeren må erklære  

 sig indforstået med, at han med rimeligt varsel skal give menighedsråd og  

 provstiudvalg adgang til det lejede.
 3. Ønskes det, at der - f.eks. på grund af boligens  

 beliggenhed i kirkens umiddelbare nærhed - fastsættes begrænsninger i  

 lejerens rådighed over ejendommen, må bestemmelse herom optages som særligt  

 vilkår.
 4. Der bør afkræves lejeren et depositum på mindst 4  

 måneders leje, at erlægge ved kontraktens oprettelse.
 5. Kontrakten skal indeholde forbehold om  

 stiftsøvrighedens godkendelse.
 6. Det bør i kontrakten udtrykkelig anføres, at  

 indflytning i det lejede ikke må finde sted, før stiftsøvrighedens  

 godkendelse af kontrakten foreligger.
Om lejemålet skal der ved menighedsrådets foranstaltning oprettes  

 lejekontrakt ved benyttelse af den af boligministeriet autoriserede  

 standardformular A.
Kontrakten skal medfølge ved sagens indsendelse til  

 stiftsøvrigheden.
 Ministeriet forudsætter, at stiftsøvrigheden i forbindelse med kontraktens  

 godkendelse påser, at lejelovens bestemmelser ikke er tilsidesat.
 Et antal eksemplarer af denne skrivelse vedlægges til omdeling blandt  

 stiftets provstiudvalg, der anmodes om at gøre vedkommende menighedsråd  

 bekendt med vejledningen i alle tilfælde, hvor der opstår spørgsmål om udleje  

 af en præstebolig.
 P.M.V.
Aug.
Roesen J.
Gjerlev eksp.sekr.
 Til stiftsøvrighederne.
