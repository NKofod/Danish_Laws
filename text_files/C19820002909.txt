Almindelige bestemmelser § 1.  For hvert registreringsdistrikt, jfr.  

 bekendtgørelse om anmeldelse af fødsel, navn og dødsfald i de sønderjyske  

 landsdele § 2, føres to personregistre: fødselsregistret og dødsregistret.
 Stk. 2.  Til hvert register (hovedregister) føres et  

 biregister og et alfabetisk navneregister.
§ 2.  Registrene føres af kommunalbestyrelsens  

 formand, der kan bemyndige en eller flere personer til på sit ansvar at føre  

 registrene.
Kun disse personer må foretage indførsler i registrene og  

 underskrive attester.
§ 3.  Statsamtet fører tilsyn med  

 personregisterførernes udførelse af deres hverv.
Statsamtet skal have  

 underretning om, hvem der bemyndiges til at føre registrene, idet der tillige  

 indsendes en underskriftprøve for vedkommende.
§ 4.  Løsblade og blanketter til udskrifter og  

 attester skal være godkendt af justitsministeriet.
Ved indførsel i registrene  

 må der kun anvendes farvebånd, karbonpapir, kuglepenne, stempelsværte og  

 blæk, der er godkendt af statsamtet.
Dette godkender endvidere ringbind og  

 stempler.
Stk. 2.  Der må ikke ved rettelser raderes eller  

 anvendes kemiske midler.
Rettelser sker ved overstregning og anmærkning.
 § 5.  Udgifterne ved personregistrenes førelse  

 afholdes af kommunen.
 Stk. 2.  Udgifter til blanketter og attester afholdes  

 dog af statskassen.
 Stk. 3.  Udgift til tolk godtgøres kommunen af  

 statskassen.
 § 6.  Registrene føres i ringbind med løsblade.
Stk. 2.  Når ringbindet indeholder ca. 250 blade,  

 indbindes disse.
Indbinding sker dog mindst hvert 5. år.
Stk. 3.  Navneregistret føres alfabetisk ordnet efter  

 efternavnets første bogstav.
Når indbinding af registrene skal foretages,  

 indsættes navneregistret foran i bøgerne.
 Stk. 4.  Indbinding og skiltning udføres efter aftale  

 med landsarkivet for de sønderjyske landsdele.
 § 7.  Hovedregistrene opbevares i brandsikre skabe, og  

 biregistrene må ikke om natten opbevares under samme tag som hovedregistrene.
 Stk. 2.  Anden opbevaringsmåde kan dog tillades af  

 statsamtet efter forhandling med landsarkivet for de sønderjyske landsdele,  

 hvis opbevaringen skønnes tilstrækkelig sikker.
Grundlag for indførsel § 8.  Indførsel sker på grundlag af de i  

 anmeldelsesblanketten givne oplysninger.
De i bekendtgørelsen § 5 og § 9  

 nævnte attester skal medfølge ved anmeldelsen.
 Stk. 2.  Hvis anmelderen møder personligt for at  

 foretage anmeldelse, udleverer personregisterføreren den anmeldelsesblanket,  

 der skal bruges, og yder fornøden vejledning.
 Stk. 3.  Hvis den, der foretager anmeldelsen, ikke taler  

 dansk, tilkalder personregisterføreren en tolk, medmindre  

 personregisterføreren selv er tilstrækkelig kyndig i det pågældende fremmede  

 sprog.
 Stk. 4.  Vedrører anmeldelsen et barn, der er dødfødt  

 eller død under fødslen, foretages kun indførsel i dødsregistret.
 Stk. 5.  Såfremt en anmeldelse af fødsel eller fornavn  

 er blevet over 3 måneder forsinket, må indførsel i fødselsregistret kun ske  

 med statsamtets samtykke, efter at der har fundet en politimæssig  

 undersøgelse sted angående sagens sammenhæng.
§ 9.  På registerbladet skal samtlige rubrikker  

 udfyldes nøjagtigt.
Fødsels- eller dødsdato indføres med dag, måned og år  

 angivet med 6-cifret tal.
Klokkeslet angives ved 4-cifret tal.
Alle navne  

 skrives helt ud.
For personer, der fører et giftenavn, anføres endvidere eget  

 efternavn.
Civilstand angives som: ugift, gift, fraskilt, frasepareret eller  

 enke, enkemand.
For foreviste attester markeres rubrikken  

 »dokumentation« med et kryds.
§ 10.  Indførslen sker på skrivemaskine.
Ved fødsels-  

 og dødsregistrering udfyldes således blade til hoved- og biregister og  

 meddelelse til folkeregister og CPR i een arbejdsgang.
Der skal anvendes  

 skrivemaskiner med sådanne typer, at også meddelelserne til folkeregister og  

 CPR bliver letlæselige.
Stk. 2.  Når indførslen er foretaget, stemples bladene  

 til hoved- og biregister med årstal og fortløbende registernummer, forsynes  

 med personregisterførerens underskrift og embedets stempel og indsættes i  

 ringbindene.
Kopier til folkeregister og CPR forsynes ligeledes med embedets  

 stempel og sendes til folkeregistret.
 § 11.  Alle senere tilførsler skal føres i  

 anmærkningsrubrikken og skal samtidig noteres i hoved- og biregistret, jfr.  

 dog stk. 3.
Stk. 2.  Anmærkninger foretages i videst muligt omfang  

 med stempler og med nøjagtig angivelse af dokumentets art og dato og de deri  

 nævnte personers navne og data.
Forkortelser må ikke foretages.
I  

 registerbladets tekst anføres et nummer, der henviser til anmærkning med  

 samme nummer.
 Stk. 3.  Er biregistret afleveret til landsarkivet, skal  

 der straks sendes en fuldstændig udskrift eller fotokopi af hovedregistret  

 til landsarkivet til brug ved notering i biregistret.
 § 12.  Tilførsler og rettelser på grundlag af  

 udenlandske dokumenter må kun ske efter tilladelse fra statsamtet.
Særligt om fødselsanmeldelse og navngivning § 13.  Fastslås faderskabet til et barn uden for  

 ægteskab, sker indførslen i registret på grundlag af meddelelse herom fra  

 politimesteren eller overpræsidenten i København.
 Stk. 2.  Hvis et barns familieretlige stilling i øvrigt  

 fastslås eller ændres efter anmeldelsen, herunder hvis forældrene til et barn  

 uden for ægteskab indgår ægteskab med hinanden, eller hvis barnet adopteres,  

 skal der på begæring af enhver, der har en retlig interesse deri, tilføres  

 anmærkning herom, for så vidt oplysningerne fremgår af offentlige dokumenter.
 Stk. 3.  Fødsels- og navne(dåbs)attest for faderen/  

 adoptanterne skal vedlægges meddelelsen.
§ 14.  Et barn får ved fødslen forældrenes efternavn,  

 hvis forældrene har samme efternavn.
Dette navn skal derfor indføres ved  

 anmeldelsen.
Stk. 2.  Har forældrene ikke samme efternavn, kan de  

 eller den, der har forældremyndigheden, senest 6 måneder efter barnets fødsel  

 vælge, om barnet skal have det efternavn, faderen eller moderen bar ved  

 barnets fødsel.
Er dette navn erhvervet på grundlag af ægteskab, kan i stedet  

 vælges det navn, en af forældrene senest har båret, som ikke er erhvervet på  

 grundlag af ægteskab.
 Stk. 3.  Endvidere kan som efternavn for barnet vælges  

 et af de i § 18, stk. 1, nr. 3 og 5 nævnte efternavne.
 Stk. 4.  Såfremt navngivningen ikke er sket inden for  

 den i stk. 2 nævnte frist, får barnet det efternavn, moderen bar ved barnets  

 fødsel.
 Stk. 5.  Hvor efternavn ikke er bestemt ved  

 fødselsanmeldelsen, påhviler det personregisterføreren at holde sagen i  

 erindring.
§ 15.  Et barn kan få tillagt et eller flere  

 mellemnavne.
Som mellemnavn kan vælges faderens eller moderens mellemnavn.  

 Forekommer det ønskede mellemnavn tillige som drenge/ pigefornavn vil det i  

 almindelighed ikke kunne tillægges personer af modsat køn, medmindre navnet  

 tillige forekommer som efternavn i nærmeste slægt.
 Stk. 2.  Som mellemnavn kan vælges et af de i § 14, stk.  

 2 og 3 nævnte efternavne.
 Stk. 3.  Som mellemnavn kan vælges et navn, der bæres  

 eller har været båret som efternavn af en af barnets bedsteforældre eller  

 oldeforældre, medmindre navnet er erhvervet på grundlag af ægteskab.
 § 16.  Et barn skal tillægges et eller flere fornavne.  

 Som fornavn må ikke vælges et navn, der ikke er et egentligt fornavn, eller  

 som kan blive til ulempe for barnet.
Stk. 2.  Hvor fornavn ikke er bestemt ved  

 fødselsanmeldelsen, påhviler det personregisterføreren at holde sagen i  

 erindring, således at den opføres på en særlig erindringsliste, hvoraf den  

 først slettes, når anmeldelse af fornavn har fundet sted.
Sagen forbliver på  

 erindringsliste, selv om barnet flytter ud af de sønderjyske landsdele, uden  

 at anmeldelse af fornavn har fundet sted.
 § 17.  Anmeldelser af navn sker skriftligt til  

 personregisterføreren på fødselsregistreringsstedet.
 Stk. 2.  Modtager personregisterføreren meddelelse om,  

 at et barn, hvis fødsel er registreret i de sønderjyske landsdele, men som er  

 flyttet ud af de nævnte landsdele uden at være navngivet, er døbt i  

 folkekirken eller et anerkendt trossamfund, registrerer personregisterføreren  

 det navn, der er tillagt barnet ved dåb, og sender meddelelse om senere  

 indførsler om faderskab og andre tilførsler for barnet til dåbsstedets  

 ministerialbogsfører.
 Stk. 3.  Modtager personregisterføreren anmeldelse om  

 navngivning af et barn, der er født uden for de sønderjyske landsdele og  

 flyttet til de nævnte landsdele uden at være navngivet, videresender han  

 anmeldelsen til den ministerialbogsfører, der har registreret anmeldelsen af  

 fødslen.
Særligt om navneforandring § 18.  Personer, der er fyldt 18 år eller har indgået  

 ægteskab samt de eller den, der har forældremyndigheden over ugift barn under  

 18 år, kan til personregisterføreren anmelde ændring af efternavn til:
 1. Det efternavn, faderen eller moderen bar ved  

 barnets fødsel, medmindre navnet er erhvervet på grundlag af ægteskab.
 2. Det efternavn, en af forældrene senest har båret  

 inden barnets fødsel, medmindre navnet er erhvervet på grundlag af ægteskab.
 3. Et efternavn, som en af forældrene har erhvervet  

 efter barnets fødsel, medmindre navnet er erhvervet på grundlag af ægteskab.  

 Er navnet erhvervet ved navnebevis i medfør af § 6 i lov nr. 193 af 29. april  

 1981 om personnavne (navneloven) skal den pågældende af forældrene give  

 samtykke. Øvrighedsbevis, der før den 1. januar 1962 er udfærdiget i medfør  

 af § 1 i lov nr. 89 af 22. april 1904 om navneforandring samt navnebevis, der  

 før den 1. april 1982 er udfærdiget i medfør af § 5, jfr. §§ 6 og 7 i lov nr.  

 140 af 17. maj 1961 om personnavne, sidestilles med navnebevis i henhold til  

 navnelovens § 6.
 4. Et efternavn, som den pågældende tidligere har  

 båret, medmindre navnet er erhvervet på grundlag af ægteskab.
5. Det efternavn, stedfaderen eller stedmoderen bærer,  

 medmindre navnet er erhvervet på grundlag af ægteskab, eller det efternavn,  

 stedfaderen eller stedmoderen senest har båret, som ikke er erhvervet på  

 grundlag af ægteskab.
Anmeldelse kan ske, selv om moderen (faderen) er  

 separeret fra stedfaderen (stedmoderen). Stedfaderen eller stedmoderen skal  

 samtykke i anmeldelsen.
Vielsesattest skal forevises.
Stk. 2.  Hvis moderen til et barn uden for ægteskab  

 indgår ægteskab med en mand, der efter de før 1. januar 1961 gældende regler  

 er anset som bidragspligtig til barnet, kan barnet, hvis manden ved skriftlig  

 anmeldelse anerkender det som sit, efter forevisning af fødsels- og  

 navne(dåbs)attest, vielsesattest og bidragsresolution eller anden offentlig  

 dokumentation for bidragspligten, anmelde, at det nu bærer faderens  

 slægtsnavn.
Det skal anføres, hvilken dokumentation for bidragspligten, der  

 har været forevist.
Stk. 3.  Det hidtidige efternavn kan på begæring bevares  

 som mellemnavn.
Bæres det nye efternavn allerede som mellemnavn, bortfalder  

 det ved navneforandringen.
 § 19.  Personer, der er fyldt 18 år eller har indgået  

 ægteskab samt de eller den, der har forældremyndigheden over ugift barn under  

 18 år, kan til personregisterføreren anmelde antagelse eller ændring af  

 mellemnavn til:
1. Faderens eller moderens mellemnavn.
Forekommer det  

 ønskede mellemnavn tillige som drenge/ pigefornavn, vil det i almindelighed  

 ikke kunne tillægges personer af modsat køn, medmindre navnet tillige  

 forekommer som efternavn i nærmeste slægt.
 2. Et af de i § 18, stk. 1, nr. 1-5 nævnte efternavne.
 3. Et efternavn, der bæres eller har været båret af  

 bedsteforældre eller oldeforældre, medmindre navnet er erhvervet på grundlag  

 af ægteskab.
 Stk. 2.  Et mellemnavn kan bortkastes ved anmeldelse.
 § 20.  Personer, der er fyldt 18 år eller har indgået  

 ægteskab samt de eller den, der har forældremyndigheden over ugift barn under  

 18 år, kan til personregisterføreren anmelde forandring eller bortkastelse af  

 fornavn.
 Stk. 2.  Anmeldes som fornavn et navn, der ikke er et  

 egentligt fornavn, forelægges anmeldelsen for statsamtet.
 § 21.  For ugifte personer under 18 år skal anmeldelse  

 om navneforandring underskrives af forældremyndighedens indehaver og af  

 barnet, hvis det er fyldt 12 år.
 Stk. 2.  Kan barnets samtykke til navneforandringen af  

 særlige grunde ikke indhentes, kan navneforandringen ikke ske ved anmeldelse.
 § 22.  Adoptivforhold sidestilles med virkeligt  

 slægtsskab.
§ 23.  Dokumentation af slægtsskab og navn sker ved  

 forevisning af fødsels- og navne(dåbs)attest, navnebevis eller af  

 navneændringsattest.
Angivelse i fødsels- og navne(dåbs)attesters  

 forældrerubrik er ikke tilstrækkelig dokumentation.
Fremgår det af  

 personregistret, at tilstrækkelig dokumentation tidligere er forevist, skal  

 dokumentation ikke forevises på ny.
Stk. 2.  Omfatter anmeldelsen ugifte børn under 18 år,  

 hvis forældre er separerede eller skilt, vedlægges dokumentation for  

 forældremyndigheden.
Såfremt en af forældrene er afgået ved døden, vedlægges  

 dødsattest.
 § 24.  Anmeldelse om antagelse af nyt navn sker  

 skriftligt til personregisterføreren på det sted, hvor vedkommende er tilført  

 fødselsregistret.
 Stk. 2.  Har anmelderen forældremyndigheden over ugift  

 barn under 18 år, oplyses det, om barnet tillige er omfattet af anmeldelsen.  

 Såfremt dette er tilfældet, påhviler det personregisterføreren at foretage  

 anmærkning til fødselsregistret for barnet herom, eller, hvis barnet er  

 tilført et andet fødselsregister, at sende anmeldelsen og barnets fødsels- og  

 navne(dåbs)attest til vedkommende personregisterfører (ministerialbogsfører).
 § 25.  Der skal tilføres anmærkning, når bevis for  

 navneforandring meddeles eller navnerettelse tillades, og  

 personregisterføreren modtager meddelelse fra vedkommende myndighed.
§ 26.  Når et i udlandet født barn adopteres her i  

 landet, kan barnet på begæring af adoptanterne indføres i fødselsregistret,  

 når der forevises en særlig anmeldelse fra adoptionsmyndigheden.
På grundlag  

 heraf kan personregisterføreren udstede en dansk navneattest.
 § 27.  Har barnet fået navneforandring til stedfaders  

 eller stedmoders efternavn, kan der på begæring tilføres anmærkning om  

 moderens/ faderens ægteskab med stedfaderen/ stedmoderen.
 § 28.  Fører forældrene til et barn født i ægteskab  

 ved barnets fødsel ikke samme efternavn, kan der på begæring tilføres  

 anmærkning om forældrenes ægteskab.
 § 29.  Tillægges et barn efter indførslen for- og/  

 eller mellemnavn, indføjes navnet (navnene) i rubrikken til fornavn, og der  

 henvises til anmærkning.
 Stk. 2.  Tillægges et barn efter indførslen efternavn,  

 indføjes navnet i rubrikken til efternavn, og der henvises til anmærkning.
 Stk. 3.  Ændres navn, overstreges det navn, der ændres  

 eller bortfalder, og der henvises til anmærkning, hvor det nye navn findes.
 Stk. 4.  Fastslås faderskabet til et barn uden for  

 ægteskab, indføres faderens navn m.v. i registerbladets rubrik hertil, og der  

 henvises til anmærkning.
 Stk. 5.  Er faderens rubrik udfyldt for et barn, hvis  

 familieretlige stilling ændres, overstreges den person, der oprindeligt er  

 indført som fader, og der henvises til anmærkning.
 Stk. 6.  Meddeles navneforandring ved bevis, anmeldelse  

 eller rettelse, overstreges det navn, der ændres eller bortfalder, og der  

 henvises til anmærkning, hvor det nye navn findes.
Berigtigelser § 30.  Berigtigelse af en indførsel i personregistret  

 kan, bortset fra berigtigelse af fejlskrivninger, kun ske med tilladelse af  

 justitsministeriet eller af statsamtet ifølge justitsministeriets  

 bemyndigelse eller i henhold til retskendelse.
Retssag anlægges af eller mod  

 statsamtet ved den byret, under hvilken registreringsdistriktet hører.  

 Byrettens afgørelse kan påkæres.
 Udskrifter og attester m.v.
 § 31.  Personregistret er ikke offentligt  

 tilgængeligt.
 Stk. 2.  Personregisterføreren kan skriftligt eller  

 mundtligt give oplysninger om indholdet af tilførsler om fødsel og navn, når  

 tilførslerne er 50 år gamle, og om indholdet af tilførsler om dødsfald, når  

 disse er 10 år gamle.
 § 32.  Udskrifter udstedes normalt på grundlag af  

 hovedregistret.
 Stk. 2.  Enhver kan rekvirere udskrifter (fotokopier) af  

 tilførsler vedrørende personer, som på tidspunktet for rekvisitionen er eller  

 ville være fyldt 100 år.
 Stk. 3.  Attester efter de i stk. 2 nævnte tilførsler  

 kan rekvireres af den, der i henhold til § 33 kan få udstedt attester eller  

 udskrifter vedrørende personer, som ikke er eller ville være fyldt 100 år.
 § 33.  Attester efter eller udskrifter (fotokopier) af  

 tilførsler vedrørende personer, som ikke er eller ville være fyldt 100 år, må  

 kun udstedes, når begæring herom er fremsat af:
 1. En offentlig myndighed.
2. Den, hvem tilførslen angår.
For ugifte personer  

 under 18 år fremsættes begæringen af forældremyndighedens indehaver.
Er den,  

 hvem tilførslen angår, umyndig, kan begæringen tillige fremsættes af værgen.  

 Er den pågældende afgået ved døden, kan begæringen fremsættes af ægtefælle,  

 forældre eller efterkommere, der er over 18 år, samt af den, der som værge  

 for eller indehaver af forældremyndigheden over efterkommere varetager disses  

 interesser.
 Attest eller udskrift (fotokopi) vedrørende et barn, der er bortadopteret,  

 kan ikke rekvireres af barnets naturlige forældre.
 3. Den, der har fuldmagt til at rekvirere den  

 pågældende attest eller udskrift (fotokopi) fra en person, der i henhold til  

 de under 2 nævnte regler er berettiget til at rekvirere attesten eller  

 udskriften.
 En fuldmagt må for at betragtes som fyldestgørende indeholde en nøje  

 angivelse af, hvilke attester m.v. der kan rekvireres.
 4. Advokater, der ved fremlæggelse af bevilling eller  

 beskikkelse legitimerer sig som executores testamenti, medhjælpere for  

 skifteretten eller som beskikkede til udførelse af en offentlig eller  

 beneficeret sag, samt endvidere advokater, der skriftligt erklærer at have  

 den fornødne bemyndigelse til at indhente attesten eller udskriften fra en  

 med navn og adresse betegnet person, der er rette vedkommende.
 5. Den, der har opnået statsamtets eller  

 justitsministeriets tilladelse til at rekvirere attesten eller udskriften  

 (fotokopien).
 6. Den, der ønsker attester eller udskrifter  

 (fotokopier) til retlig brug, herunder navneforandring og navnerettelse.  

 Rekvirenten må nærmere redegøre for, at han eller hun har en retlig interesse  

 i at erhverve de ønskede attester eller udskrifter (fotokopier). Er både  

 hoved- og biregister afleveret til landsarkivet, rettes begæringen dertil.
 Stk. 2.  Den, der ved personlig henvendelse fremsætter  

 begæring om attester eller udskrifter (fotokopier), skal legitimere sig på  

 behørig vis, medmindre vedkommende er personregisterføreren personlig  

 bekendt.
Stk. 3.  Navne staves nøjagtig, som de er indført i  

 registret.
Udskrifter (fotokopier) og attester forsynes med  

 personregisterførerens underskrift og embedsstempel.
For afsluttede  

 biregistres vedkommende forsynes udskrifter (fotokopier) og attester med  

 underskrifter og embedsstempel for den myndighed, hvor biregistrene befinder  

 dig.
Udskrifter forsynes desuden med en bevidnelse af overensstemmelsen med  

 hoved- eller biregistret.
 Stk. 4.  Ved udstedelse af attester benyttes formularer,  

 der er godkendt af justitsministeriet.
 Stk. 5.  Personregisterføreren kan give skriftlige eller  

 mundtlige oplysninger om de tilførsler, som den pågældende har ret til at få  

 attest efter eller udskrift (fotokopi) af.
 Stk. 6.  Tvivlsspørgsmål med hensyn til rekvisition af  

 attester og udskrifter forelægges statsamtet til afgørelse.
§ 34.  Ved udfærdigelse af fødsels- og navneattester  

 for personer, der er født før 1. januar 1938, udfyldes den til faderens navn  

 bestemte rubrik kun, når barnet er født i ægteskab eller legitimeret ved  

 efterfølgende ægteskab eller bevilling, samt når barnet er lyst i kuld og køn  

 eller er adopteret, eller stedfaderen har tillagt det sit navn i medfør af  

 bestemmelsen i lov nr. 130 af 27. maj 1908 § 11. I sidstnævnte tilfælde samt  

 i tilfælde af legitimation i henhold til bevilling og i tilfælde af  

 kuldlysning anføres i attesten efter faderens navn henholdsvis »i  

 henhold til lov nr. 130 af 27. maj 1908 § 11«, »i henhold til  

 kuldlysning«.
Ved børn uden for ægteskab udfyldes den til faderens navn  

 bestemte rubrik endvidere, når faderen har anerkendt barnet som sit, men  

 dette anføres da ved en kort anmærkning efter faderens navn.
Stk. 2.  Ved udfærdigelse af fødsels- og navneattester  

 for personer, der er født efter den 31. december 1937, udfyldes den til  

 faderens navn bestemte rubrik kun, når barnet er født i ægteskab, jfr. herom  

 §§ 1-5 i lov nr. 132 af 7. maj 1937 om ægtebørn og §§ 1-4 i lov nr. 200 af  

 18. maj 1960 om børns retsstilling, eller faderskabet til barn uden for  

 ægteskab er fastslået, samt når barnet er adopteret eller stedfaderen har  

 tillagt det sit navn i overensstemmelse med de i lov nr. 131 af 7. maj 1937 §  

 2, stk. 3, anførte regler.
I sidstnævnte tilfælde skal i attesten efter  

 faderens navn anføres »i henhold til lov nr. 131 af 7. maj 1937 § 2,  

 stk. 3«.
Stk. 3.  Ved udfærdigelse af fødsels- og navneattester  

 for stedbørn, der har fået tillagt stedfaderens efternavn ved kongelig  

 bevilling (indtil 1. januar 1962), ved navnebevis (indtil 1. april 1982)  

 eller ved anmeldelse eller navnebevis (efter 1. april 1982), udfyldes  

 forældrerubrikkerne med forældrenes navne eller for så vidt angår børn uden  

 for ægteskab, til hvilke faderskabet ikke er fastslået, med moderens navn.
Er  

 stedfaderens navn tilført personregistret, tilføjes på begæring efter  

 moderens navn: »nu i ægteskab med . . . . . . (stedfaderens fulde  

 navn)».
I attester for stedbørn, der har fået tillagt stedmoderens  

 efternavn, udfyldes forældrerubrikken med forældrenes navne.
Er stedmoderens  

 navn tilført personregistret, tilføjes på begæring efter faderens navn:  

 »nu i ægteskab med . . . . . (stedmoderens fulde navn)».
 Stk. 4.  Ved udfærdigelse af fødsels- og navneattester i  

 de tilfælde, der er nævnt i § 28, tilføjes på begæring: »og  

 ægtefælle«.
 Stk. 5.  Ved udfærdigelse af fødsels- og navneattester  

 for adoptivbørn anføres alene adoptanternes navne i forældrerubrikkerne, og  

 det må ikke ved overstregninger eller understregninger i den trykte tekst  

 eller på anden måde angives, at den pågældende er adoptivbarn.
Indberetning § 35.  Personregisterførerne skal overholde de  

 forskrifter, der gives dem om indberetning af fødsel, navn og dødsfald til  

 folkeregistret, sekretariatet for personregistrering eller anden offentlig  

 myndighed.
Stk. 2.  Personregisterføreren giver meddelelse til  

 folkeregistret, hvis en person antager nyt navn ved anmeldelse til  

 personregistret.
Det samme gælder ved navneforandring som følge af  

 legitimation og ved navngivning i henhold til bekendtgørelsens § 6.
 Stk. 3.  Er den pågældende over 15 år, gives der også  

 meddelelse om navneforandringen til rigsregistraturen, politigården, 1567  

 København V.
 Stk. 4.  De af personregisterførerne modtagne  

 jordmoderanmeldelser og dødsattester indsendes inden 14 dage efter hver  

 måneds udgang til embedslægen sammen med de summariske indberetninger om  

 antallet af fødte og døde.
Aflevering af registre og kassation af arkivalier § 36.  Hovedregistrene afleveres til landsarkivet for  

 de sønderjyske landsdele, når der er gået 100 år efter den sidste indførsel.
 Stk. 2.  Biregistrene afleveres til landsarkivet, når  

 der er gået 30 år efter den sidste indførsel.
 § 37.  Arkivalier for tiden før 28. juni 1920  

 afleveres til landsarkivet efter forudgående aftale med dette.
§ 38.  Arkivalier for perioden 28. juni 1920 til 31.  

 december 1971 kasseres bortset fra Stk. 2.  De under a) til d) nævnte anmeldelser og  

 erklæringer afleveres til landsarkivet efter forudgående aftale med dette.
 Stk. 3.  Hvis de i stk. 1, litra c, nævnte anmeldelser  

 af personregisterføreren ikke er henlagt særskilt, afleveres samtlige  

 anmeldelser af dødsfald til landsarkivet.
§ 39.  Arkivalier for perioden efter 1. januar 1972  

 opbevares i 5 år og kasseres derefter.
Anmeldelser til personregistret om  

 ændring af navn i henhold til lov nr. 140 af 17. maj 1961 §§ 1, 2 og 4 og lov  

 nr. 193 af 29. april 1981 §§ 2, 10 og 11 opbevares dog i 30 år, før de  

 kasseres.
Arkivalier vedrørende ekstraordinære dødsfald eller andre  

 ekstraordinære anmeldelser kasseres ikke, men afleveres til landsarkivet, når  

 de er 30 år gamle.
Stk. 2.  Anmeldelser og andet skriftligt materiale  

 vedrørende tilførsler til registrene skal opbevares særskilt for hvert  

 register, ordnet efter årgange.
Arkivalier vedrørende ekstraordinære  

 anmeldelser opbevares særskilt og tydeligt afmærket.
 Stk. 3.  Tidsrummet for opbevaringspligten regnes fra  

 udgangen af vedkommende kalenderår.
 § 40.  Kasserede arkivalier destrueres på en sådan  

 måde, at uvedkommende ikke kan få adgang til dem.
Ikrafttrædelsesbestemmelser § 41.  Cirkulæret træder i kraft den 1. april 1982.
 Stk. 2.  Cirkulære nr. 240 af 1. december 1977 om  

 førelse af personregistrene i de sønderjyske landsdele ophæves.
