I medfør af § 2 A i lov om vurdering af landets faste ejendomme, jf.  

 lovbekendtgørelse nr. 437 af 14. august 1984 med senere ændringer, skal der  

 for samtlige landets ejendomme, bortset fra de, der er optaget i  

 årsomvurdering i henhold til lovens § 2, foretages en regulering af  

 kontantansættelserne ved den seneste vurdering forud for den 1. januar 1991 Dette cirkulære indeholder de af Ligningsrådet fastsatte regler og  

 reguleringssatser for årsreguleringens gennemførelse.
 Lovbestemmelserne er optrykt som bilag 1 til cirkulæret.
Årsreguleringens gennemførelse 1. Årsreguleringen foretages ved Told- og  

 Skattestyrelsens foranstaltning.
2. For de ejendomme, der ikke er omfattet af  

 årsomvurderingen, tages der udgangspunkt i ansættelsen ved 18.alm.vurdering 3. Er en ejendom i perioden 1. januar til 31. december  

 1990 vurderet i henhold til § 4 eller § 4 A, foretages årsreguleringen med  

 udgangspunkt i denne ansættelse.
Er der foretaget flere § 4- eller § 4  

 A-vurderinger, anvendes den seneste af disse vurderinger.
4. Er en ejendom medtaget ved årsomvurderingen pr. 1.  

 januar 1991, foretages der ikke regulering af ejendommens ansættelse pr. 1.  

 januar 1986 eller § 4- eller § 4 A-vurdering.
Der foretages i stedet en  

 årsregulering af vurderingsrådets foreløbige ansættelse ved årsomvurderingen.  

 Det sker efter samme regler som for de øvrige ejendomme, idet  

 vurderingsrådets foreløbige ansættelse ved årsomvurderingen foretages i  

 prisniveauet pr. 1. januar 1986 (basisniveau), jf. cirkulære om  

 årsomvurderingen pr. 1. januar 1991 punkt 2.3.
 5. Efter årsreguleringen afrundes ansættelserne efter  

 de i bilag 3 anførte regler.
6. Reguleringssatserne er specificeret efter  

 ejendommenes art og geografiske beliggenhed.
Ved ejendommenes klassificering  

 efter art er der taget udgangspunkt i de af vurderingsrådene i henhold til §  

 33 trufne afgørelser om ejendommenes benyttelse.
Såfremt en ejendoms  

 benyttelse er ændret i forhold til benyttelsen ved den seneste vurdering  

 eller årsomvurdering medtages ejendommen ved årsomvurderingen pr. 1. januar  

 1991. Vejledningen om anvendelse af benyttelseskoder er optrykt som bilag 5.
 Ejerlejligheder til beboelse er desuden opdelt i lejligheder beliggende i  

 etageejendomme med mere end 3 lejligheder og lejligheder beliggende i  

 rækkehuse, kædehuse, dobbelthuse, tofamiliehuse, trefamiliehuse eller  

 fritliggende enfamiliehuse.
Beboelsesejendomme og beboelses- og forretningsejendomme er opdelt efter  

 antal lejligheder For landbrugsejendomme er der foretaget en opdeling efter ejendommens  

 areal.
7. Reguleringen af grundværdien sker ud fra  

 ejendommens benyttelse, men er for nogle ejendomme endvidere afhængig af  

 andre forhold.
Således reguleres følgende ejendomme alle med de fastsatte  

 reguleringssatser for sommerhuse og sommerhusgrunde, uanset benyttelseskoden  

 ikke i alle tilfælde er 08 eller 48:
- Ejendomme i områder, som i medfør af by- og landzoneloven er udlagt til  

 sommerhusområder - Ejendomme i landzone, som benyttes til sommerbeboelse (benyttelseskode  

 08) - Ubebyggede ejendomme i sammenhængende områder med sommerbeboelse i  

 landzone (benyttelseskode 09) - Arealer i landzone med bygninger på fremmed grund (benyttelseskode 49),  

 såfremt bygningerne anvendes til sommerbeboelse (benyttelseskode 48) Reguleringssatserne fremgår af bilag 2.
Ejendomme, som delvis er omfattet af ovennævnte satser for sommerhuse,  

 reguleres som hovedregel efter den bestemmelse, som er gældende for arealet  

 med eventuelle bygninger.
Såfremt reguleringsbestemmelsen for ejendommens  

 overvejende areal ikke svarer til reguleringsbestemmelsen for den bebyggede  

 del, reguleres dog efter bestemmelsen for den overvejende del.
 Ændringer i en ejendoms områdemæssige beliggenhed siden 18.alm. vurdering  

 eller en efterfølgende årsomvurdering tages ikke i betragtning ved  

 årsreguleringen.
 I tvivlstilfælde træffer Ligningsrådet den endelige administrative  

 afgørelse om ejendommens planlagte anvendelse.
 I bilag 4 er anført nogle eksempler på, hvordan årsreguleringen foretages.
Årsreguleringen 8. Reguleringssatserne angiver forholdet mellem de  

 kontantomregnede salgspriser pr. 1. januar 1991 og de seneste ansættelser pr.  

 1. januar 1986 (basisniveau). Årsreguleringen gennemføres ved at gange  

 ansættelserne med reguleringssatserne.
 Der er fastsat reguleringssatser for såvel ejendomsværdi som grundværdi.  

 Reguleringssatserne er anført i bilag 2.
 Såfremt ejendomsværdien i basisniveau udgør et beløb, som mindst svarer  

 til grundværdien, kan ejendomsværdien ved årsreguleringen ikke ansættes til  

 et lavere beløb end grundværdien.
Fradrag i grundværdien for forbedringer 9. Fradraget for forbedringer årsreguleres ikke.
I de  

 tilfælde, hvor grundværdien efter årsreguleringen udgør et mindre beløb end  

 det ved 18.alm.vurdering ansatte fradrag, nedsættes fradraget dog til et  

 beløb, der svarer til grundværdien.
Differencebeløb 10. Ved årsreguleringen af differencebeløb anvendes  

 samme reguleringssats som ved årsreguleringen af den pågældende ejendoms  

 grundværdi.
Fordelinger 11. Ved årsreguleringen af fordelingen af grundværdien  

 anvendes samme reguleringssats som ved årsreguleringen af den pågældende  

 ejendoms grundværdi.
Der foretages ingen årsregulering af en eventuel fordeling af fradraget  

 for forbedringer for disse ejendomme.
Den til en del af en ejendom henførte  

 del af grundværdien må dog efter årsreguleringen og den efterfølgende  

 afrunding ikke være mindre end den til den samme del henførte del af  

 fradraget for forbedringer.
Såfremt dette er tilfældet, nedsættes fradraget  

 til samme beløb som grundværdien.
12. Der anvendes ikke reguleringssatser ved  

 årsreguleringen af de øvrige fordelinger.
Fordelingerne beregnes i stedet  

 indirekte på grundlag af den pågældende ejendoms ansættelser efter  

 årsregulering og afrunding.
 De årsregulerede ejerboligværdier - herunder stuehusværdier - fastsættes  

 til samme procent af den årsregulerede og afrundede ejendomsværdi, som  

 ejerboligværdien udgjorde i basisniveauet.
 13. Skovfordelingerne årsreguleres på tilsvarende  

 måde.
 14. Den årsregulerede dækningsafgiftspligtige  

 forskelsværdi fastsættes til samme procent af den samlede forskelsværdi som  

 basisniveauet.
15. De årsregulerede fritagelser efter § 7 og § 8 i  

 den kommunale ejendomsskattelov fastsættes til samme procent af grundværdien  

 minus fradraget for forbedringer som i basisniveauet.
Grundværdi minus  

 fradrag for forbedringer i fremmed kommune årsreguleres på tilsvarende måde.
 De procentsatser, der anvendes ved den indirekte regulering af de ovenfor  

 anførte fordelinger, beregnes på grundlag af ansættelser og fordelinger i  

 basisniveauet, jf. i øvrigt bilag 3.
Meddelelse til ejerne om resultatet af årsreguleringen og  

 årsomvurderingen samt udfærdigelse af vurderingsfortegnelser 16. Til ejerne af de årsregulerede ejendomme, det vil  

 sige ejendomme, der ikke er omfattet af årsomvurderingen pr. 1. januar 1991,  

 udsendes en meddelelse om de årsregulerede værdier i løbet af april måned  

 1991 Reguleringssatserne kan ifølge vurderingslovens § 42, stk. 1, ikke  

 påklages.
 Til ejerne af de årsomvurderede ejendomme udsendes en særskilt meddelelse  

 om resultatet af årsomvurderingen, jf. cirkulæret om årsomvurderingen pr. 1.  

 januar 1991, pkt. 4.6.
17. Den i vurderingslovens § 40, stk. 2 anførte  

 bestemmelse om udsendelse af fortegnelse over årsregulerede og årsomvurderede  

 ejendomme samt ejendomme vurderet i henhold til § 4 eller § 4 A i perioden  

 siden sidste årsregulering/årsomvurdering må alene anses at tjene hensynet  

 til kommunens administration.
I den udstrækning dette hensyn tilgodeses af  

 den terminaladgang til vurderingsoplysninger, som er etableret i flertallet  

 af kommunerne, vil kommunerne kunne undlade at lade fortegnelsen udskrive.
Senere ændringer af ansættelserne 18. Såfremt en ansættelse ændres - ved revision eller  

 efter klage - skal de på grundlag af ansættelsen foretagne årsreguleringer  

 ændres tilsvarende.
Carsten Jarlov Erik Eriksen Bilag 1 Uddrag af vurderingsloven (lovbekendtgørelse nr. 437 af 14. august 1984  

 med senere ændringer).
§ 2 A.  I tiden mellem de almindelige vurderinger  

 foretages i øvrigt ved den centrale told- og skatteforvaltnings  

 foranstaltning hvert år pr. 1. januar en regulering af ansættelserne af  

 ejendoms- og grundværdi og fordelingerne efter § 33 under hensyn til den  

 ændring i prisforholdene, der er sket siden den seneste almindelige  

 vurdering.
Reguleringen sker på grundlag af statistiske oplysninger om  

 salgsprisen for ejendomme af den pågældende art og geografiske beliggenhed.
 Ligningsrådet fastsætter de nærmere regler herom, herunder  

 reguleringssatserne.
Bilag 2-1 TABEL 1 Bilag 3 Afrundingsregler 1. Ejendomsværdien A.
Såfremt ejendomsværdien efter årsreguleringen udgør mere end 100.000  

 kr. rundes nedad til nærmeste med 10.000 kr. delelige beløb.
Såfremt  

 ejendomsværdien efter årsreguleringen udgør 100.000 kr. eller derunder rundes  

 nedad til nærmeste med 1.000 kr. delelige beløb.
B.
Hvis ejendomsværdien inden afrundingen udgør mindre end 110% af  

 grundværdien eller hvis ejendomsværdien inden reguleringen er 3.000 kr. eller  

 mindre afrundes dog efter årsreguleringen til nærmeste med 100 kr.. delelige  

 beløb.
c.
Udgør ejendomsværdien ved 18.alm.vurdering et beløb, som mindst svarer  

 til grundværdien, kan ejendomsværdien ved årsreguleringen ikke nedrundes til  

 et lavere beløb end grundværdien.
2. Øvrige ansættelser og fordelinger Alle andre ansættelser samt fordelingerne efter § 33 afrundes efter  

 årsreguleringen til nærmeste med 100 kr. delelige beløb.
3. Procentsatser til årsregulering af visse fordelinger De procentsatser, der benyttes ved årsreguleringen af visse fordelinger,  

 jf. cirkulærets punkt 12, 13, 14, 15, afrundes til nærmeste tusindedel  

 procent efter sædvanlige afrundingsregler.
 Ejerboligværdien udgør 54,16667% af ejendomsværdien.
 Procentsatsen udgør efter afrunding 54,167%.
Bilag 4-1 1. Eksempel på årsregulering af et sommerhus Sommerhus beliggende i Vestsjællands amts nordre skyldkreds.
 Ansættelsen ved 18.alm.vurdering:
 Ansættelse ved 18.alm.vurdering udgør basisniveau.
 Reguleringssatserne findes i bilag 2.
 Ejendomsværdien:
 Årsregulering 360.000 kr. x 0,70 = 252.000 kr.
 Der rundes nedad til nærmeste med 10.000 kr. delelige beløb.
 Ansættelse pr. 1.1.1991 efter afrunding 250.000 kr.
 Grundværdien:
 Årsregulering 120.300 kr. x 0,70 = 84.210 kr.
 Der afrundes med nærmeste med 100 kr. delelige beløb.
 Ansættelse pr. 1.1.1991 efter afrunding 84.200 kr.
Fradrag for forbedringer Fradraget årsreguleres ikke, men det kontrolleres, om grundværdien efter  

 regulering og afrunding (84.200 kr.) udgør et mindre beløb end fradraget  

 (12.000 kr.). Hvis det havde været tilfældet, skulle fradraget have været  

 nedsat til samme beløb som grundværdien.
Bilag 4-2 2. Eksempel på årsregulering af en landbrugsejendom Landbrugsejendom på 10 ha beliggende i Århus amts vestre skyldkreds.
 Ansættelse ved 18.alm.vurdering:
 Ansættelsen ved 18.alm.vurdering udgør basisniveau.
 Reguleringssatserne findes i bilag 2.
 Ejendomsværdien:
Bilag 4-3 3. Eksempel på årsregulering af en beboelses- og forretningsejendom Beboelses- og forretningsejendom med 3 lejligheder beliggende i Århus amts  

 sydøstre skyldkreds.
 Ansættelse ved 18. alm.vurdering:
Ved 18.alm.vurdering udgjorde den dækningsafgiftspligtige forskelsværdi  

 57,396% af den samlede forskelsværdi Årsregulering 57.396% af 2.083.000 kr. = 1.195.559 kr.
 Der afrundes til nærmeste med 100 kr. delelige beløb.
 Ansættelse pr. 1.1. efter afrunding 1.195.500 kr.
Bilag 5-1 Vejledning om anvendelse af benyttelseskoder Kode 00: Undtaget fra vurdering Koden omfatter alle ejendomme, der i deres helhed er undtaget fra  

 vurdering i henhold til vurderingslovens § 7.
Kode 01: Beboelse Koden omfatter ejendomme, der kun benyttes til beboelse og tillige  

 ejendomme, som foruden boliglokaler omfatter enkelte lokaler med  

 erhvervsmæssing benyttelse, uden at ejendommens karakter af beboelsesejendom  

 ændres, f.eks. villaer, hvor enkelte lokaler benyttes til læge- eller  

 dyrlægekonsultation, ejendomsmæglervirksomhed, mindre pensionater o.l., eller  

 udlejningsejendomme, hvor udlejningen til andet end beboelse spiller en  

 underordnet rolle.
Afgrænsningen gælder ejendomme, hvorunder 25% af  

 ejendommens værdi kan henføres til erhvervsmæssige formål.
Såfremt mindst 25%  

 af ejendommens værdi kan henføres til erhvervsmæssige formål, henføres  

 ejendommen til kode 02.
Koden omfatter desuden ejendomme med karakter af landbrug og gartneri, med  

 et-grundareal under 0,55 ha, når de ikke anses for omfattet af  

 vurderingslovens § 33, stk. 1, dvs. når de efter bygningskarakter og  

 driftsform har beboelse som h ovedsagelig anvendelse.
Der skal ikke foretages  

 stuehusfordeling for disse sidstnævnte ejendomme, og grundværdien skal  

 ansættes, jf. vurderingslovens § 16.
Kode 02: Beboelse og forretning Un~ der koden henregnes ejendomme, hvor der foruden boliglokaler findes  

 lokaler, der benyttes forretningsmæssigt såfremt den forretningsmæssige  

 benyttelse udgør mindst 25% af ejendommens værdi, jf. bemærkningen under kode  

 01.
 Hvad der forstås ved forretningsvirksomhed er beskrevet under kode 03.
Kode 03: Forretning Under koden anføres ejendomme, der kun indeholder forretningslokaler.  

 Koden anvendes dog også, selv om ejendommen indeholder bolig for portner,  

 vicevært, varmemester eller lignende, når denne benyttelse udgør mindre end  

 25% af ejendommens værdi.
Betegnelsen »forretning« omfatter først og fremmest butikker og  

 kontorer af forskellig art, men også hoteller, restaurationer, biografer,  

 større pensionater, bank- og sparekasselokaler, endvidere  

 håndværksvirksomheder og værksteder, der ikke har karakter af  

 fabriksvirksomhed (se under kode 04), læge eller tandlægekonsultation,  

 klinikker af forskellig art, frisørsaloner og lignende samt  

 autoservicestationer.
Opregningen er ikke udtømmende.
Kode 04: Fabrik og lager Som »fabrikker« betegnes ikke blot egentlige  

 industrivirksomheder, herunder mejerier, slagterier, sukkerfabrikker,  

 teglværker og lignende, men også større værksteder, som det ikke findes  

 naturligt at betragte som håndværksvirksomheder.
Koden omfatter også gas-  

 el-, vand- og varmeværker, der tilhører private eller koncessionerede  

 selskaber, og som drives med salg til en større kreds af forbrugere for øje.
Mindre værker, som drives på interessentskabs- eller andelsbasis, alene  

 med formål at forsyne interessenterne eller andelshaverne, betegnes med kode  

 34. Afgrænsningen mellem på den ene side håndværksvirksomheder, der kodes med  

 02 (beboelse og forretning) eller 03 (ren forretning), og på den anden side  

 virksomheder, der må betegnes som fabrikker og kodes med 04, kan i visse  

 tilfælde være vanskelig.
Vejledende vil være ejendommens karakter og  

 størrelse, samt om den er beliggende i et forretningskvarter eller  

 industrikvarter.
I hovedstaden og nogle af provinsbyerne findes en del ejendomme med  

 lejligheder og/eller butikker til gaden og fabrikslokaler og/eller større  

 værksteder på bagarealet.
Hvis det skønnes at hovedparten af sådanne  

 ejendommes samlede lejeværdi (indbefattet lejeværdien af lokaler, som ejeren  

 selv benytter) hidrører fra bolig og/eller butikslokalerne, kodes de med 02  

 eller 03. I modsat fald kodes de med 04.
Under lager medregnes kun selvstændige lageranlæg.
Lagerlokaler i  

 forbindelse med forretninger som foran defineret går således ind under  

 forretning.
Kode 05: Landbrug, bebygget Under koden henregnes landbrugsmæssigt benyttede, bebyggede ejendomme, som  

 har et areal på mindst 0,55 ha.
Det afgørende er ejendommens benyttelse, og  

 det er uden betydning, om ejeren har sit hovederhverv på ejendommen eller  

 andetsteds.
Det er ligeledes uden betydning, om ejendommen i matriklen er  

 noteret som landbrug.
 Hvis der på ejendommen foruden landbrug drives anden virksomhed af  

 væsentlig betydning, må der skønnes over, om ejendommen skal kodes som  

 landbrug eller henføres til koden for den pågældende virksomhed, eventuelt om  

 den skal henføres til kode 34.
Kode 06: Særskilt vurderet skov og plantage Koden omfatter kun særskilt vurderede skove og plantager, inkl. de under  

 skoven vurderede tjenesteboliger.
Ejendomme, der omfatter dels landbrug, dels  

 skovbrug, kodes med 05, medmindre landbruget er af uvæsentlig omfang.
Kode 07: Frugtplantage, gartneri og planteskole Koden benyttes kun i de tilfælde, hvor frugtavls-, gartneri- eller  

 planteskolevirksomheden er det til ejendommen knyttede hovederhverv.
Drives  

 virksomheden som bierhverv på landbrugsejendom, kodes ejendommen som landbrug  

 (kode 05).
Kode 08: Sommerhus Som sommerhuse betragtes alle ejendomme, der efter deres almindelige  

 karakter er beregnet til sommerbeboelse og kun hertil.
Såfremt sådanne  

 ejendomme, f.eks. mindre træhuse, benyttes til helårsbeboelse, går de således  

 alligevel ind under sommerhuse og ikke ind under beboelse.
Beliggenheden i  

 eller uden for sommerhusområde, vil kunne være vejledende for, om ejendommen  

 skal betragtes som beboelse eller sommerhus.
 Ved afgørelsen af, om såkaldte »bondehuse«, der helt eller  

 overvejende benyttes som sommerhuse, skal kodes med 01 eller 08, må hensyn  

 navnlig tages til beliggenheden. »Bondehuse« i egentlige  

 sommerhusområder kodes således med 08, medmindre særlige forhold, såsom  

 altovervejende benyttelse af huset til helårsbeboelse, taler for at anvende  

 kode 01.
 Særligt bemærkes, at sommerhus på lejet grund skal opføres med kode 48.
Kode 09: Ubebygget areal Med denne kode betegnes alle ubebyggede arealer undtagen ubebyggede  

 landbrugslodder m.v. (kode 17). Dette gælder uden hensyn til ejerforhold,  

 arealstørrelse, beliggenhed eller grundværdistørrelse.
Som ubebyggede arealer  

 betragtes også arealer med en forskelsværdi indtil 10% af grundværdien,  

 hidrørende fra havehuse, skure, bevoksning m.v.
Hvis der på arealet findes  

 bebyggelse, der er vurderet særskilt som hus på fremmed grund, kodes grunden  

 dog med 49.
Kode 10: Statsejendom Koden omfatter statens institutionsejendomme, såsom skoler og andre  

 undervisningsinstitutioner, hospitaler, museer, sociale institutioner,  

 kaserner og administrationsbygninger.
Arealer, på hvilke der findes bygning på fremmed grund (eks.  

 umatrikulerede banearealer, hvorpå en fremmed-ejet bygning er beliggende) og  

 bygninger på fremmed grund kodes henholdsvis 49 og 41-45, uanset om de ejes af private, staten eller en kommune.
I denne  

 forbindelse skal nævnes, at statsejede bygninger vurderingsmæssigt  

 registreres som bygning på fremmed grund,uanset at grunden tilhører en anden statsinstitution eller en kommune, eks. et  

 af Post- og Telegrafvæsenet ejet posthus, beliggende på et umatrikuleret  

 baneareal.
 Statens øvrige ejendomme - herunder ejendomme tilhørende DSB - kodes  

 herefter som tilsvarende privatejede ejendomme, såfremt de benyttes til:
Kode 11: Kommunal beboelses- og forretningsejendom Hertil henregnes de kommuneren tilhørende ejendomme, som ville have været  

 omfattet af kodenumrene 01-03, hvis de havde været i privateje.
Kode 12: Andre bebyggede kommunale ejendomme Med kode 12 kodes ejendomme, der er led i kommunal erhvervsvirksomhed,  

 såsom kommunale gas-, el-, vand- og varmeværker og ejendomme, der indgår i  

 kommunale trafikanlæg.
Koden omfatter endvidere kommunale  

 institutionsejendomme, såsom skoler, hospitaler, alderdomshjem, børnehaver,  

 sportsanlæg, biblioteker, museer, rådhuse og andre administrationsbygninger  

 m.v.
Kommunale folkepensionistboliger kodes med 12, såfremt de har karakter  

 af plejehjem, stiftelser eller lignende.
Tjener de som normale boligejendomme  

 for folkepensionister kodes de med 11.
 Kommunale land-, skov- og havebrugsejendomme og ubebyggede arealer samt  

 kommunale beboelses- og forretningsejendomme henføres til de kodebetegnelser,  

 hvor de efter deres benyttelse hører hjemme (kodenumrene 05, 06, 07, 09, 11  

 og 17).
Kode 13: Anden vurdering Koden omfatter alle ejendomme, der ikke med rimelighed kan henføres til en  

 af de øvrige koder.
 Herunder hører stiftelser, selvstændigt vurderede hovedbygninger,  

 søarealer, sommerlejre og campingpladser.
Kode 14: Ejendom vurderet til 0 Under denne kode medtages ejendomme, som ikke er undtaget fra vurdering,  

 men som er vurderet til 0, f.eks. særskilt matrikulerede private fællesveje  

 og arealer, der er sikret udlagt til fælles benyttelse for ejerne af en række  

 angivne ejendomme (fællesarealer til rækkehusbebyggelser og fælles  

 strandarealer), se vurderingsvejledningen side 91.
Kode 15: Ejendom under opførelse Udgår Kode 16: Udgået ejendom eller nummer Koden omfatter ejendomme, der nu udgår som selvstændige ejendomme, samt i  

 øvrigt ubrugte numre.
 Kode 17: Ubebygget landbrugslod m.v.
Til koden henføres arealer over 2.000 m2, såfremt de tjener et  

 landbrugsmæssigt eller lignende erhvervsmæssigt formål.
Som eksempler på  

 arealer af denne art nævnes ager, eng, græsningsjord (marsk), natur- og  

 jagtarealer, planteskolearealer, arealer med forekomster af grus, ler, kridt  

 m.v.
Til koden henføres også hede-, klit- og mosearealer samt strandarealer,  

 uanset om de finder egentlig erhvervsmæssig anvendelse.
Kode 18: Sommerhus på fremmed grund Udgår (ejendomsgruppen omkodes til 48).
Kode 19: Anden bygning end sommerhus på fremmed grund Udgår (ejendommene omkodes til benyttelsesgrupperne 41-45 efter faktisk  

 anvendelse).
Kode 20: Moderejendom for ejerlejligheder Herunder anføres en moderejendom til ejerlejligheder, uanset om den er  

 beliggende på fremmed grund.
Kode 21, 22, 23, 24, 25: Ejerlejlighed Under disse koder anføres samtlige ejerlejligheder, hvor moderejendommen  

 ligger på eget grundareal.
Ligger moderejendommen på fremmed grundareal,  

 henføres ejerlejlighederne til kode 28 eller 29. Med hensyn til afgrænsning  

 af koderne 21-24 henvises til bemærkningerne angående koderne 01-04, hvis  

 anvendelsesområder overføres til ejerlejligheder.
Kode 25 omfatter alle  

 øvrige ejerlejligheder.
Kode 28: Ejerlejlighed til sommerbeboelse på fremmed grund Kode 29: Anden ejerlejlighed på fremmed grund Kode 33: Private institutions- og service ejendomme Herunder hører private ejendomme, der tjener institutions- og  

 servicemæssige formål samt private ejendomme, der skønnes at have mulighed for at opnå fritagelse for kommunal grundskyld efter § 8, stk.  

 1, i den kommunale ejendomsskattelov.
Eksempelvis kan nævnes private  

 skoler,museer, biblioteker, forsamlingshuse, sportsanlæg og private  

 plejehjem.
Kode 34: Visse erhvervsejendomme ko~ den omfatter erhvervsejendomme af speciel karakter, såsom  

 fjernvarmeværker, (jf. dog vejledningen til kode 04), dambrug, pels-  

 dyrfarme, hønserier, garageanlæg, andelsfrysebokse, grusgrave med bygninger,  

 transformeranlæg samt vureringspligtige havneejendomme.
Kode 41: Beboelse på fremmed grund Vejlednin~ gen kode 01 om ejendomme, der skal kodes som beboelse, gælder også for  

 afgrænsningen af den foreliggende type ejendomme.
Kode 42: Beboelse og forretning på fremmed grund Vejledningen kode 02 om ejendomme, der skal kodes som beboelse og  

 forretning, gælder også afgrænsningen af den foreliggende type ejendomme.
Kode 43: Ren forretning på fremmed grund Vejledningen kode 03 om ejendomme, der skal kodes som ren forretning,  

 gælder også afgrænsningen af den foreliggende type ejendomme.
Kode 44: Fabrik og lager på fremmed grund Vejledningen kode 04 om ejendomme, der skal kodes som fabrik og lager,  

 gælder også afgrænsningen af den foreliggende type ejendomme.
Kode 45: Andre bygninger på fremmed grund Koden omfatter bygningen på fremmed grund, der ikke efter anvendelsen kan  

 henføres til en af de øvrige koder i 41-44 samt 48.
Kode 48: Sommerhus kolonihavehus) på fremmed grund Vejledningen kode 08 om ejendomme, der kodes som sommerhus, gælder også  

 for afgrænsningen af den foreliggende type domme.
Kode 49: Arealer med bygning på fremmed grund Koden omfatter samtlige arealer, på hvilke der findes bygning på fremmed  

 grund.
