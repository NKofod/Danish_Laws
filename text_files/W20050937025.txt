Landsskatteretskendelse vedr. toldgodtgørelse.
Varer  

 genudført før ansøgning.
 Klagen skyldes, at regionen har afvist  

 at give toldgodtgørelse efter toldkodeksens artikel 238.
Landsskatterettens afgørelse ToldSkat Regions afgørelse  

 stadfæstes.
Sagens oplysninger Klageren er en virksomhed, der  

 producerer arbejdstøj.
Størstedelen af produktionen foregår i 3. lande under  

 proceduren for passiv forædling.
En del af tøjet importeres dog under den  

 almindelige importprocedure.
 Den 21. august 2003 indfortoldede  

 klageren under den almindelige importprocedure en sending tøj fra Hong Kong.  

 Varerne blev ved indfortoldningen angivet til fri omsætning og frit forbrug.  

 Toldværdien blev angivet til i alt 607.022 kr. og den tarifmæssige told til  

 74.056,60 kr., svarende til 12,2 %.
 Ved udgangen af september 2003  

 returnerede klageren imidlertid hele sendingen af tøj til leverandøren i Hong  

 Kong, idet varerne ikke svarede til det, som klageren havde bestilt.
Klageren ansøgte herefter ved skrivelse  

 af 3. november 2003 regionen om godtgørelse af den betalte told.
Af  

 skrivelsen,  

 der var bilagt indfortoldningspapirerne, korrespondance mellem klageren og  

 leverandøren samt debetnota, fremgår følgende:
( ) I henhold til telefonsamtale d.d. beder  

 jeg om at få returneret told på vedlagte importforsendelse.
Forsendelsen er  

 desværre allerede returneret, da vi på det givne tidspunkt fik udskiftet vor  

 indkøbschef, hvilket bevirkede en vis forvirring omkring denne forsendelse.  

 Vi  

 er godt klare over at det er for sent, men da det er en betydelig told som vi  

 på daværende tidspunkt har betalt for forsendelse beder vi Dem om have for  

 øje  

 at vi grundet mange interne ting ikke fik meldt det korrekt i systemet.
 Textilerne bliver returneret da de ikke  

 er bestillingssvarende.
 Årsag til ikke bestillingssvarende  

 skyldes dårlige syninger samt vattering af ringe kvalitet.
 Vor leverandør har erkendt manglerne, og  

 de returneres på hans regning.
( ) Vi håber I vil se med milde øjne, da det  

 drejer sig om rigtig mange penge, og om ikke andet såfremt vi kan finde en  

 løsning når varerne kommer retur i form af returvarer, så vi ikke skal betale  

 toldbeløbet 2 gange, så ville jeg være dybt taknemmelig.
( ) ToldSkat Regions afgørelse Regionen har afvist at yde godtgørelse  

 efter toldkodeksens artikel 238.
Efter Kommissionens forordning nr.  

 2454/93 af 2. juli 1993 om indførelse af visse gennemførelsesbestemmelser til  

 EF-toldkodeksen artikel 884, er det en betingelse, at en ansøgning om  

 godtgørelse  

 er afgivet og behandlet, før der disponeres over de varer, som ansøgningen  

 vedrører, dvs. forinden varerne genudføres.
Idet varerne allerede var  

 genudført  

 på tidspunktet for klagerens anmodning om toldgodtgørelse, kan der ikke ydes  

 godtgørelse af den betalte told.
Der er ikke mulighed for dispensation fra  

 denne regel.
 Der er henvist til toldvejledningen  

 afsnit A.21.2.2.2.
Klagerens påstand og argumenter Klageren har fremsat påstand om, at han  

 er berettiget til toldgodtgørelse.
Der er ikke bevidst foretaget en  

 omgåelse af reglerne ved at genudføre varerne uden regionens godkendelse, og  

 før der var anmodet om godtgørelse af tolden.
Der er alene sket en fejl som  

 følge af omrokering af personalet og ukendskab til lovgivningen, der har  

 betydet, at procedurerne ikke har været fulgt.
 Der er ikke hjemmel til at nægte  

 godtgørelse af et beløb, der retmæssigt tilhører klageren.
Landsskatterettens bemærkninger og  

 begrundelse Af Rådets forordning nr. 2913/92 af 12.  

 oktober 1992 om indførelse af en EF-toldkodeks artikel 238, fremgår følgende:
 1. Godtgørelse af eller fritagelse for  

 importafgifter ydes, hvis det godtgøres, at det bogførte beløb for disse  

 afgifter vedrører varer, der er henført under den pågældende procedure, og  

 som  

 afvises af importøren, fordi de på det tidspunkt, der er omhandlet i artikel  

 67, er defekte eller ikke svarer til betingelserne i den kontrakt, på  

 grundlag  

 af hvilken varerne er blevet indført.
 Med defekte varer som omhandlet i første  

 afsnit sidestilles varer, som er blevet beskadiget inden frigivelsen.
Godtgørelse af eller fritagelse for  

 importafgifter er betinget af, at a) Varerne ikke er blevet taget i  

 anvendelse, bortset fra den anvendelse, der var nødvendig for at konstatere,  

 at  

 de var defekte eller ikke-bestillingsvarende b) varerne udføres fra Fællesskabets  

 toldområde.
( ) Af toldkodeksens artikel 239, fremgår  

 følgende:
1. Godtgørelse af eller fritagelse for  

 import- eller eksportafgifter kan indrømmes i andre situationer end dem, der  

 er  

 omhandlet i artikel 236, 237 og 238, ·  

  

 	  

 og som fastlægges efter udvalgsproceduren ·  

  

 	  

 og som skyldes omstændigheder, hvor den  

 berettigede ikke har gjort sig skyldig i urigtigheder eller åbenbar  

 forsømmelighed.
De situationer, hvor denne bestemmelse finder anvendelse,  

 samt  

 de nærmere procedureregler herfor fastlægges efter udvalgsproceduren.  

 Godtgørelsen  

 eller fritagelsen kan undergives særlige betingelser.
 ( ).
 Af Kommissionens forordning nr. 2454/93  

 af 2. juli 1993 om visse gennemførelsesbestemmelser til Rådets forordning nr.  

 2913/92 om indførelse af en EF-toldkodeks artikel 883, fremgår følgende:
Den besluttende toldmyndighed kan give  

 tilladelse til, at de toldformaliteter, som i givet fald vil kunne danne  

 grundlag for godtgørelsen eller fritagelsen, afsluttes, inden den har truffet  

 afgørelse om godtgørelses- eller fritagelsesansøgningen.
En sådan tilladelse  

 foregriber på ingen måde afgørelsen om den pågældende ansøgning. Af gennemførelsesbestemmelsernes artikel  

 884, fremgår følgende:
Så længe der ikke er truffet afgørelse  

 om godtgørelses- eller fritagelsesansøgningen, må den vare, som vedrører det  

 afgiftsbeløb, der ansøges om godtgørelse af eller fritagelse for, ikke  

 flyttes  

 til et andet sted end angivet i ansøgning, uden at ansøgeren på forhånd har  

 underrettet det i artikel 879 nævnte toldsted, som skal underrette den  

 besluttende toldmyndighed herom, jf. dog artikel 883. Det lægges til grund, at de omhandlede  

 varer har været genudført fra EUs toldområde forinden ansøgningen om  

 toldgodtgørelse blev fremsendt, og uden at toldmyndighederne har godkendt  

 genudførslen.
 Under sådanne omstændighederne kan der  

 ikke ydes godtgørelse af den betalte told efter toldkodeksens artikel 238,  

 eller i øvrigt efter toldkodeksens artikel 239, da det må anses som en  

 forudsætning  

 for godtgørelse efter disse bestemmelser, at ansøgningen herom er indgivet,  

 og  

 en afgørelse er truffet, forinden varerne genudføres, jævnfør herved  

 gennemførelsesbestemmelsernes  

 artikel 884. Dog åbner gennemførelsesbestemmelsernes artikel 883, mulighed  

 for,  

 at varerne kan genudføres, efter at ansøgningen om toldgodtgørelse er  

 indgivet,  

 men før en afgørelse er truffet, forudsat at toldmyndighederne har givet  

 tilladelse hertil, hvilket ikke er tilfældet her.
Der er således hjemmel til at nægte  

 godtgørelse af told i en situation som nærværende, idet samtidig bemærkes, at  

 reglerne er indført med henblik på at sikre toldmyndighedernes mulighed for  

 at  

 kontrollere, om betingelserne for toldgodtgørelse er opfyldte.
Idet varerne  

 har  

 været genudført allerede inden toldmyndighederne har modtaget anmodningen om  

 toldgodtgørelse, har en sådan kontrol ikke været mulig.
 Den påklagede afgørelse stadfæstes  

 derfor.
