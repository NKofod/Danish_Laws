 Under dags dato har man tilskrevet Arbejdsløshedskassernes Samvirke,  

 Lundsgade 9, 2100 København Ø., således:
 »Ved skrivelse af 11. april 1979 har Samvirket rejst spørgsmål om,  

 hvorvidt en efterlønsmodtager uden videre kan overgå til dagpenge.
 Samvirket nævner som eksempel et medlem, der fylder 67 år, og som mister  

 retten til efterløn denne dato.
 Såfremt medlemmet havdre været ledig, kunne der have været udbetalt  

 dagpenge til udgangen af den måned, hvor medlemmet fylder 67 år.
 Samvirket har som sin opfattelse anført, at en efterlønsmodtager ved at  

 overgå til efterløn har forladt arbejdsmarkedet, og at der derfor som  

 hovedregel skal præsteres 5 ugers arbejde, før dagpengeretten kan  

 genindtræde.
 I denne anledning skal man meddele, at direktoratet må være enig i, at den  

 anførte umiddelbare overgang fra efterløn til dagpenge i almindelighed ikke  

 vil kunne finde sted.
Man kan derfor tiltræde, at genindtræden i dagpengeretten normalt vil være  

 betinget af, at pågældende har haft arbejde af mindst 5 ugers varighed.« Hvilket herved meddeles.
P.
D.
V.
E.
B.
