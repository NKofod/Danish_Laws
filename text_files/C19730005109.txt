(Til samtlige amtsråd og  

 kommunalbestyrelser) Ved den som bilag til nærværende cirkulære optrykte lov af 21. marts 1973  

 er der med virkning fra og med skatteåret 1973-74 foretaget nogle ændringer i  

 loven om beskatning til kommunerne af faste ejendomme, jfr. lovbekendtgørelse  

 nr. 84 af 8. marts 1971.
1. Ved en ændret affattelse af ejendomsskattelovens §  

 2, stk. 3, er det sikret, at der til enhver tid vil være overensstemmelse  

 mellem udskrivningslovens skatteloftregel og reglerne i ejendomsskatteloven  

 om den minimumspromille, der i visse tilfælde skal gælde for beregningen af  

 den kommunale grundskyld.
Der er således tale om en ændring af redaktionel  

 karakter.
 2. Den hidtidige hjemmel i ejendomsskattelovens § 6  

 til at nedsætte den amtskommunale grundskyld af landbrugsejendomme,  

 gartnerier, planteskoler og frugtplantager samt skove og plantager er  

 bortfaldet fra og med skatteåret 1973-74. Der skal herefter pålignes de  

 nævnte ejendomme amtskommunal grundskyld efter samme regler som gælder for  

 andre ejendomme.
 3. Ved en tilføjelse til ejendomsskattelovens § 7, der  

 indeholder regler om fritagelse for grundskyld af bl.a. statens og  

 kommunernes ejendomme, er der sket en nærmere fiksering af tidspunktet for  

 skattefritagelsens indtræden og ophør, nemlig ved udgangen af det kvartal,  

 hvori de forhold der begrunder fritagelsen eller dennes ophør er indtrådt.
 4. Ved en ændring af lovens § 24 er den hidtidige  

 hjemmel til at påligne skove og plantager tillægsgrundskyld bortfaldet fra og  

 med skatteåret 1973-74. Derimod vil denne grundskyld, når lovens betingelser  

 i øvrigt er opfyldt, som hidtil kunne pålignes landbrugsejendomme,  

 gartnerier, planteskoler og frugtplantager.
 INDENRIGSMINISTERIET, DEN 22. MARTS  

 1973.
 P.M.V.
 Zeuthen.
/Johs.
Pedersen.
 Bilag.
 Lov nr. 150 af 21. marts 1973 om ændring af lov om beskatning til  

 kommunerne af faste ejendomme.
 (Bortfald af lempelse af amtskommunal grundskyld m.v.).
 (Udelades her).
