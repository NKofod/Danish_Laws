Landsskatteretskendelse af 16. januar 2003 vedr.  

 Genbeskatning af underskud  likvidation  afhændelse   

 bindende forhåndsbesked Klagen vedrører en af Ligningsrådet afgiven bindende  

 forhåndsbesked af 23. oktober 2001 (offentliggjort i SKM 2002.31 LR/TfS  

 2002.266).
 Spørgsmålene til Ligningsrådet var følgende:
 Vil moderselskabet A´s overtagelse fra udenlandske  

 datterselskaber af tilgodehavender på debitorer samt indtræden i  

 datterselskabernes lejekontrakter vedrørende showroom blive anset for hel  

 eller  

 delvis afhændelse af virksomhed, jf. ligningslovens § 33 E, stk. 2, eller som  

 hel eller delvis overførsel af virksomhed i forbindelse med datterselskabets  

 likvidation, jf. ligningslovens § 33 E, stk. 3.
 Gør det en forskel for besvarelsen af spørgsmål 1, at  

 moderselskabet samtidig med overtagelsen af de nævnte aktiver indgår egne nye  

 aftaler dels med medarbejdere afskediget fra datterselskaberne og dels med  

 eksisterende handelsagenter for datterselskaberne om, at disse for fremtiden  

 udøver salgsaktiviteter for moderselskabet på det respektive udenlandske  

 marked  

 som selvstændige handelsagenter.
 Gør det en forskel for besvarelsen af spørgsmål 1 og 2, at  

 moderselskabet for et mindre antal afskedigede medarbejdere fra  

 datterselskabet, efter deres ønske ansætter disse i stedet for, at  

 medarbejderne bliver selvstændige handelsagenter.
 Svar:
Ad 1: Ja.
Ad 2: Nej.
Ad 3: Nej.
Fonden A, Danmark, ejer A A/S, som igen ejer 4 datterselskaber  

 beliggende i Holland, Sverige, Norge og Tyskland, som overvejes likvideret.
I  

 fremlagt koncerndiagram, som viser hele koncernen, er de nævnte 4 udenlandske  

 datterselskaber alle benævnt A.
A A/S er en grossistvirksomhed, der har eksisteret i omkring 100  

 år, og som handler med tøjkollektioner (dame-, herre- og børnetøj) og  

 accessories.
Virksomheden designer selv tøjkollektioner og foretager indkøb,  

 herunder kan indkøb omfatte færdigproduceret tøj, der videresælges som A  

 produkter.
Virksomhedens produkter består primært af varer, der konkurrerer  

 på  

 pris og kvalitet mere end på mærket, og alene denne varegruppe er aktuel i  

 sagen.
Virksomheden har også produkter, der konkurrerer på design/mærke, og  

 to  

 danske datterselskaber sælger således udelukkende egne mærkevarer.  

 Varemærkerne  

 fremgår nærmere af anmodningen om forhåndsbesked til Ligningsrådet af 21.  

 november 2000. Selve produktionen udføres i Asien, hvor virksomheden indgår  

 aftaler med lokale textilfabrikanter.
Virksomhedens kundegrupper spænder fra  

 dagligvarebutikker og indkøbsforeninger til tøjbutikker.
Den interne arbejdsdeling er organisatorisk fordelt sådan, at  

 moderselskabet varetager design og indkøb samt står for at få varerne  

 produceret i Asien.
De 4 udenlandske datterselskabers aktivitet er begrænset  

 til salgsfunktionen på de respektive udenlandske markeder.
I moderselskabet er aktiviteten opdelt i 5 forretningsområder,  

 hvor der for hvert område er ansat en direktør og en produktionschef, som  

 også  

 varetager ledelsen af det pågældende forretningsområde i datterselskaberne.  

 Moderselskabet varetager herudover fællesfaciliteter for koncernen  

 (administrationen, bogføring og lønudbetaling). Lønudbetalingen til  

 medarbejdere i det hollandske og det tyske datterselskab varetages dog af et  

 uafhængigt revisionsselskab, som datterselskaberne har aftale med.  

 Moderselskabet varetager endvidere lagerfunktionen både for sig selv og for  

 de  

 nævnte udenlandske datterselskaber.
Datterselskaberne betaler vederlag til  

 moderselskabet for de ydelser, som modtages i form af ledelse og  

 administration  

 m.v.
Ifølge anmodningen om forhåndsbesked er der mellem  

 moderselskabet og datterselskaberne indgået samarbejdsaftaler, hvorefter der  

 er  

 fastsat bestemte partier, som datterselskaberne skal aftage på årsbasis,  

 ligesom der er fastsat retningslinier for, til hvilken pris videresalg skal  

 ske.
Der er under sagens behandling for Landsskatteretten fremlagt kopi af  

 samarbejdsaftalen indgået mellem moderselskabet og dets tyske datterselskab,  

 idet det er oplyst, at identiske aftaler er indgået med 3 øvrige udenlandske  

 datterselskaber.  

 Pkt. 9 I den  

 fremlagte aftale (dateret den 20. oktober 1999) har følgende ordlyd:  

 The  

 present agreement comes into force on 1st January 2000 and shall be  

 renegotiated in October of each 3rd year, next in October 2002.  

 Af  

 aftalen  udover punkt 8 og 9 om betalingsbetingelser  fremgår i  

 øvrigt  

 følgende:
 The buyer has  

 the selling rights to the seller´s products in Germany on a whole-selling  

 basis  

 or through Factory Outlets.
 The buyer is  

 under the obligation to sell the seller´s products exclusively.
 The seller  

 prepares collection samples for the buyer´s salesmen.
The seller is  

 familiar with the buyer´s calculations.
The buyer purchases the seller´s  

 products at the seller´s calculated production price (seller´s calculated  

 production price = buyers purchasing price).
The buyer shall  

 take all return goods without the right to claim the seller.
The seller  

 shall,  

 however, attempt to relieve a possible return goods problem through sales of  

 the products to other markets.
 Further to the  

 production price of the products the buyer shall contribute to paying the  

 parent company´s common group costs.  .
Aftaler om salg sker i datterselskabets navn.
Når der er indgået  

 en aftale med en kunde, indkøber datterselskaberne varerne fra  

 moderselskabet.  

 Moderselskabet leverer herefter varen direkte til kunden, og moderselskabet  

 udsteder faktura til kunden.
Såvel moderselskabet som datterselskaberne har  

 således ajouførte kartoteker over koncernens kunder.
Den opsøgende salgsaktivitet i det tyske datterselskab sker både  

 gennem medarbejdere ansat i moderselskabet, men udstationeret til  

 datterselskabet, medarbejdere ansat direkte i det tyske selskab og via lokale  

 tyske handelsagenter, som datterselskabet har indgået aftale med.
I de øvrige  

 3  

 selskaber i Holland, Sverige og Norge sker den opsøgende salgsaktivitet alene  

 gennem medarbejdere ansat i datterselskabet.
I Holland er herudover ansat 3  

 administrative medarbejdere.
Det hollandske og det svenske selskab forestår  

 selv filtreringen af kunder (vurdering af den enkelte kundes forhold, inden  

 der  

 indgås en endelig aftale), mens moderselskabet forestår filtreringen af  

 kunder  

 for de øvrige datterselskaber, og i disse tilfælde er aftalen om salg derfor  

 ikke endelig, før den pågældende ordre er accepteret af moderselskabet.
 For de 4  

    

  

 datterselskaber  

 i Tyskland, Holland, Norge og Sverige, som alle har deltaget i en  

 sambeskatning  

 med moderselskabet, jf. selskabsskattelovens § 31, er der pr. 31. december  

 1999  

 opgjort genbeskatningssaldi hhv. 25,7 mio. kr., 7,1 mio. kr., 5,6 mio. kr. og  

 0  

 mio. kr.
Baggrunden for anmodningen om forhåndsbesked er, at  

 moderselskabet overvejer at likvidere de 4 udenlandske datterselskaber, som  

 er  

 etableret i 1987 og 1992/93, fordi den forretningsmæssige drift af  

 selskaberne  

 ikke har været tilfredsstillende over en årrække.
Samtidig ønsker  

 moderselskabet at opstarte egne aktiviteter på de respektive udenlandske  

 markeder.
For så vidt datterselskabernes omsætning og indtjening har været  

 nedadgående i en længere årrække, har der gennem årene på koncernplan været  

 foretaget flere reorganisationsforsøg for at reducere omkostninger og øge  

 omsætningen, men disse tiltag har ikke givet den ønskede effekt.
Det er  

 herefter ledelsens konklusion, at det er forretningsmæssigt mest korrekt og  

 hensigtsmæssigt, at datterselskaberne likvideres.
Likvidationen af de udenlandske datterselskaber vil ske efter de  

 respektive udenlandske regler herfor.
Det norske selskab vil muligvis blive  

 opretholdt, efter selskabets aktivitet er ophørt.
Dette skyldes momsmæssige  

 forhold vedrørende moderselskabets fremtidige salg via agenterne på det  

 norske  

 marked.
Afsætning af koncernens varer ønskes for fremtiden varetaget af  

 selvstændige agenter, som moderselskabet indgår direkte aftale med.
Der vil  

 hermed opnås en bedre styring af udgifterne, ligesom agentformen giver  

 mulighed  

 for en mere fleksibel forretningsform, da kontrakterne jævnligt skal  

 genforhandles og derfor kan justeres løbende i forhold til  

 markedsbevægelserne.
Medarbejdere ansat i de udenlandske datterselskaber forventes  

 afskediget løbende frem til det tidspunkt, hvor likvidationerne foretages.  

 Når  

 datterselskaberne ophører, er det resterende antal medarbejdere dem, som  

 moderselskabet ønsker at tilknytte den fremtidige aktivitet, og  

 moderselskabet  

 vil herefter tilbyde medarbejderne at indgå en agentaftale.
Moderselskabet  

 overvejer også at tilbyde de 2 medarbejdere, der p.t. er ansat i  

 moderselskabet, men som er udstationeret til det tyske datterselskab, at  

 indgå  

 en agentaftale.
Indgår medarbejderne agentaftalerne, skal de fremover  

 formidle  

 salg på det udenlandske marked som selvstændige erhvervsdrivende.
For enkelte  

 medarbejdere, som ikke ønsker at tage den større risiko, der er ved at blive  

 selvstændig erhvervsdrivende, kan der undtagelsesvis blive tale om, at  

 moderselskabet  

 ansætter dem som salgsmedarbejdere.
De agentaftaler, som det tyske datterselskab har indgået med  

 lokale tyske handelsagenter, forventes enten opsagt inden likvidationen, i  

 hvilken forbindelse moderselskabet indgår nye aftaler med agenterne, eller  

 også  

 overføres agentaftalerne til moderselskabet i forbindelse med likvidationen.  

 Sidstnævnte forhold findes at kunne sidestilles med førstnævnte forhold, da  

 overførslen til moderselskabet forudsætter agenternes samtykke.
Ved opsigelse  

 af agentaftalerne har agenterne ifølge kontrakten og den gældende  

 direktivbestemte lovgivning krav på kompensation for den nytte, som  

 agentgiveren (dvs. datterselskabet) kan få i fremtiden af de kunder, som  

 agenten har skaffet.
I og med at datterselskabet likvideres, kan det ikke  

 drage  

 nytte af kunderne i fremtiden, og formelt har agenterne derfor ikke krav på  

 kompensation.
Da moderselskabet imidlertid er i besiddelse af kundekartoteket  

 og derfor kan drage nytte heraf, forventes det, at agenter, der ikke ønsker  

 at  

 fortsætte for moderselskabet, kompenseres.
Datterselskaberne, som alene har udadvendte salgsaktiviteter,  

 har typisk ikke den store aktivmasse, og ved likvidationen forventes aktiver  

 som sådan realiseret.
Flere af selskaberne har imidlertid lejekontrakter på  

 lokaler, som p.t. bruges til showroom.
I tilfælde, hvor lejeren  

 (datterselskaberne) har ret til at overdrage lejeretten, overvejes det i  

 forbindelse med likvidationen enten at lade agenterne eller moderselskabet  

 overtage lejemålet, hvor sidstnævnte løsning vil indebære, at der også kan  

 blive tale om udlodning af lejekontrakten og dermed også af aktivet bestående  

 i  

 indretning af lejede lokaler.
I tilfælde, hvor lejekontrakterne ikke kan  

 overdrages, overvejes det at indgå forhandlinger med udlejeren for på  

 tilsvarende  

 vis at lade moderselskabet eller agenterne overtage lejemålet.
Tilgodehavender fra varedebitorer vil blive tilstræbt inddrevet  

 i forbindelse med likvidationen, men der kan være et antal varedebitorer, som  

 det tager forholdsvis lang tid at afvikle.
For at likvidationen kan afsluttes  

 inden for en overskuelig periode, overvejes det derfor at udlodde  

 varetilgodehavenderne, og dermed lade moderselskabet indtræde heri.
 Indholdet af de agentaftaler, som det tyske datterselskab  

 allerede har indgået med tyske handelsagenter, forventes indholdsmæssigt at  

 svare til de aftaler, som moderselskabet forventer at indgå i fremtiden.  

 Kontrakterne vil være præget af en vis ensartethed som en naturlig følge af,  

 at  

 retsstillingen mellem agentgiveren og agenten er lovreguleret på basis af et  

 EU-direktiv.
Om de nuværende agentaftaler, som de 4 udenlandske  

 datterselskaber som agenturgiver har indgået, er det bl.a. oplyst, at agenten  

   

 som er selvstændig erhvervsdrivende, der selv skal bære alle omkostninger  

 forbundet med salget  som vederlag modtager provision, hvis størrelse  

 fastsættes individuelt, evt. er garanteret mindsteprovision.
For agenternes  

 vedkommende foretages handler i agenturgivens navn og for agenturgiverens  

 regning.
Agenten kan kun slutte endelige aftaler om salg, hvis der foreligger  

 en særlig bemyndigelse fra hovedmanden.
Det er herved i anmodningen om  

 forhåndsbesked oplyst, at der i de bestående tyske agentforhold er givet en  

 sådan særlig bemyndigelse, men under sagens behandling for Landsskatteretten  

 er  

 det oplyst, at sådanne aftaler rent faktisk ikke er indgået.
Agentaftalerne,  

 som moderselskabet forventer at indgå, vil heller ikke blive kombineret med  

 særlig bemyndigelse for agenterne til at indgå endelige aftaler, således at  

 den  

 endelige aftale først vil komme i stand, når moderselskabet har accepteret  

 tilbuddet.
Agentens arbejdsområde kan fastlægges i kontrakten, hvilket i det  

 tyske datterselskabs kontrakter er sket med henvisning til forskellige  

 postnumre.
Herudover gælder der særlige opsigelsesfrister for begge parters  

 vedkommende.
 Under sagens behandling for Ligningsrådet har A A/S´s  

 repræsentant givet udtryk for den opfattelse, at genbeskatning af underskud i  

 de selskaber, der påtænkes likvideret, kan ske begrænset efter ligningslovens  

 §  

 33 E, stk. 3.
 Det er herved bl.a. gjort gældende, at den påtænkte  

 afhændelse/overførsel af aktiver må betragtes som at vedrøre enkeltaktiver og  

 derfor ikke er omfattet af virksomhedsbegrebet i ligningslovens § 33 E, jf.  

 cirkulære nr. 82 af 29. maj 1997, pkt. 6.5.3.4.2, hvori anføres:
Afståelse af enkeltstående aktiver (eller passiver) udgør  

 derfor som udgangspunkt ikke en hel eller delvis afståelse af en  

 virksomhed.  

 Det er herved anført, at de eneste aktiver, der overtages direkte fra  

 datterselskaberne, er eventuelle resterende tilgodehavender på varedebitorer,  

 ligesom datterselskaberne eventuelt udnytter en ret i eksisterende  

 lejekontrakter vedrørende showroom til at lade moderselskabet indtræde som ny  

 lejer.
Det forhold, at medarbejdere i datterselskaberne og eksisterende  

 handelsagenter også forventes tilknyttet moderselskabet, findes ikke at burde  

 indgå ved vurderingen af, om der er sket hel eller delvis  

 afhændelse/overførsel  

 af aktiver og passiver fra datterselskaberne, idet der er henvist til, at  

 tilknytningen må anses for etableret ved, at moderselskabet på egen hånd  

 indgår  

 nye aftaler med de pågældende personer, efter at datterselskabet har opsagt  

 de  

 eksisterende aftaler.
Genbeskatning af underskud findes imidlertid at kunne ske  

 begrænset efter ligningslovens § 33 E, stk. 3, selvom virksomhedsbegrebet  

 skal  

 vurderes i en større sammenhæng, hvori også inddrages medarbejdere og  

 agenter.  

 Anlægges således den vurdering, at moderselskabet fortsætter  

 datterselskabernes  

 salgsaktivitet, kan der ikke siges at være den identitet mellem  

 datterselskabernes nuværende virksomhedsform og moderselskabets forventede  

 virksomhedsform, som må være en betingelse for, at virksomheden kan anses for  

 afhændet/overført fra datterselskaberne.
Der er henvist til, at  

 moderselskabets  

 forventede virksomhedsform vil afvige således fra datterselskaberne:
Salgsaktiviteterne forventes nærmest alene udøvet via  

 selvstændige handelsagenter.
Aktiviteten udøves således af selvstændige  

 erhvervsdrivende og ikke af ansatte.
 I og med at moderselskabet skal ud og forhandle nye aftaler med  

 de agenter, der nu har datterselskaberne som hvervgivere, er der ikke  

 sikkerhed  

 for, at aftalerne bliver på tilsvarende vilkår som de eksisterende.
 Fremtidigt salg skal ske i moderselskabets navn og ikke som nu i  

 datterselskabernes navn.
Der er endvidere henvist til, at de nye agenter ikke bliver  

 bemyndiget til at kunne indgå endelige salgsaftaler.
For så vidt det  

 yderligere  

 fremgår af anmodningen om forhåndsbesked, at handelsagenterne nu har  

 bemyndigelse til at indgå endelige aftaler, er det som foran nævnte oplyst  

 under sagens behandling for Landsskatteretten, at dette ikke er korrekt.
 Der bliver ikke tale om overdragelse af kundekartoteker, da  

 disse  udover at være i datterselskabernes besiddelse  også er i  

 moderselskabets besiddelse, fordi moderselskabet forestår levering og  

 fakturering.
De eksisterende agenter, som moderselskabet vil indgå nye  

 aftaler med i fremtiden, har ikke afståelsesret, dvs. ejer ikke goodwill,  

 herved TfS 1993.371 ØLD og TfS 1999.84 HD, og moderselskabets  

 genbrug af  

 agenter kan derfor heller ikke sidestilles med erhvervelse af virksomhed fra  

 det udenlandske datterselskab.
Når dette må anses at gælde for agenterne, må  

 det samme desto mere gælde i relation til medarbejdere, der p.t. er ansat i  

 datterselskaberne, men som tilbydes nyansættelse i moderselskabet.
Ud over enkeltaktiverne bestående af lejekontrakter, indretning  

 af lejede lokaler og debitortilgodehavender, så er det, der reelt overføres,  

 alene kontakten til de personer, der tidligere har udøvet salgsaktiviteter på  

 det respektive udenlandske marked.
En sådan kontaktformidling kan ikke  

 sidestilles med overdragelse af hel eller delvis virksomhed.
For  

 moderselskabet  

 kan situationen derfor ikke betragtes som, at noget er overtaget fra  

 datterselskaberne,  

 men må derimod, netop fordi der er tale om nyindgåelse af aftaler med  

 uafhængige tredjemænd, anses for moderselskabets egen etablering af en ny  

 aktivitet.
 Til støtte for, at der ikke skal ske fuld genbeskatning af  

 underskud i det foreliggende tilfælde, er det i øvrigt anført, at dette vil  

 være i strid med reglernes baggrund og formål, herunder er gengivet uddrag af  

 et af Skatteministeriet udarbejdet notat vedrørende L 118, side 8, som  

 ligeledes er fremlagt under sagens behandling for Landsskatteretten, uddrag  

 af  

 cirkulære nr. 82 af 29. maj 1997, punkt 6.5.3.4.2., samt uddrag af  

 Skatteministeriets kommentar til høringssvar gengivet under lovforslag L  

 236  

    

  

 (senere lov nr. 453 af 31. maj  

 2000).
 Ligningsrådet har ved den påklagede afgørelse, i  

 overensstemmelse med Told- og Skattestyrelsens indstilling og begrundelse,  

 besvaret spørgsmål 1 bekræftende, mens spørgsmål 2 og 3 er besvaret  

 benægtende.
Der er henvist til, at A A/S i nærværende sag overvejer at  

 likvidere et antal udenlandske datterselskaber, hvorefter disses funktion  

 (salgsaktiviteter) i stedet primært ønskes varetaget direkte af A A/S gennem  

 selvstændige handelsagenter, som er tidligere ansatte i de udenlandske  

 datterselskaber.
Hvis enkelte af de tidligere ansatte i de udenlandske  

 datterselskaber  

 ikke ønsker at fungere som selvstændige handelsagenter, kan der eventuelt  

 blive  

 tale om egentlig ansættelse i A A/S.
A A/S overtager en række aktiver fra  

 datterselskaberne, nemlig varedebitorer, lejekontrakter og hertil hørende  

 indretning af lejede lokaler.
Herudover sker der ifølge det oplyste ingen  

 overdragelse af aktiver og passiver til A A/S.
A A/S er selv i besiddelse af  

 et  

 kundekartotek identisk med datterselskabernes, hvorfor der ikke sker  

 overdragelse heraf. Øvrige aktiver og passiver hos datterselskaberne  

 realiseres  

 ved likvidationerne.
De af datterselskabernes ansatte, som ikke afskediges  

 ved  

 likvidationerne, tilknyttes A A/S, primært som selvstændige handelsagenter,  

 sekundært som almindeligt ansatte, i det omfang de pågældende ønsker dette.
Vedrørende spørgsmålet - om dette efter en konkret vurdering må  

 betragtes som overførsel  

    

  

 eller  

 afhændelse af datterselskabernes virksomhed til A A/S, således at  

 der skal  

 ske fuld genbeskatning af underskud i medfør af ligningslovens § 33 E, stk. 2  

 eller 3, jf. stk. 1  er det opfattelsen, at det, der overføres fra  

 datterselskaberne til moderselskabet, er en koncern-funktion, nemlig  

 varetagelsen af salget af koncernens produkter.
Selvom moderselskabets  

 videreførelse af datterselskabernes tidligere aktiviteter sker i ændret form,  

 er det i realiteten den samme aktivitet, der nu skal varetages af  

 moderselskabet.
Den fulde genbeskatning findes ikke at kunne undgås ved at  

 ændre de formelle rammer for den overtagne virksomhed.
De påtænkte  

 dispositioner  

 findes derfor efter en konkret vurdering at måtte betragtes som overførsel  

 eller afhændelse af virksomhed i relation til ligningslovens § 33 E, stk. 2  

 og  

 3.
 Det klagende selskabs repræsentant har nedlagt påstand om, at  

 genbeskatning ved likvidation af de fire udenlandske datterselskaber skal ske  

 begrænset efter ligningslovens § 33 E, stk. 3, idet det er gjort gældende, at  

 de overvejede dispositioner, inkl. salgsdispositioner, i forbindelse med  

 datterselskabernes likvidation ikke kan sidestilles med hel eller delvis  

 virksomhedsoverdragelse.
 Synspunktet, at der fra datterselskaberne overføres en  

 koncern-funktion til moderselskabet, som efter en konkret vurdering betragtes  

 som en overførsel eller afhændelse af virksomhed i relation til  

 ligningslovens  

 § 33 E, stk. 2 og 3, således at der indtræder fuld genbeskatning, findes at  

 være i strid med indholdet af ligningslovens § 33 E.
Datterselskaberne må karakteriseres på samme måde som agenter,  

 og i forbindelse med likvidationen overføres således ingen  

 salgsfunktion/kundekreds  

 til moderselskabet.
Moderselskabet - som også hele tiden har haft en  

 selvstændig salgsaktivitet gennem selvstændige salgsagenter på forskellige  

 udenlandske markeder  

    

  

 (Finland, UK,  

 Irland og Østrig) - findes som udgangspunkt også at besidde rettigheden til  

 en  

 koncern-funktion (eksempelvis en salgsfunktion). Uden samarbejdsaftalen, som  

 danner rammerne for datterselskabernes salg i eget navn af moderselskabets  

 varer på de udenlandske markeder, havde datterselskaberne ikke mulighed for  

 at  

 kræve leverancer fra moderselskabet, da de konkurrenceretlige regler ikke  

 gælder koncerninterne forhold.
Samarbejdsaftalen løber også alene i en  

 begrænset periode, jf. aftalens pkt. 9, således at der herefter skal indgås  

 nye  

 aftaler, hvis salgsretten skal bevares.
Ved etableringen af datterselskaberne  

 er der ikke købt goodwill eller varemærker fra moderselskabet, som derfor  

 også  

 fortsat ejer virksomheden, men fra denne virksomhed har  

 moderselskabet  

 uddelegeret salgsopgaven.
Når datterselskabernes ret til at sælge på markedet  

 ophører, f.eks. fordi samarbejdsaftalen ikke bliver fornyet på grund af  

 datterselskabernes likvidation, overdrages der derfor heller ikke nogen  

 virksomhed tilbage til moderselskabet.
Det er uden betydning, at  

 likvidationerne af datterselskaberne naturligt indebærer udlodning af deres  

 kundekartoteker, da det er moderselskabet, der har ejerskabet til  

 datterselskabernes kundekredse, og som også er i besiddelse af et opdateret  

 kundekartotek.
Der er henvist til Højesterets dom i TfS 2001.231 og  

 Ligningsrådets afgørelser i TfS 2000.347 og TfS 2000.392. I øvrigt er henvist  

 til Landsskatterettens kendelse i SKM 2002.36 LSR/TfS 2002.166.
Realiteten i de ønskede likvidationer er alene, at  

 datterselskaberne formidler kontakt mellem moderselskabet og sælgerne i  

 datterselskabet.
Afhængigt af, hvorvidt de pågældende personer vælger at lade  

 sig tilknytte moderselskabet, vil der således alene være tale om overførsel  

 af  

 personer.
Personer kan ikke være bærere af goodwill alene, og heller ikke  

 dette  

 forhold bør derfor tale for, at der sker virksomhedsoverdragelse.
Når Ligningsrådet i den påklagede afgørelse baserer sin  

 argumentation på et ikke eksisterende begreb koncern-funktion, må  

 hel eller  

 delvis virksomhedsoverdragelse alene skyldes, at moderselskabet ønsker at  

 afsætte sine produkter på de berørte markeder efter datterselskabernes  

 likvidation.
Der findes at være tale om en betydelig udvidelse af det  

 skatteretlige virksomhedsbegreb, hvis der heri ligger, at det afgørende alene  

 er, at et selskab i en koncern udøver de samme funktioner som det selskab der  

 likvideres.
I princippet udstrækkes reglens anvendelsesområde så meget, at  

 det  

 skaber en begrænsning af eller en fratagelse af moderselskabets muligheder  

 for  

 at disponere over egne forhold uafhængigt af datterselskaberne, hvilket  

 ligger  

 langt ud over ordlyden af bestemmelsen.
Der er heller ikke belæg for at anlægge en realitetsbetragtning  

 med den følge, at A A/S fratages retten til  

    

  

 at blive beskattet efter reglens indhold.
Det kan ikke af formålet med  

 ligningslovens § 33 E udledes, at der foreligger virksomhedsoverdragelse, når  

 et moderselskab udvider sin egen aktivitet til markeder, hvor der tidligere  

 har  

 opereret datterselskaber.
Endvidere indebærer ændringen ingen risiko for  

 krænkelse af formålet med ligningslovens § 33 E i det foreliggende tilfælde,  

 hvor der ikke er tale om, at en eventuel fremtidig bæredygtig aktivitet  

 flyttes  

 ud af sambeskatningen.
Dels likvideres datterselskaber, fordi deres drift  

 ikke  

 er bæredygtig.
Dels vil aktiviteterne fortsat være skattepligtige hos  

 moderselskabet.
For A A/S er der således ikke tale om at undgå en berettiget  

 genbeskatning af underskud.
Skal der anlægges en realitetsbetragtning, så bør  

 den snarere være, at de skattemæssige forhold for aktiviteterne er fuldt ud  

 sammenlignelige med forholdene for aktiviteterne i et dansk selskab, nemlig  

 at  

 der opnås endeligt fradrag for underskud, mens enhver fremtidig indkomst  

 beskattes.
 Landsskatteretten  

 udtaler:
Af ligningslovens § 33 E, stk. 1. 1. punktum, fremgår, at hvis  

 et udenlandsk selskab, som udtræder af sambeskatning efter  

 selskabsskattelovens  

 § 31, i sambeskatningsperioden har haft underskud, som er fradraget i andre  

 selskabers skattepligtige indkomst, og som ikke modsvares af senere års  

 overskud, forhøjes moderselskabets skattepligtige indkomst med et tilsvarende  

 beløb i det indkomstår, hvor selskabet udtræder af sambeskatningen.
Ifølge  

 ligningslovens § 33 E, stk. 2, 1. punktum, finder stk. 1. 1. punktum, bl.a.  

 tilsvarende anvendelse, hvis et udenlandsk sambeskattet selskab helt eller  

 delvis afhænder virksomheden til et koncernforbundet selskab.
 Af ligningslovens § 33 E, stk. 3, fremgår, at hvis  

 sambeskatningen ophører bl.a. som følge af datterselskabets konkurs eller  

 likvidation - uden at datterselskabets virksomhed helt eller delvis overføres  

 til koncernforbundne selskaber - medregnes højst et beløb svarende til den  

 fortjeneste, som datterselskabet ville have opnået ved ophør af virksomhed og  

 salg til handelsværdi af aktiver, der er i behold hos selskabet ved udløbet  

 af  

 det sidste indkomstår under sambeskatningen, med tillæg af et beløb svarende  

 til skattefri udbytter og aktieavancer hidrørende fra det udenlandske selskab  

 i  

 de seneste fem år af sambeskatningsperioden.
 Ved vurderingen af, om afhændelse af aktiver i relation til  

 ovennævnte bestemmelser anses for at være hel eller delvis afhændelse af  

 virksomhed, tages udgangspunkt i den almindelige skatteretlige forståelse af  

 begrebet virksomhed, og det beror på en konkret vurdering, om  

 det, der  

 afhændes, må anses for at være helt eller delvis afhændelse af virksomhed,  

 jf.  

 herved cirkulære nr. 82 af 29. maj 1997 om international beskatning, pkt.  

 6.5.3.4.2. og pkt. 6.5.3.5.
Det må lægges til grund, at det ved besvarelsen af spørgsmålene  

 1  3 er forudsat, at den salgsaktivitet - som A A/S´s 4 datterselskaber  

 beliggende i hhv.
Holland, Sverige, Norge og Tyskland hidtil har udøvet i  

 eget  

 navn i de respektive lande  i forbindelse med den påtænkte likvidation  

 af  

 datterselskaberne forudsættes videreført af moderselskabet, herunder som  

 udgangspunkt alene via selvstændige handelsagenter, som handler i  

 moderselskabets navn.
Det findes herefter tillige ud fra det i sagen oplyste at måtte  

 lægges til grund, at det enkelte udenlandske datterselskabs salgsaktivitet -  

 inklusive den hertil knyttede kundekreds på det udenlandske marked - må anses  

 for at overgå fra datterselskabet til moderselskabet i forbindelse med  

 likvidationen af datterselskabet.
Det bemærkes herved, at den mellem  

 moderselskabet og det enkelte datterselskab indgåede samarbejdsaftale ikke  

 findes at kunne begrunde, at kundekredsen knyttet til datterselskabets  

 salgsaktivitet tilhører moderselskabet.
Det er i denne forbindelse uden  

 betydning, at moderselskabet også har et kartotek over det enkelte  

 datterselskabs  

 kunder, fordi moderselskabet forestår fakturering og levering til kunderne.  

 Den  

 omstændighed, at moderselskabet via sit ejerskab af datterselskaberne har den  

 bestemmende  

    

  

 indflydelse over  

 datterselskaberne, herunder også aktiviteten i disse, kan ligeledes ikke kan  

 begrunde, at salgsaktivitetens kundekreds tilhører moderselskabet.
 Retten finder herefter, at der i relation til genbeskatning af  

 underskud efter ligningslovens § 33 E ved likvidationen af de nævnte 4  

 udenlandske datterselskaber, jf. nærmere spørgsmålene 1  3, er tale om  

 afhændelse af virksomhed til moderselskabet.
 Ligningsrådets bindende forhåndsbesked af 23. oktober 2001  

 stadfæstes derfor, hvilket er tiltrådt af Told- og Skattestyrelsen.
