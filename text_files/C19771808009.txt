 Officerer, der af forsvarsministeriet stilles til rådighed for FN til  

 tjeneste som FN-observatører, får, udover den af den danske stat udbetalte  

 løn med tillæg, frit logi samt dagpenge (per diem-ydelse) fra FN til dækning  

 af personlige merudgifter som følge tjenesten i udlandet.
 De fra FN oppebårne ydelser omfattes af bestemmelsen i ligningslovens § 7  

 r, hvorfor de pågældende ikke er berettiget til standardfradrag for  

 merudgifter ved lønarbejde i udlandet.
Observatørerne kan derimod fradrage den del af de nødvendige merudgifter  

 ved tjenesten i udlandet, der overstiger ydelserne fra FN.
Til merudgifterne  

 kan bl.a. medregnes den del af familiens opholds- og forplejningsudgifter,  

 som overstiger, hvad opholdet efter familiens forhold ville have andraget her  

 i landet, samt udgifter til børnenes undervisning, lægehjælp m.v., der ikke  

 ville have påhvilet de pågældende i Danmark.
