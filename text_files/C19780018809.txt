 1. Indledning.
 Det fremgår af pkt. 2 i miljøministeriets cirkulære nr. 190 af 7. oktober  

 1975 om administrationen af § 15 i lov om kommuneplanlægning, at der intet er  

 til hinder for, at det oprindeligt godkendte midlertidige  

 decentraliseringsgrundlag (§ 15-rammen) kan ændres eller suppleres i løbet af  

 overgangsperioden, indtil en kommuneplan foreligger.
Planstyrelsen har i overensstemmelse hermed ved forhandlingerne med  

 kommunalbestyrelserne om § 15-rammerne ofte stillet i udsigt, at der senere  

 ville kunne gennemføres suppleringer af de i første omgang godkendte §  

 15-rammer.
Disse suppleringer vil kunne gennemføres efter samme procedure,  

 som blev anvendt ved tilvejebringelsen af de oprindelige § 15-rammer, under  

 den forudsætning at supperingerne er i overensstemmelse med den hidtidige  

 planlægning.
 Nærværende cirkulære, som har været forhandlet med bl. a. de kommunale  

 organisationer, omhandler de tilfælde, hvor det i forbindelse med og som en  

 konsekvens af lokalplanlægningen viser sig nødvendigt at ændre eller supplere  

 de godkendte § 15-rammer.
Miljøministeriet har fundet det hensigtsmæsigt i forbindelse med sådanne  

 ændringer af § 15-rammerne at søge at forenkle administrationen så meget som  

 muligt.
Miljøministeriet har derfor under pkt. 4 i dette cirkulære bemyndiget  

 regionplanmyndigheden (amtsrådet og Hovedstadsrådet) til at godkende visse §  

 15-rammeændringer.
Miljøministeriet finder på denne måde også at have skabt  

 sikkerhed for, at regionplanmyndigheden ikke som følge af reglerne i § 25 i  

 kommuneplanloven bliver bragt i en situation, hvor den i henhold til § 25,  

 stk. 2, tvinges til at nedlægge veto mod et lokalplanforslag i de tilfælde,  

 hvor den tidligere godkendte § 15-ramme er under revision.
 Andre § 15-rammeændringer kræver dog fortsat planstyrelsens godkendelse,  

 jfr. nedenfor under pkt. 3.
Der må ikke ved ændringer og/ eller suppleringer af de godkendte §  

 15-rammer ske en præjudicering af regionplanlægningen og af den kommende  

 kommuneplan, og udvidelser og ændringer af § 15-rammerne må derfor begrænses  

 til at angå perioden, indtil der foreligger en kommuneplan på grundlag af en  

 regionplan.
I denne forbindelse henvises til pkt. 5 i ovennævnte cirkulære af  

 7. oktober 1975 om § 15-rammerne.
For de fleste kommuners vedkommende må der forvendtes at foreligge  

 kommuneplaner omkring 1983, og de allerede godkendte § 15-rammer vil i  

 almindelighed allerede have en rummelighed, der i hvert fald svarer til den  

 forventede udvikling frem til dette tidspunkt.
Ved bedømmelsen af  

 rummeligheden må det tages i betragtning, at forventningerne om det  

 fremtidige byggeaktivitetsniveau nu ligger 15-20 pct. lavere end de 40.000  

 boliger årligt, som lå til grund ved fastsættlsen af de oprindelige §  

 15-rammer.
 For fortsat at undgå en præjudicering af regionplanlægningen og af den  

 kommende kommueplan vil det derfor kun i undtagelsestilfælde kunne forventes,  

 at planstyrelsen vil godkende ændringer af § 15-rammer, der indebærer mere  

 end uvæsentlige forøgelser af rammernes rummelighed.
 2. Godkendelse af lokalplaner uden for eller i strid  

 med de godkendte § 15-rammer.
Indtil en kommuneplan foreligger, skal lokalplaner for arealer, som ikke  

 er omfattet af de godkendte § 15-rammer, som hidtil godkendes af  

 planstyrelsen.
Det samme gælder lokalplaner, hvis indhold ikke er i  

 overensstemmelse med disse rammer.
 Som anført under pkt. 2 i miljøministeriets ovennævnte cirkulære nr. 190  

 af 7. oktober 1975 om § 15-rammerne bør det imidlertid tilstræbes, at  

 lokalplaner tilvejebringes uden planstyrelsens godkendelse af den enkelte  

 plan.
 Kommunalbestyrelsen må derfor som hovedregel i stedet søge § 15-rammerne  

 ændret, således at kommualbestyrelsen i medfør af § 27 i kommuneplanloven  

 herefter selv kan vedtage lokalplanen endeligt.
Miljøministeriet vil dog ikke udelukke, at det i visse tilfælde kan være  

 hensigtsmæssigt, at planstyrelsen foretager en behandling med henblik på  

 styrelsens godkendelse af selve lokalplanen.
Dette vil f. eks. kunne komme på  

 tale for lokalplaner for centrale byområder, hvor der ikke foreligger  

 godkendte § 15-rammer, og for landzonelokalplaner, samt andre lokalplaner  

 uden tilknytning til de allerede godkendte § 15-rammer.
 I de tilfælde, hvor planstyrelsen over for kommualbestyrelsen har erklæret  

 at ville behandle lokalplanen med henblik på styrelsens godkendelse, må  

 kommunalbestyrelsen, i lighed med den hidtidige ordning for byplanvedtægter,  

 indsende lokalplanen med eventuelle tilknyttede indsigelser og ændringsforlag  

 til planstyrelsen med oplysning om kommunalbestyelsens stillingtagen til de  

 fremkomne indsigelser og ændringsforslag.
Miljøminiseriet skal i denne forbindelse anbefale, at kommunalbestyrelsen  

 i forbindelse med udarbejdelsen af lokalplanforslaget på et tidligt tidspunkt  

 før vedtagelsen af forslaget tager kontakt til regionplanmyndigheden og/  

 eller de relevante statslige myndigheder.
Man skal ligededes anbefale, at  

 kommunalbestyresen i de tilfælde, hvor den fremtidige anvendelse af det  

 pågældende areal ikke tidligere i forbindelse med § 15-rammerne har været  

 drøftet med regionplanmyndigheden og de statslige sektormyndigheder,  

 forlænger indsigelsesperioden efter § 24 i kommunalplanloven ud over lovens  

 minimumslængde på 2 måneder.
 3. Væsentlige ændringer og/ eller suppleringer af de  

 godkendte § 15-rammer.
Som nævnt under pkt. 1 har miljøministeriet fundet det hensigtsmæssigt at  

 bemyndige regionplanmyndigheden til at godkende visse § 15 rammeændringer i  

 forbindelse med behandlingen af det lokalplanforslag, som nødvendiggør §  

 15-rammeændringen.
Miljøministeriet har lagt vægt på, at bemyndigelsen til  

 regionplanmyndigheden både for kommunalbestyrelsen og regionplanmyndigheden  

 udgør en administrativ forenkling af sagsbehandlingen omkring det enkelte  

 lokalplanforslag.
De sager om § 15-rammeændring, som fortsat skal godkendes  

 af planstyrelsen, behandles umiddelbart herunder, mens de §  

 15-rammeændringer, som kan godkendes af regionplanmyndigheden, behandles  

 under pkt. 4.
 Ændringer og/ eller suppleringer af de godkendte § 15-rammer må ligesom de  

 oprindelige § 15-rammer gennemføres på baggrund af planlægningsmæssige  

 betragtninger og forudsætninger.
 De retningslinjer, der er anført i miljøministeriets cirkulære nr. 190 af  

 7. oktober 1975, specielt pkt. 4 og 5, må også lægges til grund ved  

 væsentlige ændringer og suppleringer af de godkendte § 15-rammer.
Ved »væsentlige ændringer« forstås i denne forbindelse  

 ændringer, som medfører større afvigelser fra den planlægning, der lå til  

 grund for de oprindeligt godkendte § 15-rammer.
Således vil inddragelse af  

 større »nye« arealer under § 15-rammerne være at betragte som  

 »væsentlige ændringer«.
Det samme gælder andre ændringer, som  

 indebærer større udvidelser af de eksisterende rammers rummelighed, f. eks.  

 ved forøgelse af bolig- og bebyggelsestætheden.
Rammeændringer, der modtager områder med en større bebyggelsesprocent end  

 110, vil altid være at betragte som »væsentlige«, hvis den større  

 bebyggelesprocent ikke i de foreliggende § 15-rammer er tiltrådt af  

 miljøministeriet.
Også § 15-rammeændringer, der muliggør opførelse af nyt  

 feriehotelbyggeri m. v., vil altid være væsentlige.
I denne forbindelse  

 henvises til planstyrelsens cirkulæreskrivelse af 30. juni 1978, hvormed  

 miljøministerens skrivelse af 28. juni 1978 til planstyrelsen om regeringens  

 beslutninger om det fremtidige feriehotelbyggeri m. v. blev udsendt til  

 samtlige amtsråd og kommunalbestyrelser samt Hovedstadsrådet.
 3.1. Proceduren.
 I overensstemmelse med den store vægt, som kommuneplanloven lægger på  

 offentlighedens mulighed for at øve indflydelse på planlægningen, finder  

 miljøministeriet, at der ved væsentlige ændringer og/ eller suppleringer af  

 de godkendte § 15-ramer ligeledes bør gives offentligheden en mulighed for at  

 øve indflydelse.
 Miljøministeriet finder derfor, at § 15-rammeændringen bør gennemføres  

 efter de nedefor angivne retningslinjer.
Sideløbende med udarbejdelsen af det lokalplanforslag, der nødvendiggør §  

 15-rammeændringen, må kommunalbestyrelsen udarbejde det forslag til  

 rammeændring, hvis godkendelse er forudsætningen for kommualbestyrelsens  

 endelige vedtagelse af lokalplanen i medfør af § 27 i kommuneplanloven.
Af  

 hensyn til overskueligheden skal miljøministeriet foreslå, at alle former for  

 ænderiger og/ eller suppleringer får betegnelsen: »Tillæg nr. x til y  

 kommunes § 15-rammer«.
I denne forbindelse henledes opmærksomheden på, at der ikke nødvendigvis  

 behøver at være sammenfald mellem det geografiske område for §  

 15-rammetillægget og det lokalplanforslag, som er årsagen til ønsket om  

 rammeændringen.
I mange tilfælde vil § 15-rammetillægget formentlig omfatte  

 et større geografisk område end lokalplanforslaget.
Forslaget til § 15-rammeændring må optages - f. eks. som et bilag - i den  

 redegørelse, som efter kommuneplanlovens § 20 skal ledsage  

 lokalplanforslaget.
I redegørelsen må ligeledes redegøres for de nye  

 planlægningsmæssige overvejelser, som begrunder kommunalbestyrelsens ønske om  

 ændring eller udvidelse af § 15-rammerne.
Dette gælder også i de tilfælde,  

 hvor § 15-rammeændringen har som forudsætning, at andre områder udtages af de  

 godkendte § 15-rammer.
 Miljøministeriet finder det hensigtsmæssigt - for ikke at binde  

 lokalplanlægningen mere end nødvendigt - at § 15-rammetillæget udarbejdes med  

 en betydelig mindre detaljeringsgrad end selve lokalplanforslaget.
 Efter kommunalbestyrelsens samtidige vedtagelse af lokalplanforslaget og §  

 15-rammetillægget offentliggøres lokalplanforslaget med § 20-redegørelsen  

 indeholdende rammetillæget efter reglerne i § 21 i kommuneplanloven.  

 Ligeledes foretages underretning af bl. a. planstyrelsen,  

 regionplanmyndigheden og de statslige sektormyndigheder efter reglerne i § 23  

 i kommuneplanloven.
Af praktiske grunde bør det i kommunalbestyrelsens fremsendelsesskrivelse  

 til planstyrelsen anføres, at lokalplanen forudsætter planstyrelsens  

 godkendelse af et § 15-rammetillæg, som findes at udgøre en »væsentlig  

 ændring og/ eller supplering« af de eksisterende § 15-rammer.
Ligeledes  

 bør det af fremsendelsesskrivelsen fremgå, hvilke myndigheder, der efter  

 reglerne i § 23, har fået underretning om lokalplanforslaget med det  

 tilknyttede forslag til § 15-rammeændring.
 Ved ovennævnte procedure åbnes der mulighed for en offentlig debat ikke  

 alene om lokalplanfaorslagets enkeltheder, men tillige om den  

 kommuneplanmæssige baggrund, som har relation til ændringen af § 15-rammerne.
 Såfremt regionplanmyndigheden eller de statslige sektormyndigheder ikke  

 kan tiltræde lokalplanforslaget med det tilknyttde § 15-rammetillæg, må disse  

 myndigheder bringe § 25 og § 26 i kommuneplanloven i anvendelse.  

 Kommunalbestyrelsen holder planstyrelsen underrettet om fremkomne indsigelser  

 fra regionplanmyndigheden eller fra de statslige sektormyndigheder.
 I de tilfælde, hvor et lokalplanforslag forudsætter væsentlige ændringer  

 og/ eller suppleringer af de godkendte § 15-rammer, skal miljøministeriet  

 anbefale, at indsigelsesperioden efter § 24 i kommuneplanloven forlænges ud  

 over den i kommunalplanlovens § 24 angivne first på 2 måneder.
Efter udløbet af offentliggørelsesperioden må kommunalbestyrelsen  

 underrette planstyrelsen, om de fremsatte indsigelser eller ændringsforslag  

 m. v. har givet anledning til ændring af § 15-rammetillægget.
Såfremt  

 kommunalbestyrelsen fastholder § 15-rammetillægget, vil planstyrelsen  

 behandle forslaget med henblik på godkendelse, således at kommunalbestyrelsen  

 derefter selv kan vedtage lokalplanen endeligt i medfør af kommuneplanlovens  

 § 27.
Ovennævnte fremgangsmåde indebærer således ikke, at planstyrelsen tager  

 stilling til det enkelte lokalplanforslag eller eventuelle mod forslaget  

 fremsatte indsigelser eller ændringsforslag.
Eventuelle indsigelser eller  

 ændringsforslag skal derfor ikke indsendes til planstyrelsen.
Derimod sikres  

 det, at planstyrelsen ikke tager stilling til ændringsforslaget til §  

 15-rammerne, før det er styrelsen bekendt, om kommunalbestyelsen bl.a. på  

 baggrund af offentlighedsproceduren omkring lokalplanforslaget ønsker at  

 gennemføre forslaget til ændring af § 15-rammerne.
 Da såvel regionplanmyndigheden som de statslige sektormyndigheder på  

 baggrund af kommunalbestyrelsens underretning har haft mulighed for at  

 fremkomme med indsigelser m. v. under offentlighedsproceduren, vil  

 planstyrelsen kun rent undtagelsesvis foretage en høring af disse myndigheder  

 forinden behandlingen af § 15-rammetillægget.
 Miljøministeriet skal henlede opmærksomheden på, at det vil være en fordel  

 for kommualbestyrelsen i det møde, hvor der træffes beslutning om indsigelser  

 m. v. og om tilkendegivelsen om rammetillægget til planstyrelsen, at vedtage  

 lokalplanen endeligt i medfør af § 27 i kommuneplanloven under den  

 betingelse, at det nøvendige § 15-rammetillæg godkendes af planstyrelsen.  

 Dette er imidlertid ikke muligt, hvis der er nedlagt veto mod  

 lokalplanforslaget i medfør af § 25 eller § 26.
 I de tilfælde, hvor kommualbestyrelsen i overensstemmelse med det ovenfor  

 anførte har vedtaget lokalplanen endeligt under betingelse af godkendelse af  

 den nødvendige § 15-rammeænding, gælder retsvirkningerne i medfør af § 22 i  

 kommuneplanloven indtil det tidspunkt, hvor § 15-rammeændringen godkendes.
Når § 15-rammetillægget herefter er godkendt, foretager  

 kommunalbestyrelsen bekendtgørelse af den endelige vedtagelse af lokalplanen  

 og godkendelsen af § 15-rammetillægget i medfør af reglerne i § 15, stk. 4,  

 og § 30 i kommuneplanloven.
Fra bekendtgørelsens dato indtræder lokalplanens  

 retsvirkninger.
 4. Mindre ændringer og/ eller suppleringer af de  

 godkendte § 15-rammer.
 Som omtalt ovenfor har miljøministeriet fundet det hensigtsmæssigt at  

 forenkle sagsbehandlingen omkring de § 15-rammeændringer, som er affødt af  

 lokalplanlægningen.
 Miljøministeriet bemyndiger derfor amtsrådet, i hovedstadsområdet  

 Hovedstadsrådet, til i forbindelse med behandlingen i medfør af § 25 i  

 kommuneplanloven af de af kommunalbestyrelserne indsendte lokalplanforslag at  

 godkende de mindre ændringer og/ eller suppleringer af de godkendte §  

 15-rammer, som er forudsætningen for kommunalbestyrelsens endelige vedtagelse  

 af lokalplanen i medfør af § 27, stk. 1, i kommuneplanloven.
Ved »mindre ændringer« forstås de ændringer, der ikke er  

 omfattet af pkt. 3 ovenfor.
Det vil efter miljøministeriets opfattelse typisk  

 dreje sig om mindre reguleringer af enkeltområdernes indbyrdes afgrænsning og  

 mindre ændringer af § 15-rammernes bestemmelser om højdegrænseplaner og  

 bebyggelsesprocent. § 15-rammeændringer, som er i overensstemmelse med den  

 tidligere af kommunalbestyrelsen tilvejebragte planlægning, vil være  

 »mindre«, såfremt der i forhold til de foreliggende § 15-rammer  

 ikke herved sker en større udvidelse af de hidtidige rammers rummelighed f.  

 eks. ved forøgelse af bolig- og bebyggelsestætheden.
 Amtsrådet, i hovedstadsområdet Hovedstadsrådet, bemyndiges ligeledes til i  

 forbindelse med godkendelse af de »mindre« § 15-rammeændringer at  

 tiltræde de hertil knyttede ændringer i zonestatus, jfr. § 28, stk. 5, i  

 kommuneplanloven.
 I de tilfælde, hvor kommunalbestyrelsen er i tvivl om en konkret ændring  

 af rammerne er »mindre væsentlig«, bør spørgsmålet afklares med  

 regionplanmyndigheden.
 4.1. Proceduren.
 Indarbejdelsen af det nødvendige § 15-rammetillæg i § 20-redegørelsen sker  

 efter samme principper, som gælder for de »væsentlige ændringer«.
 I kommunalbestyrelsens underretning af regionplanmyndigheden i medfør af §  

 23 bør det af praktiske grunde anføres, at lokalplanen forudsætter  

 regionplanmyndighedens tiltrædelse af det nødvendige § 15-rammetillæg.
 Såfremt statslige myndigheder nedlægger veto efter § 26 i kommuneplanloven  

 mod det konkrete lokalplanforslag og det medfølgende § 15-rammetillæg og  

 parterne ikke kan opnå enighed, overgår behandlingen af sagen til  

 planstyrelsen.
 I de tilfælde, hvor der ikke er nedlagt veto i medfør af § 26, underretter  

 kommunalbestyrelsen efter udløbet af offentlighedsperioden  

 regionplanmyndigheden, om § 15-rammetillægget ønskes fastholdt.
 Miljøministeriet skal også i nærværende sammenhæng pege på, at det kan  

 være en fordel, at kommunalbestyrelsen i medfør af § 27 i kommuneplanloven  

 vedtager lokalplanen endeligt betinget af, at regionplanmyndigheden tiltræder  

 den nødvendige § 15-rammeændring.
 Hvis regionplanmyndigheden ikke kan tiltræde lokalplanforslaget og den  

 dertil knyttede § 15-rammeændring, og der ikke kan opnås enighed med  

 kommunalbestyrelsen, skal regionplanmyndigheden bringe kommuneplanlovens § 25  

 i anvendelse, hvorved planstyrelsen bringes ind som godkendende myndighed i  

 relation til § 15-rammetillægget.
Hvis regionplanmyndigheden kan tiltræde § 15-rammeændringen, sker  

 godkendelsen ved særskilt skrivelse til kommunalbestyrelsen.
Det må  

 understreges, at det således i alle tilfælde påhviler regionplanmyndigheden  

 at reagere skriftligt.
 Regionplanmyndigheden sender kopi af godkendelsesskrivelsen til  

 planstyrelsen.
 Den hermed foretagne bemyndigelse er ikke til hinder for, at planstyrelsen  

 på ethvert tidspunkt selv kan overtage godkendelsesbeføjelsen vedrørende de  

 mindre § 15-rammeændringer.
 Bemyndigelsen til regionplanmyndigheden er gældende for de §  

 15-rammetillæg, der nødvendiggøres af lokalplanforslag, der offentliggøres  

 efter den 15. november 1978.
 Eventuelle forespørgsler om cirkulæret kan rettes til Planstyrelsen,  

 Holbergsgade 23, 1057 København K., telefon (01) 13 67 60.
 Miljøministeriet, den 10. oktober 1978.
 Ivar Nørgaard.
 / Ole Plougmann.
