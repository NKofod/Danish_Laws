 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988 med de ændringer, der følger af lov nr. 141 af 8. marts  

 1989 meddeles:
 § 1.  Miljøministeren har den 21. marts 1989 godkendt  

 frikommuneregulativ nr. 10 for Nordjyllands Amtskommune om overførelse af  

 kompetence i henhold til by- og landzonelovens § 9, fra amtsrådet til  

 primærkommunerne, jf. § 24, stk. 3, i lov om frikommuner.
 § 2.  Frikommuneregulativet indebærer, at følgende  

 bestemmelser ikke gælder i Nordjyllands Amtskommune i den udstrækning, de er  

 fraveget i regulativet:
 § 9  i lov om by- og landzoner, jf. lovbekendtgørelse  

 nr. 446 af 3. oktober 1985, som ændret ved lov nr. 286 af 13. maj 1987, i den  

 udstrækning amtsrådets kompetence til at træffe afgørelse i henhold til  

 lovens §§ 6-8 er overført til primærkommunerne.
 § 3.  Frikommuneregulativet træder i kraft den 1.  

 april 1989. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordner, jf. lov om kommunernes styrelse §  

 9, stk. 3.
