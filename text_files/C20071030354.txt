Bilag 1 Skrivelse med orientering om ny bekendtgørelse om statsrefusion og tilskud, samt regnskabsaflæggelse og revision på Velfærdsministeriets, Beskæftigelsesministeriets samt Ministeriet for Flygtninge, Indvandrere og Integrations ressortområder Til orientering vedlægges ny bekendtgørelse om statsrefusion og tilskud, samt regnskabsaflæggelse og revision på Velfærdsministeriets, Beskæftigelsesministeriets samt Ministeriet for Flygtninge, Indvandrere og Integrations ressortområder.
 Bekendtgørelsen erstatter bekendtgørelse nr. 1391 af 12. december 2006 om statsrefusion og tilskud, samt regnskabsaflæggelse og revision på Socialministeriets, Beskæftigelsesministeriets, Ministeriet for Flygtninge, Indvandrere og Integration og Ministeriet for Familie- og Forbrugeranliggenders ressortområder, der dog forsat anvendes for regnskabsaflæggelse og revision for regnskabsåret 2007, samt vedrørende udbetaling af statsrefusion og tilskud, der er udbetalt i regnskabsåret 2007.
Anvendelsesområde Bekendtgørelsen anvendes for udbetaling af refusion og tilskud, regnskabsaflæggelse og revision af regnskaber for udgifter omfattet af ordninger om refusion eller tilskud fra staten, efter lov om social service, lov om social pension, lov om højeste, mellemste, forhøjet almindelig og almindelig førtidspension m.v., lov om børnetilskud og forskudsvis udbetaling af børnebidrag, lov om børnepasningsorlov, lov om individuel boligstøtte, lov om almene boliger m.v. §§ 62 og 74, stk. 1-5, lov om boliger for ældre og personer med handicap, lov om en aktiv beskæftigelsesindsats, lov om ansvaret for og styringen af den aktive beskæftigelsesindsats, lov om aktiv socialpolitik, lov om sygedagpenge, lov om delpension, lov om fleksydelse, lov om integration af udlændinge i Danmark, lov om danskuddannelse til voksne udlændinge m.fl., repatrieringsloven og lov om ret til orlov og dagpenge ved barsel.
Ændringer i bekendtgørelsen Hovedparten af ændringerne i bekendtgørelsen er konsekvensrettelser som følge af lov nr. 104 af 7. februar 2007 om ændring af integrationsloven og lov om danskuddannelse til voksne udlændinge m.fl. (Reform af integrationslovens finansieringssystem og omlægning af finansieringen af danskuddannelse til udlændinge, der ikke er omfattet af integrationsloven m.v.). Loven udgør en samlet reform af finansieringssystemet for danskuddannelse, introduktionsydelse og introduktionsprogrammet.
I bekendtgørelsen er der derfor primært ændret på Integrationsministeriets område, dvs. bekendtgørelsens kapitel 5. Dog berøres Integrationsministeriets område af en række øvrige paragraffer i bekendtgørelsen, som ligeledes er ændrede, således at disse svarer til lovændringerne på området. Ændringerne har betydet, at der er indsat flere paragraffer sammenlignet med den tidligere bekendtgørelse.
Paragraf-nummereringen og interne paragrafhenvisninger i bekendtgørelsen er konsekvensrettet.
 Ligeledes er bekendtgørelsen konsekvensrettet som følge af oprettelsen af Velfærdsministeriet og nedlæggelsen af Socialministeriet og Ministeriet for Familie- og Forbrugeranliggender.
Ikrafttræden Bekendtgørelsen træder i kraft d. 1. januar 2008.
Eventuelle spørgsmål til ovenstående kan rettes til fuldmægtig Malene Kianna Madsen, Velfærdsministeriet, tlf: 33 95 15 12 Velfærdsministeriet, den 21. december 2007 Malene Kianna Madsen Bilag 1 Bekendtgørelse om statsrefusion og tilskud, samt regnskabsaflæggelse og revision på Velfærdsministeriets, Beskæftigelsesministeriets og Ministeriet for Flygtninge, Indvandrere og Integrations ressortområder Bilag 1 indeholder bekendtgørelse nr. 1498 af 12. december 2007 om statsrefusion og tilskud, samt regnskabsaflæggelse og revision på Velfærdsministeriets, Beskæftigelsesministeriets og Ministeriet for Flygtninge, Indvandrere og Integrations ressortområder.
 Bekendtgørelsen er udeladt her, da den har været offentliggjort i Lovtidende A og findes i Retsinformation.
