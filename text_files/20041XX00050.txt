Skriftlig fremsættelse (27. oktober 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social service og andre love (Videreførelse af  

 overvågningen  

 på grundtakstområdet) (Lovforslag nr.
L 54).
Finansieringsreformen på det sociale område (grundtakstmodellen)  

 trådte i kraft den 1. januar 2002. I tilknytning til finansieringsreformen  

 blev  

 der etableret et overvågningssystem.
Overvågningen udløber ved udgangen af  

 2004. Aftalen om strukturreformen indebærer for det sociale område, at der  

 indføres et enstrenget myndigheds- og finansieringsansvar, der vil afløse den  

 nuværende grundtakstfinansiering.
Kommunalreformen forventes at træde i kraft  

 1. januar 2007. Med henblik på fortsat at følge udviklingen på  

 finansieringsreformens område indtil ændringen af den kommunale myndigheds-  

 og  

 finansieringsstruktur foreslås det gældende overvågningssystem videreført.
Forslaget indebærer, at den hidtidige overvågning af området i  

 form af udviklingsråd, indberetnings- og redegørelsespligt for kommuner,  

 amtskommuner og udviklingsråd samt socialministerens årlige redegørelse til  

 Folketinget videreføres uændret.
Overvågningen og udviklingsrådene  

 videreføres  

 dermed frem til 2007, hvor de erstattes af udviklingsråd, der skal overvåge  

 kommunalreformen i en 4-årig periode.
 Det foreslås endvidere at videreføre den ændring af lov om  

 social service (præcisering af kommuners og amtskommuners forpligtelse til at  

 levere tilbud på det social område), der blev indsat ved lov nr. 223 af 31.  

 marts 2004, og som har virkning til 1. januar 2005. Forslaget indebærer  

 endvidere, at videreførelsen af ændringen fortsat følges af  

 overvågningssystemet.
 Endelig indeholder forslaget en redaktionel ændring som følge  

 af, at den del af puljen til kommuner, der kan dokumentere særligt høje  

 merudgifter som følge af finansieringsreformen den 1. januar 2002 på det  

 sociale område, overføres til Indenrigs- og Sundhedsministeriets pulje for  

 særligt vanskeligt stillede kommuner.
 Forslaget om videreførelse af grundtakstordningen skønnes at  

 medføre en samlet offentlig merudgift på 23,5 mio. kr. årligt i 2005 og 2006.  

 De økonomiske konsekvenser af forslaget skal forhandles med de kommunale  

 parter.
 Det foreslås, at loven træder i kraft den 1. januar 2005.
 Med disse bemærkninger skal jeg indstille lovforslaget til  

 Folketingets velvillige behandling.
