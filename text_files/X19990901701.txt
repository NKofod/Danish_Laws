God revisorskik Den 4. juli 1997 afsagde Revisornævnet i sagen j.  

 nr. 97-37.549   Anni og Harry Poulsen mod registreret revisor Aage Grynderup  

 - sålydende KENDELSE:
Ved kendelse afsagt den 9. december 1996 af  

 Disciplinærnævnet for Registrerede Revisorer (sag nr.
R-10/1996)  

 blev registreret revisor Aage Grynderup på baggrund af en klage fra  

 Anni og Harry Poulsen pålagt en bøde på 5.000 kr. for at  

 have tilsidesat de pligter, stillingen som revisor medfører.
Disciplinærnævnet fandt indklagede skyldig i  

 til klageren Anni Poulsen at have udarbejdet en beregning af fortjeneste og  

 skat ved overdragelse af anparter.
Beregningen fremtrådte som endelig  

 og uden forbehold, og indklagede fandtes at have virket som rådgiver  

 også for klageren.
 Ved skrivelse af 6. marts 1997 har indklagede i  

 medfør af lov om registrerede revisorer § 11 b rettidigt indbragt  

 kendelsen for Revisornævnet med påstand om frifindelse.
 Klagerne er ved Revisornævnets skrivelse af 18.  

 marts 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 29. maj 1997 med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer § 19, stk. 3, 1. pkt.
 Indklagedes advokat har i sin indbringelsesskrivelse  

 blandt andet anført:
" Det skal imidlertid fremhæves, at Aage Grynderup  

 ikke optrådte som revisor for Anni Poulsen, hvilket blev  

 præciseret på et møde, der blev afholdt i forbindelse med  

 salg af anparterne.
Der vedlægges en erklæring udarbejdet af  

 Steen Mortensen, der er gift med Anni Mortensen . . . ., hvoraf det  

 bekræftes, at Aage Grynderup har præciseret, at Anni Poulsen  

 skulle opsøge sin egen revisor for beregning af de skattemæssige  

 konsekvenser for hende i forbindelse med salget af anparterne.
 Ved Disciplinærnævnets afgørelse har  

 Disciplinærnævnet fundet, at revisor Aage Grynderup ved at have  

 udarbejdet den pågældende beregning, der fremtrådte som  

 endelig og uden forbehold har virket som rådgiver også for  

 klageren og derved har pådraget sig disciplinæransvar for den  

 begåede fejl.          .
Reg. revisor Aage Grynderup har derfor ikke udarbejdet den  

 pågældende opgørelse med henblik på, at denne skulle  

 lægges til grund ved en eventuel vurdering over Anni Poulsens  

 skattepligtige indkomst i forbindelse med salg af anparterne.  Det  

 gøres derfor gældende, at reg. revisor Aage Grynderup ikke har  

 handlet på en sådan måde, der kan medføre  

 bøde på kr. 5.000,00 i medfør af lov om registrerede  

 revisorer § 11 A, stk 1........." Indklagedes advokat har i indlæg af 24. april 1997  

 blandt andet anført:
 "                       ..
 Til støtte for den nedlagte påstand  

 gøres det gældende, at min klient ikke har udvist fejl i  

 forbindelse med Anni Poulsens salg af anparter i MP Stål ApS, der kan  

 medføre, at min klient skal ifalde bøde.         ..
 .
 Det skal  . fremhæves, at min klient på intet  

 tidspunkt hverken overfor Anni eller Harry Poulsen har bekræftet, at  

 han ville beregne en evt. skat ved salg af de omhandlede anparter.
 .
 .
 På  .. møde oplyste min klient endvidere  

 Harry Poulsen om, at min klient i andre regnskabsmæssige  

 sammenhænge varetager Anni og Steen Mortensens interesser.
Det skal derfor fastholdes, at min klient på ingen  

 måde har optrådt som Anni Poulsens revisor i forbindelse med  

 salget af anparterne i MP Stål A/S, samt at min klient har  

 fremhævet overfor Harry Poulsen, at han i forbindelse med salget alene  

 optrådte som selskabets og Anni Mortensens revisor, samt at han har  

 opfordret Harry Poulsen til at kontakte en revisor der kunne bistå Anni  

 Poulsen i forbindelse med overdragelsen af anparterne   " Klagernes advokat har i et indlæg til  

 Revisornævnet af 25. marts 1997 blandt andet anført:
 "                       .
Det er helt åbenbart, at revisor Aage Grynderup har  

 begået en alvorlig fejl i sin beregning af 18/5 1994 af fortjeneste ved  

 salg af Anni Poulsens anparter.
I forbindelse med drøftelserne om  

 salget medvirkede Aage Grynderup som revisor, og han blev forespurgt, om han  

 kunne beregne eventuel skat ved et salg, og det blev bekræftet, og  

 beregningen blev foretaget.
Der er ikke i erklæringen eller senere hen  

 på noget tidspunkt taget forbehold om rigtigheden af opgørelsen.  

 Aage Grynderup havde alle oplysninger for beregning af skatten, men begik en  

 alvorlig fejl ved at foretage beregningen på grundlag af skatteregler,  

 der blev ændret 1 år før.
Under sagen har Aage Grynderup påstået, at han  

 ikke har medvirket som revisor for Anni Poulsen, men kun for selskabet og  

 køberen.
Dette er ikke korrekt.
Hvem andre end Anni Poulsen havde  

 interesse i at få beregnet en skat ved Anni Poulsens salg? Hverken  

 selskabet eller køberen havde nogen interesse i dette.  

 Opgørelsen er alene udarbejdet til brug for Anni Poulsen, og hun gik  

 som givet ud fra rigtigheden af opgørelsen og havde ikke nogen grund  

 til at betvivle denne.
Aage Grynderup var klar over, at Anni Poulsen lagde  

 opgørelsen til grund og har også efterfølgende overfor  

 Viborg Kommune for Anni Poulsen kommenteret skattevæsenets krav  

 på skat i anledning af salg af anparterne." I et senere indlæg af 29. april 1997 har klagernes  

 advokat yderligere anført:
" Revisor Aage Grynderup har på intet tidspunkt gjort  

 rede for, hvorfor denne den 18. maj 1994 udarbejder en beregning over  

 fortjeneste vedrørende salg af Anni Poulsens anparter, og hvem der  

 skulle anvende en sådan beregning." Klagerne gav ikke møde i sagen.
 For og med indklagede mødte advokat Søren  

 Halling-Overgaard, Århus.
 Indklagede har forklaret, at han foretog den  

 pågældende beregning af fortjeneste vedrørende salg af  

 Anni Poulsens anparter ved mødet den 18. maj 1994.
Han var ikke forinden blevet kontaktet af Anni Poulsen og  

 havde derfor ikke lejlighed til at forberede sig på at foretage den  

 pågældende beregning.
Han har på intet tidspunkt haft et  

 klientforhold til Anni Poulsen og har i øvrigt ikke modtaget vederlag  

 for den pågældende beregning.
Mødet den 18. maj 1994 havde som formål at  

 søge anparternes indre værdi fastlagt, og indklagede deltog som  

 anpartsselskabets revisor.
Han blev af Anni Poulsens mand bedt om at udregne  

 de skattemæssige konsekvenser af salget.
Han gjorde Poulsen  

 opmærksom på, at de skulle kontakte egen revisor, men foretog  

 alligevel udregningen ved mødet efter hukommelsen.
Indklagede  

  repræsenterede alene den anden part (køber), hvorfor han ikke  

 kunne påtage sig ligeledes at repræsentere Anni Poulsen, der var  

 sælger af de pågældende anparter.
 Indklagede forklarede videre, at han ikke hørte  

 mere om de skattemæssige beregninger før to år efter  

 mødet, da han fik en henvendelse fra klagerne, som var blevet  

 kontaktet af ligningsmyndighederne i Viborg i forbindelse med  

 udfærdigelse af selvangivelse, da der ikke var selvangivet et  

 beløb hidrørende fra salg af de pågældende  

 anparter.
 Indklagede var gået ud fra, at klagerne efter  

 mødet den 18. maj 1994 var gået til deres egen revisor, idet de  

 på mødet bekræftede, at de ville gøre dette.
 Ved klagernes henvendelse i 1996 havde de spurgt, om  

 indklagede stadig var i besiddelse af de pågældende beregninger  

 over fortjeneste vedrørende salg af anparterne.
 Indklagede havde bekræftet dette og havde fundet  

 sine håndskrevne notater frem, som hans sekretær herefter skrev  

 rene og fremsendte til klager.
 At han samtidig skrev et brev til ligningsmyndighederne  

 må have hjulpet Anni Poulsen, således at hun ikke blev  

 pålagt en bøde.
 Indklagede udleverede således ikke noget skriftligt  

 til klagerne på mødet, og det fremlagte brev af 18. maj 1994 er  

 først udfærdiget ca. to år efter, altså i 1996, og  

 er en direkte afskrift af indklagedes håndskrevne notater.  

 Sekretæren har skrevet mødets dato på.
 Advokat Halling-Overgaard nedlagde påstand om  

 frifindelse af indklagede og anførte, at fejlen i beregningen  

 erkendes, men skulle være uden konsekvenser for klagerne, der havde  

 indvilget i at gå til egen revisor med henblik på de endelige  

 beregninger til skattevæsenet.
 Revisornævnets bemærkninger:
Revisornævnet finder, at der har været tale om  

 et klientforhold, også selv om indklagede ikke har modtaget vederlag  

 for sin beregning.
Revisornævnet har lagt vægt på, at  

 revisor Aage Grynderup var eneste medvirkende professionelle rådgiver  

 ved salget, ligesom han foretog beregningen, da klagerne anmodede ham om  

 det.
 Det fremgår af en påtegning nederst på  

 indklagedes brev af 18. maj 1994 med beregningen af fortjeneste  

 vedrørende salg af Anni Poulsens anparter, at dette brev har  

 været telefaxet fra indklagedes kontor den 20. maj 1994 kl. 13.20.  

 Revisornævnet finder derfor at måtte tilsidesætte  

 indklagedes forklaring om, at brevet er en afskrift fra 1996 af indklagedes  

  håndskrevne notater fra mødet.
 Herefter og iøvrigt af de grunde, som er  

 anført i Disciplinærnævnets kendelse stadfæster  

 Revisornævnet kendelsen.
 I medfør af Bekendtgørelsen om  

 Revisornævnet § 11, stk 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse, hvorved  

 registreret revisor Aage Grynderup pålagdes en bøde på  

 5.000,00 kr., stadfæstes.
Bilag Under denne sag har advokat Ole Kaels på vegne Anni og Harry Poulsen  

 ved skrivelse af 4. juli 1996 anmodet nævnet om at tage stilling til en  

 klage over registreret revisor Aage Grynderup.
 Erhvervs- og Selskabsstyrelsen har oplyst, at indklagede siden den 9.  

 november 1981 har været optaget i Revisorregisteret.
Det fremgår af sagen, at indklagede har medvirket i forbindelse med  

 salg af anparter i anpartsselskabet NP Profil, som indklagede var revisor  

 for.
Klageren Anni Poulsen ejede halvdelen af indskudskapitalen, og klageren  

 Harry Poulsen var direktør i anpartsselskabet sammen med Steen  

 Mortensen, hvis ægtefælle Anni Mortensen ejede den anden halvdel  

 af indskudskapitalen.
Indklagede udarbejdede i forbindelse med salget en  

 oversigt af 18. maj 1994 over "BEREGNING AF FORTJENESTE VEDR.
SALG AF  

 ANNI POULSEN S ANPARTER", i følge hvilken indklagede beregnede  

 overdragelsessummen for halvdelen af anparterne til 160.000 kr. svarende til  

 kurs 400 og skat i forbindelse med salget til 0 kr.
Ligningsmyndighederne i Viborg gjorde i februar 1996 klageren Anni Poulsen  

 bekendt med, at der ville blive opkrævet skat i forbindelse med salg af  

 anparterne.
Dette førte til, at indklagede i skrivelse af 10. april  

 1996 meddelte ligningsmyndigheden, at dennes opgørelse af  

 aktieindkomsten til 108.000 kr. måtte anses for korrekt, idet  

 afhændelsen af anparterne var sket efter den 19. maj 1993,  hvor  

 reglerne om aktieavancebeskatning var ændret, og at baggrunden for, at  

 klageren Anni Poulsen ikke i indkomståret for 1994 havde selvangivet  

 aktieindkomst var, at den af indklagede udarbejdede opgørelse over  

 fortjeneste ved salget ikke udviste avance til beskatning.
Indklagede  

 anførte videre, at hans opgørelse var "udarbejdet efter  

 regler, som var gældende for salg af anparter for hovedaktionærer  

 frem til 19. maj 1993". Klageren Anni Poulsen blev herefter ved  

 årsopgørelse af 13. maj 1996 opkrævet skat i forbindelse  

 med salg af anparterne med  i alt 49.440 kr.
 Klagerne har anført, at indklagede ikke har handlet i  

 overensstemmelse med de pligter, der påhviler revisorer, idet  

 indklagede ikke har været opmærksom på, at  

 aktieavancebeskatningsreglerne blev ændret i 1993.
 Indklagede har anført, at klagerne ikke har lidt noget tab,  

 idet klagerne ikke er blevet påført nogen større  

 skattebetaling af fortjenesten end efter de tidligere gældende regler.  

 Endvidere blev klagerne i forbindelse med salget opfordret til at tage  

 kontakt til egen revisor angående de skattemæssige  

 konsekvenser.
Klagerne har afvist, at indklagede skulle have opfordret klagerne til at  

 søge anden revisionsbistand.
Foranlediget heraf har indklagede  

 fremsendt en erklæring til nævnet fra køberens  

 ægtefælle Steen Mortensen, hvori denne anfører, at  

 indklagede på et møde i forbindelse med salget  

 præciserede, at klagerne skulle søge sin egen revisor for  

 beregning af de skattemæssige konsekvenser, og at indklagede ikke kunne  

 påtage sig rådgivning for sælger, idet indklagede var  

 revisor for såvel selskabet som køber.
 Disciplinærnævnet skal udtale:
Det lægges til grund, at indklagede, der var revisor for selskabet,  

 medvirkede som eneste rådgiver, da klageren Anni Poulsen udtrådte  

 af selskabet og overdrog sin andel af anparterne til sin hidtidige  

 medanpartshaver.
Endvidere lægges det til grund, at indklagede i den  

 forbindelse udarbejdede en beregning til klageren af fortjeneste og skat ved  

 overdragelsen af hendes anparter, og at denne beregning var fejlagtig, idet  

 indklagede overså en lovændring og derved ikke baserede sin  

 beregning på gældende skatteregler, men på regler  

 ophævet året forinden.
 Uanset, at indklagede kun betragtede sig som revisor for selskabet og den  

 fortsættende anpartshaver og ikke tillige for klageren, og uanset, at  

 indklagede muligt opfordrede klageren til at antage egen revisor  

 angående de skattemæssige konsekvenser af overdragelsen, finder  

 nævnet, at indklagede ved at have udarbejdet beregningen, der  

 fremtrådte som endelig og uden forbehold, har virket som rådgiver  

 også for klageren og har pådraget sig disciplinæransvar for  

 den begåede fejl.
 I medfør af § 11 a, stk. 1, i loven om registrerede revisorer  

 pålægger nævnet herefter indklagede en bøde på  

 5.000 kr.
 T h i   b e s t e m m e s :
 Indklagede registreret revisor Aage Grynderup pålægges en  

 bøde på 5.000 kr.
