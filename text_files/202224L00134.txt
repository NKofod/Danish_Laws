Betænkning afgivet af Grønlandsudvalget den 22. februar 2023 Betænkning over Forslag til lov for Grønland om gennemførelse af restriktive foranstaltninger over for Rusland og Belarus [af erhvervsministeren (Morten Bødskov)]:
1. Ændringsforslag Erhvervsministeren har stillet 2 ændringsforslag til lovforslaget.
2. Indstilling Udvalget indstiller lovforslaget til vedtagelse med de stille ændringsforslag.
 Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 4 Af erhvervsministeren, tiltrådt af udvalget:
 1) 2. pkt. affattes således:
»De nævnte ministre kan herunder efter forhandling med en anden minister fastsætte regler om, at en myndighed på dennes område kan føre tilsyn, udføre kontrol, udstede påbud og indskærpelser og indføre forbud med reglerne.« [Sproglig præcisering] Til § 5 2) I stk. 2 ændres »stk. 2,« til: »stk. 1,«.
[Korrektion af trykfejl] Bemærkninger Til nr. 1 Der er tale om sproglig tilpasning uden materiel betydning.
Det foreslås at nyaffatte lovforslagets § 4, 2. pkt., så bestemmelsen bliver lettere at forstå.
Til nr. 2 Der er tale om en lovteknisk ændring.
Lovforslagets § 5, stk. 2, henviser fejlagtigt til lovforslagets § 5, stk. 2. Bestemmelsen skal rettelig henvise til lovforslagets § 5, stk. 1.
 På den baggrund foreslås det at ændre § 5, stk. 2, således at der henvises til lovforslagets § 5, stk. 1.
4. Udvalgsarbejdet Lovforslaget blev fremsat den 25. januar 2023 og var til 1. behandling den 31. januar 2023. Lovforslaget blev efter 1. behandling henvist til behandling i Grønlandsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring.
Den 24. januar 2023 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Anders Kronborg (S) Anne Paulin (S) Astrid Krag (S) Bjarne Laustsen (S) Flemming Møller Mortensen (S) Kim Aas (S) Mette Gjerskov (S) Thomas Jensen (S) Michael Aastrup Jensen (V) Mads Fuglede (V) Henrik Rejnholt Andersen (M) Jon Stephensen (M) Aki-Matilda Høegh-Dam (SIU) fmd.
Aaja Chemnitz (IA) nfmd.
Anna Falkenberg (SP) Kenneth Fredslund Petersen (DD) Charlotte Munch (DD) Carsten Bach (LA) Sólbjørg Jakobsen (LA) Rasmus Jarlov (KF) Brigitte Klintskov Jerkel (KF) Peter Seier Christensen (NB) Alex Ahrendtsen (DF) Karsten Hønge (SF) Karina Lorentzen Dehnhardt (SF) Trine Pertou Mach (EL) Søren Søndergaard (EL) Christian Friis Bach (RV) Theresa Scavenius (ALT) Javnaðarflokkurin havde ikke medlemmer i udvalget.
