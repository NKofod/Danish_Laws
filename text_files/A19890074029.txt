(Bank- og sparekasseloven) Herved bekendtgøres lov om banker og sparekasser m.v., jf.  

 lovbekendtgørelse nr. 374 af 15. august 1985, med de ændringer, der følger af  

 lov nr. 400 af 10. juni 1987, lov nr. 401 af 10. juni 1987, lov nr. 853 af  

 23. december 1987, lov nr. 815 af 21. december 1988, lov nr. 816 af 21.  

 december 1988 samt lov nr. 327 af 24. maj 1989.
Indledende bestemmelser § 1.  Denne lov finder anvendelse på banker,  

 sparekasser og andelskasser (pengeinstitutter).
Stk. 2.  Virksomhed som pengeinstitut kan drives af  

 banker, sparekasser og andelskasser.
Banker skal være aktieselskaber,  

 sparekasser selvejende institutioner, jf. dog § 52 c, og andelskasser  

 andelsselskaber.
 Stk. 3.  Ved pengeinstitutvirksomhed forstås varetagelse  

 af funktioner i forbindelse med omsætningen af penge, kreditmidler og  

 værdipapirer og dermed forbundne serviceydelser.
Stk. 4.  Pengeinstitutter må ikke drive anden virksomhed  

 end pengeinstitutvirksomhed.
Til afvikling af forud indgåede engagementer og  

 med henblik på medvirken ved omstrukturering i erhvervsvirksomheder kan dog  

 midlertidigt drives anden virksomhed.
Indberetning herom skal gives til  

 tilsynet.
 Stk. 5.  Pengeinstitutter er sammen med staten  

 eneberettigede til ved henvendelse til offentligheden at tilbyde sig som  

 modtagere af indlån.
Stk. 6.  Pengeinstitutter skal drives i overensstemmelse  

 med redelig forretningsskik og god pengeinstitutpraksis.
Tilsynet kan i  

 tilfælde, hvor pengeinstitutter handler i strid hermed, give pålæg om, at  

 denne handlemåde bringes til ophør.
§ 2.  Banker, sparekasser og andelskasser er  

 forpligtigede og eneberettigede til i deres navn at benytte henholdsvis ordet  

 »bank«, »sparekasse« eller »andelskasse« alene  

 eller i sammensætning, jf. dog § 52 g.
Andre virksomheder, bortset fra  

 banker, der er oprettet ved særlig lov, må ikke i deres navn eller til  

 betegnelse af virksomheden benytte ordene »bank«,  

 »sparekasse« eller »andelskasse« eller betegnelser, der  

 er egnet til at fremkalde det indtryk, at de er pengeinstitut.
En bank må  

 ikke betegne sin virksomhed på en måde, der er egnet til at fremkalde det  

 indtryk, at den er landets nationalbank.
Såfremt en sparekasse eller  

 andelskasse driver virksomhed under andet navn end hovednavnet, skal  

 hovednavnet tilføjes binavnet.
 Stiftelse m.m.
§ 3.  En banks aktiekapital skal være mindst 25 mill.  

 kr.
Den tegnede aktiekapital skal være indbetalt, inden banken registreres i  

 Erhvervs- og Selskabsstyrelsen.
Det samme gælder ved forhøjelse af  

 aktiekapitalen.
Goodwill kan ikke anvendes som en del af den indbetalte  

 kapital.
Deling af aktiekapitalen i aktieklasser med forskellig stemmeret kan  

 ikke finde sted.
§ 4.  I en sparekasse skal der være indbetalt en  

 garantikapital på mindst 25 mill. kr.
Antallet af garanter skal være mindst  

 50, der hver skal indbetale mindst 1.000 kr.
Stk. 2.  En garant må alene oppebære rente af sin  

 indbetalte garantikapital.
Renten skal godkendes af tilsynet og fremgå af  

 vedtægterne, jf. § 7, nr. 3. Garanter kan ikke bringe fordringer på  

 sparekassen i modregning mod deres forpligtelser som garanter.
§ 4 a.  I en andelskasse skal der være indbetalt en  

 andelskapital på mindst 25 mill. kr.
Antallet af andelshavere skal være  

 mindst 50, der hver skal indbetale mindst 1.000 kr.
 § 5.  Lovens bestemmelser gælder for filialer af  

 udenlandske pengeinstitutter med de afvigelser, filialforholdet nødvendiggør,  

 eller som er fastsat i eller i medfør af international aftale.  

 Aktieselskabslovens bestemmelser om filialer af udenlandske aktieselskaber  

 gælder tilsvarende for filialer af udenlandske sparekasser og andelskasser.
 Stk. 2.  Industriministeren fastsætter bestemmelser i  

 henhold til stk. 1, 1. pkt., samt bestemmelser om tilladelse til filialer af  

 udenlandske pengeinstitutter, om regnskab og revision vedrørende den gennem  

 en filial drevne virksomhed, om opgørelse af den kapital, der skal anses som  

 hørende til en filial, samt om sådanne forhold, for hvilke særlige regler  

 anses fornødne til sikring af, at filialer af udenlandske pengeinstitutter  

 virker på vilkår svarende til dem, der i medfør af lov eller administrativt  

 fastsatte bestemmelser gælder for indenlandske pengeinstitutter.
 Tilladelse m.m.
§ 6.  Pengeinstitutter skal have tilladelse af  

 tilsynet til at drive pengeinstitutvirksomhed.
Ansøgning om tilladelse skal  

 indeholde en nærmere angivelse af arten af de påtænkte forretninger og af  

 pengeinstituttets organisation.
 Stk. 2.  Tilladelse er betinget af, at pengeinstituttets  

 vedtægter stadfæstes af tilsynet som værende i overensstemmelse med gældende  

 love og forskrifter, og at pengeinstituttet registreres i Erhvervs- og  

 Selskabsstyrelsen.
Stk. 3.  For sparekasser og andelskasser fastsætter  

 Erhvervs- og Selskabsstyrelsen regler om anmeldelse og registrering samt om  

 gebyrer for anmeldelser, udskrifter m.v. og bekendtgørelse.
Gebyrerne  

 tillægges udpantningsret.
Stk. 4.  Efter indstilling fra tilsynet kan  

 industriministeren nægte tilladelse, hvis et medlem af pengeinstituttets  

 direktion eller bestyrelse 1) må skønnes ikke at have fyldestgørende erfaring  

 til at udøve stillingen eller hvervet, Stk. 5.  Når tilladelse nægtes, skal dette begrundes og  

 meddeles ansøgeren senest seks måneder efter ansøgningens modtagelse eller,  

 hvis ansøgningen er ufuldstændig, senest seks måneder efter, at ansøgeren har  

 fremsendt de oplysninger, der er nødvendige for at træffe afgørelse.
Der  

 træffes under alle omstændigheder afgørelse senest tolv måneder efter  

 ansøgningens modtagelse.
Afgørelsen skal indeholde oplysning om adgangen til  

 efter stk. 6 at begære domstolsprøvelse og om fristen herfor.
Stk. 6.  En afgørelse efter stk. 4 kan af den,  

 afgørelsen vedrører, forlanges indbragt for domstolene.
Begæring herom skal  

 fremsættes over for industriministeren inden 4 uger efter, at afgørelsen er  

 meddelt den pågældende.
Industriministeren anlægger sag mod den pågældende i  

 den borgerlige retsplejes former.
 § 7.  En sparekasses vedtægter skal indeholde  

 bestemmelser om:
 § 7 a.  En andelskasses vedtægter skal indeholde  

 bestemmelser om:
 Stk. 2.  Såfremt en andelskasse er medlem af en  

 sammenslutning som omhandlet i §§ 15 f-15 m, skal dette fremgå af  

 vedtægterne.
Ledelse A.
Banker § 8.  Indkaldelse til generalforsamling skal ske  

 offentligt.
Pressen skal have adgang til generalforsamlingerne.
§ 8 a.  For banker, kan tilsynet, hvor særlige hensyn taler derfor, tillade, at det i  

 vedtægterne bestemmes, at aktionærerne udøver deres stemmeret på  

 generalforsamlingen gennem delegerede, der er udpeget af aktionærerne ved  

 valg på lokale aktionærmøder.
Alle øvrige rettigheder, som tilkommer den  

 enkelte aktionær, skal opretholdes, herunder retten til at møde på  

 generalforsamlingen og tage ordet der.
Stk. 2.  Ordningen skal omfatte samtlige aktionærer og  

 skal vedtages med den stemmeflerhed, som i bankens vedtægter foreskrives for  

 vedtægtsændringer.
Regler om valgordningen og om gennemførelse af valg af  

 delegerede skal godkendes af tilsynet og fremgå af vedtægterne.
Stk. 3.  Aktionærer, som på generalforsamlingen har  

 modsat sig de fornødne vedtægtsændringer, har krav på indløsning af deres  

 aktier.
Aktieselskabslovens § 19, stk. 2, finder tilsvarende anvendelse.
 § 9.  Bestyrelsen skal bestå af mindst 5 medlemmer,  

 hvoraf 1 medlem udnævnes af industriministeren.
Stk. 2.  Til varetagelse af bestemte i vedtægterne  

 angivne opgaver, herunder valg af bestyrelse, kan der foruden bestyrelsen  

 findes et repræsentantskab.
Repræsentantskabets medlemmer er med hensyn til  

 varetagelsen af deres hverv undergivet samme ansvar som bestyrelsen.
B.
Sparekasser § 10.  En sparekasse skal have et repræsentantskab, en  

 bestyrelse og en direktion.
 § 11.  Repræsentantskabet er sparekassens øverste  

 myndighed.
Stk. 2.  Repræsentantskabet skal have mindst 21  

 medlemmer.
Repræsentanterne vælges for en periode på 4 år.
Såfremt  

 repræsentantskabet ved afgang bliver mindre end 21 medlemmer, skal  

 suppleringsvalg finde sted.
Stk. 3.  Stemmeberettigede ved valg af repræsentanter er  

 sparekassens indskydere og garanter.
Hver indskyder kan kun afgive en stemme.  

 En garant har en stemme for hver 1.000 kr. indbetalt garantikapital, dog  

 højst 20 stemmer.
Regler om valgordningen, om stemmeret og om gennemførelse  

 af valg skal godkendes af tilsynet og fremgå af vedtægterne.
Stk. 4.  De indskydere og garanter, der afgiver stemme  

 ved valg til repræsentantskabet, vælger så stor en del af dette, som svarer  

 til forholdet mellem det afgivne antal stemmer og det samlede antal stemmer,  

 der tilkommer sparekassens indskydere og garanter, dog mindst 1/3 af  

 repræsentanterne.
De øvrige medlemmer vælges alene af de stemmeberettigede  

 garanter og i sparekasser uden stemmeberettigede garanter, jf. § 56, stk. 5,  

 af det afgående repræsentantskab.
Det bør tilstræbes, at repræsentantskabet  

 sammensættes alsidigt såvel i geografisk som i erhvervsmæssig henseende.
Stk. 5.  Såfremt enhver indskyder i sparekassen har ret  

 til at indtræde som garant, og antallet af stemmer, der kan afgives af  

 garanter, er mindst 1.000, kan det, uanset bestemmelserne i stk. 3 og 4, i  

 sparekassens vedtægter fastsættes, at repræsentskabet alene vælges af  

 garanterne.
En garant har en stemme for hver 1.000 kr. indbetalt  

 garantikapital, dog højst 20 stemmer.
Stk. 6.  Indkaldelse til repræsentantskabsmøde skal ske  

 offentligt.
Pressen skal have adgang til møderne.
§ 12.  Bestyrelsen forestår sammen med direktionen  

 ledelsen af sparekassen.
Den fører tilsyn med sparekassens virksomhed og  

 påser, at denne ledes på forsvarlig måde og i overensstemmelse med denne lov  

 og sparekassens vedtægter.
Bestyrelsen skal herunder påse, at bogføringen og  

 formueforvaltningen kontrolleres på en efter sparekassens forhold  

 tilfredsstillende måde.
Stk. 2.  Bestyrelsen er kun beslutningsdygtig, hvis et  

 flertal af medlemmerne er til stede.
Beslutning må dog ikke tages, uden at så  

 vidt muligt samtlige bestyrelsesmedlemmer har haft adgang til at deltage i  

 sagens behandling.
Har et medlem af bestyrelsen forfald, og er der valgt en  

 suppleant, skal der gives denne adgang til at træde i medlemmets sted, så  

 længe forfaldet varer.
 Stk. 3.  Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 13.  Bestyrelsen skal bestå af mindst 5 medlemmer,  

 hvoraf 1 medlem udnævnes af industriministeren, medens de øvrige medlemmer  

 vælges af repræsentantskabet.
I sparekasser, der i de sidste 3 år har  

 beskæftiget gennemsnitligt mindst 35 medarbejdere, har disse ret til  

 herudover blandt disse og i overensstemmelse med stk. 6-9 at vælge et antal  

 medlemmer af bestyrelsen og suppleanter for disse svarende til halvdelen af  

 det antal bestyrelsesmedlemmer, der vælges af repræsentantskabet efter 1.  

 pkt., jf. dog §§ 16 og 17, stk. 1. Såfremt det antal bestyrelsesmedlemmer,  

 der skal vælges, ikke udgør et helt tal, skal der ved anvendelsen af 2. pkt.  

 afrundes opad.
Stk. 2.  Såfremt 1. a) en sparekasse ejer en så stor del af aktierne i  

 et aktieselskab eller af anparterne i et anpartsselskab (datterselskab), at  

 de repræsenterer flertallet af stemmerne, eller b) et datterselskab eller  

 sparekassen i forening med et eller flere datterselskaber eller flere  

 datterselskaber tilsammen ejer så mange aktier eller anparter i et andet  

 selskab som nævnt under a, og 2. sparekassen og de pågældende selskaber i de sidste  

 3 år gennemsnitligt har beskæftiget i alt mindst 35 medarbejdere, har sparekassens og de pågældende selskabers medarbejdere ret til at vælge  

 et antal medlemmer af sparekassens bestyrelse (koncernrepræsentation). Disse  

 bestyrelsesmedlemmer og suppleanter herfor vælges blandt sparekassens og  

 selskabernes medarbejdere i overensstemmelse med nedenstående regler, jf. dog  

 §§ 16 og 17, stk. 1. Omfattes sparekassen af stk. 1, 2. pkt., har  

 sparekassens medarbejdere efter denne bestemmelse ret til at vælge 2  

 medlemmer og suppleanter for disse.
Det samlede antal medarbejdervalgte  

 bestyrelsesmedlemmer i sparekassens bestyrelse skal svare til halvdelen af  

 det antal bestyrelsesmedlemmer, der vælges af repræsentantskabet efter stk.  

 1, 1. pkt.
Bestemmelsen i stk. 1, 3. pkt., finder tilsvarende anvendelse.
 Stk. 3.  I sparekasser, der ikke omfattes af stk. 1, 2.  

 pkt., og stk. 2, kan vedtægterne tillægge sparekassens henholdsvis  

 datterselskabernes medarbejdere tilsvarende ret til at vælge 2 eller flere  

 bestyrelsesmedlemmer.
 Stk. 4.  De bestyrelsesmedlemmer, der vælges af  

 repræsentantskabet, udpeges for højst 4 år ad gangen.
Stk. 5.  De bestyrelsesmedlemmer, der vælges af  

 medarbejderne i medfør af stk. 1, 2. pkt., og stk. 2, udpeges for 4 år ad  

 gangen blandt de medarbejdere, der i hele sidste år før valget har været  

 ansat i sparekassen eller, for koncerners vedkommende, inden for samme  

 koncern.
Ophører før udløbet af valgperioden et sådant bestyrelsesmedlems  

 hverv, jf. stk. 12, sidste pkt., eller ophører hans ansættelse i sparekassen  

 eller koncernen, eller opfylder han ikke længere betingelserne i stk. 12, 1.  

 pkt., og §§ 16 og 17, stk. 1, indtræder hans suppleant i bestyrelsen.
Er der  

 ingen suppleant, påhviler det bestyrelsen at foranledige valg af et nyt  

 medlem for det afgåede medlems resterende valgperiode.
 Stk. 6.  Beslutning om optagelse af bestyrelsesmedlemmer  

 valgt af medarbejderne i henhold til stk. 1, 2. pkt., og stk. 2 kræver, at  

 mindst halvdelen af sparekassens henholdsvis de pågældende selskabers  

 medarbejdere stemmer herfor.
Stk. 7.  Bestyrelsesmedlemmer og suppleanter, der skal  

 vælges af medarbejderne, vælges ved skriftlig og hemmelig afstemning.  

 Bestyrelsesmedlemmer og suppleanter, der skal vælges af medarbejderne efter  

 stk. 6, jf. stk. 1, 2. pkt., vælges ved direkte valg.
Hver medarbejder kan  

 afgive et antal stemmer svarende til halvdelen af antallet af medlemmer, der  

 skal vælges.
Såfremt det antal stemmer, der kan afgives efter 3. pkt. ikke  

 udgør et helt tal, afrundes opad.
Hver medarbejder kan kun afgive en stemme  

 på hver opstillet.
Disse regler finder tilsvarende anvendelse ved valg af  

 suppleanterne.
 Stk. 8.  Bestyrelsesmedlemmer og suppleanter, der skal  

 vælges af medarbejderne efter stk. 6, jf. stk. 2, vælges ved indirekte valg.  

 Valgretten udøves af et valgmandskollegium bestående af repræsentanter for de  

 enkelte koncernselskaber.
 Stk. 9.  Reglerne i stk. 6-8 finder tilsvarende  

 anvendelse ved valg i henhold til stk. 3.
 Stk. 10.  Valg i henhold til stk. 2 af  

 koncernrepræsentanter i sparekasser, hvor der er medarbejdervalgte  

 bestyrelsesmedlemmer, afholdes første gang i forbindelse med udløbet af de af  

 sparekassens medarbejdere valgte bestyrelsesmedlemmers og suppleanters  

 valgperiode.
 Stk. 11.  Industriministeren fastsætter regler om:
Stk. 12.  Bestyrelsesmedlemmer skal afgå senest 4  

 måneder efter udløbet af det år, i hvilket de er fyldt 70 år.
I tilfælde af  

 afgang, hvorved antallet af de af repræsentantskabet valgte medlemmer kommer  

 under 4, kan bestyrelsen supplere sig med nye medlemmer indtil førstkommende  

 ordinære repræsentantskabsmøde.
Et bestyrelsesmedlem kan til enhver tid  

 udtræde af bestyrelsen eller afsættes af den, som har valgt eller udnævnt  

 ham.
§ 13 a.  En sparekasse skal underrette  

 datterselskabers bestyrelser om forhold, der har interesse for koncernen som  

 helhed.
Et datterselskabs bestyrelse skal endvidere underrettes om  

 beslutninger af betydning for datterselskabet, forinden endelig stillingtagen  

 finder sted.
 § 14.  Direktionen, der ansættes af bestyrelsen,  

 varetager den daglige ledelse af sparekassen og skal derved følge de  

 retningslinjer og anvisninger, som bestyrelsen har givet.
Stk. 2.  Den daglige ledelse omfatter ikke  

 dispositioner, der efter sparekassens forhold er af usædvanlig art eller stor  

 betydning.
Sådanne dispositioner kan direktionen kun foretage efter særlig  

 bemyndigelse fra bestyrelsen, medmindre bestyrelsens beslutning ikke kan  

 afventes uden væsentlig ulempe for sparekassens virksomhed.
Bestyrelsen skal  

 i så fald snarest muligt underrettes om den trufne disposition.
Direktionen  

 sørger for, at sparekassens bogføring sker under iagttagelse af lovgivningens  

 regler herom, og at formueforvaltningen foregår på betryggende måde.
 § 15.  Bestyrelsesmedlemmer og direktører kan lønnes  

 såvel med fast vederlag som med tantieme, der kun kan beregnes som en andel i  

 årets resultat (årets overskud). For bestyrelsesmedlemmernes vedkommnende  

 skal reglerne for tantiemens fastsættelse fremgå af vedtægterne.
 Stk. 2.  De samlede tantiemebeløb må ikke overstige det  

 beløb, der er til rådighed efter, at underskud fra tidligere år er dækket, og  

 de i denne lov påbudte henlæggelser har fundet sted.
 Stk. 3.  Går en sparekasse konkurs, skal  

 bestyrelsesmedlemmer og direktører, selv om de har været i god tro,  

 tilbagebetale, hvad de i de sidste fem år før fristdagen har oppebåret som  

 tantieme, forudsat at sparekassen var insolvent, da tantiemen blev fastsat.
C.
Andelskasser § 15 a.  En andelskasse skal have en  

 generalforsamling, en bestyrelse og en direktion.
 § 15 b.  Generalforsamlingen er andelskassens øverste  

 myndighed og udgøres af andelskassens andelshavere.
Stk. 2.  Enhver andelshaver har ret til at møde på  

 generalforsamlingen og tage ordet der.
Hver andelshaver har en stemme.
Stk. 3.  Indkaldelse til generalforsamlingen skal ske  

 offentligt.
Pressen skal have adgang til møderne.
§ 15 c.  Til varetagelse af bestemte i vedtægterne  

 angivne opgaver, herunder valg af bestyrelse, kan der foruden bestyrelsen  

 findes et repræsentantskab.
Repræsentantskabets medlemmer er med hensyn til  

 varetagelsen af deres hverv undergivet samme ansvar som bestyrelsen.
§ 15 d.  Bestyrelsen forestår sammen med direktionen  

 ledelsen af andelskassen.
Den fører tilsyn med andelskassens virksomhed og  

 påser, at denne ledes på forsvarlig måde og i overensstemmelse med denne lov  

 og andelskassens vedtægter.
Bestyrelsen skal herunder påse, at bogføringen og  

 formueforvaltningen kontrolleres på en efter andelskassens forhold  

 tilfredsstillende måde.
Stk. 2.  Bestyrelsen er kun beslutningsdygtig, hvis et  

 flertal af medlemmerne er til stede.
Beslutning må dog ikke tages, uden at så  

 vidt muligt samtlige bestyrelsesmedlemmer har haft adgang til at deltage i  

 sagens behandling.
Har et medlem af bestyrelsen forfald, og er der valgt en  

 suppleant, skal der gives denne adgang til at træde i medlemmets sted, så  

 længe forfaldet varer.
 Stk. 3.  Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 15 e.  Bestyrelsen skal bestå af mindst 5 medlemmer.  

 1 medlem udnævnes af industriministeren, såfremt andelskassen ikke er  

 tilsluttet en sammenslutning efter kapitel 4 D.
I øvrigt vælges medlemmerne  

 af generalforsamlingen, jf. dog § 15 c.
 Stk. 2.  Bestemmelserne i § 13, stk. 1, 2. og 3. pkt.,  

 stk. 2-11 og stk. 12, 1. og 3. pkt., samt §§ 13 a, 14 og 15 finder  

 tilsvarende anvendelse på andelskasser.
D.
Sammenslutning af andelskasser § 15 f.  Flere andelskasser, hvis vedtægter er  

 stadfæstet af tilsynet efter § 6, stk. 2, kan i fællesskab opfylde lovens  

 krav, såfremt de er medlemmer af en sammenslutning af andelskasser, der har  

 fået sine vedtægter stadfæstet af tilsynet, jf. § 15 g, og tilladelse efter §  

 6. Tilladelse forudsætter, at sammenslutningen opfylder de i De europæiske  

 Fællesskabers direktiv af 12. december 1977, art. 2, stk. 4 a), nævnte  

 betingelser.
Sammenslutningen anses herefter som et pengeinstitut i relation  

 til bestemmelserne i lovens kapitel 1-3, 4 E og 5-13.
 Stk. 2.  Nye andelskasser kan oprettes med en  

 andelskapital, der udgør mindst 500.000 kr., såfremt de ved stiftelsen  

 optages i en sammenslutning.
 Stk. 3.  Tilsluttede andelskasser skal i deres navn  

 angive medlemsskab af sammenslutningen.
 Stk. 4.  § 1, § 2, § 4 a, 2. pkt., § 6, stk. 2 og 3, § 7  

 a, § 15 a-§15 d, § 15 e, stk. 1, 1. og 3. pkt., og stk. 2, § 16, stk. 1, § 16  

 a, § 17, § 19, § 20, §§ 29-35, § 36, stk. 2-6, § 37, stk. 1, 1. pkt., § 39 a,  

 stk. 2 og 3, §§ 40-42, § 46, § 47 a, 1. pkt., § 47 b, § 47 c, § 47 d, stk.  

 2-4, § 47 e og §§ 48-51, jf. §§ 53 og 54, finder desuden anvendelse på  

 tilsluttede andelskasser.
 § 15 g.  Sammenslutningens vedtægter skal indeholde  

 bestemmelser om de forhold, der er nævnt i § 7 a, nr. 1 og 2 og 6-14, samt  

 bestemmelser om:
 § 15 h.  Sammenslutningen skal have en  

 generalforsamling, en bestyrelse og en direktion og kan have et  

 repræsentantskab.
§ 15 i.  Generalforsamlingen er sammenslutningens  

 øverste myndighed.
De enkelte andelskassers stemmeret udøves på  

 generalforsamlingen gennem delegerede, der er udpeget af de enkelte  

 andelskassers øverste selskabsorganer.
Den nærmere gennemførelse af valget af  

 delegerede skal fremgå af sammenslutningens vedtægter.
 Stk. 2.  Enhver andelshaver i en tilsluttet andelskasse  

 har ret til at møde på sammenslutningens generalforsamling og tage ordet der.
Stk. 3.  Indkaldelse til generalforsamlingen skal ske  

 offentligt.
Pressen skal have adgang til møderne.
 § 15 j.  Bestyrelsen skal bestå af mindst 5 medlemmer,  

 hvoraf 1 medlem udnævnes af industriministeren, medens de øvrige medlemmer  

 vælges af generalforsamlingen eller, hvis sammenslutningens vedtægter  

 bestemmer det, af repræsentantskabet.
Stk. 2.  Bestyrelsen for sammenslutningen skal godkende  

 de tilsluttede andelskassers vedtægter og skal påse, at disse ikke strider  

 mod denne lov eller mod sammenslutningens vedtægter.
Bestyrelsen kan, hvis  

 det kræves af tilsynet, foretage ændringer i de tilsluttede andelskassers  

 vedtægter.
 Stk. 3.  Bestemmelserne i § 13, stk. 1, 2. og 3. pkt.,  

 stk. 2-11, stk. 12, 1. og 3. pkt., samt §§ 13 a, 14, 15 og 15 d, stk. 2 og 3,  

 finder tilsvarende anvendelse på en sammenslutning af andelskasser.
 Stk. 4.  Bestyrelsens flertal skal vælges af  

 generalforsamlingen eller, hvis sammenslutningens vedtægter bestemmer det, af  

 repræsentantskabet.
§ 15 k.  Bestyrelsen forestår sammen med direktionen  

 ledelsen af sammenslutningen.
Den fører tilsyn med sammenslutningens  

 virksomhed og påser, at denne og de tilsluttede andelskasser ledes på  

 forsvarlig måde og i overensstemmelse med denne lov og de tilsluttede  

 andelskassers og sammenslutningens vedtægter.
Bestyrelsen skal herunder påse,  

 at bogføringen og formueforvaltningen kontrolleres på tilfredsstillende måde.
 Stk. 2.  Sammenslutningens ledelse er beføjet til at  

 udstede forskrifter til medlemmerne for derigennem at sikre, at  

 sammenslutningen og dens medlemmer kan opfylde lovens og vedtægternes krav.
 § 15 l.  En tilsluttet andelskasses bestyrelse og  

 direktion skal give sammenslutningens revisorer adgang til at foretage de  

 undersøgelser, som revisorerne finder nødvendige, og skal sørge for, at de  

 får de oplysninger og den bistand, som revisorerne anser for nødvendige for  

 udførelse af deres hverv.
§ 15 m.  Udtræden eller udelukkelse fra en  

 sammenslutning kræver tilladelse fra tilsynet og kan kun ske med mindst 6  

 måneders varsel til udgangen af et regnskabsår.
Tilladelse kan tidligst  

 meddeles, når regnskabet for dette regnskabsår er godkendt, men har virkning  

 fra udgangen af det nævnte regnskabsår.
E.
Fælles bestemmelser § 16.  Bestyrelsesmedlemmer og direktører skal være  

 myndige.
De skal have bopæl her i landet, medmindre industriministeren  

 undtager fra dette krav.
Kravet om bopæl anvendes ikke i det omfang, andet er  

 fastsat i medfør af international aftale eller ved bestemmelser fastsat af  

 industriministeren.
 Stk. 2.  Vederlag til det af industriministeren udnævnte  

 bestyrelsesmedlem udredes af vedkommende pengeinstitut og fastsættes efter  

 regler, der gives af industriministeren.
 § 16 a.  Reglerne om koncernrepræsentation i denne lov  

 og i lov om aktieselskaber gælder ikke for medarbejdere i selskaber, gennem  

 hvilke et pengeinstitut midlertidigt driver virksomhed i henhold til § 1,  

 stk. 4, 2. pkt.
§ 16 b.  Ethvert medlem af bestyrelsen, en direktør  

 eller en revisor kan forlange, at bestyrelsen indkaldes.
En direktør, en  

 revisor eller den interne revisionschef har ret til at være til stede og  

 udtale sig ved bestyrelsesmøder, medmindre bestyrelsen i den enkelte sag  

 træffer anden bestemmelse.
Samtlige revisorer har altid ret til at deltage i  

 bestyrelsesmøder under behandling af sager, der har betydning for revisionen  

 eller for aflæggelse af regnskabet.
 Stk. 2.  Revisorerne har pligt til at deltage i  

 bestyrelsens behandling af de pågældende sager, såfremt det ønskes af blot  

 eet bestyrelsesmedlem.
Stk. 3.  Over forhandlingerne i bestyrelsen skal der  

 føres protokol, der underskrives af samtlige tilstedeværende medlemmer.
Et  

 bestyrelsesmedlem, en direktør eller en revisor, der ikke er enig i  

 bestyrelsens beslutning, har ret til at få sin mening indført i protokollen.
§ 17.  Hvervet som bestyrelsesmedlem eller som medlem  

 af en banks eller andelskasses repræsentanskab kan ikke forenes med  

 stillingen som direktør.
Dog kan bestyrelsen i en direktørs forfald  

 midlertidigt beskikke et af sine medlemmer eller i en bank eller andelskasse  

 et medlem af repræsentantskabet til direktør.
Den pågældende kan i så fald  

 ikke udøve stemmeret i de nævnte organer.
 Stk. 2.  Der skal inden 1 måned gives tilsynet  

 meddelelse om valg, ansættelse og afgang af direktører, revisorer og  

 bestyrelsesmedlemmer.
§ 18.  Der skal foreligge en af bestyrelsen fastsat  

 instruks om, i hvilket omfang direktionen kan yde lån uden bestyrelsens  

 forudgående medvirken.
Instruksen skal godkendes af tilsynet.
 § 19.  Uden bestyrelsens samtykke, som skal indføres i  

 forhandlingsprotokollen, må et pengeinstitut ikke yde lån til, stille garanti  

 for eller modtage pant eller kaution fra:
Stk. 2.  Direktionen og bestyrelsen skal i særlig grad  

 overvåge forsvarligheden og forløbet af de i stk. 1 nævnte engagementer.
Det  

 samme gælder i banker og andelskasser engagementer med medlemmer af  

 repræsentantskabet og selskaber, i hvilke disse er direktører eller  

 bestyrelsesmedlemmer.
 Stk. 3.  Reglerne i stk. 1 og 2 gælder også for  

 engagementer med personer, der er knyttet til pengeinstituttets direktører  

 ved ægteskab, slægt- eller svogerskab i ret op- og nedstigende linje eller  

 som søskende, og med selskaber, for hvilke sådanne personer er direktører.
 Stk. 4.  Direktører og funktionærer i et pengeinstitut  

 må ikke for egen regning udføre eller deltage i spekulationsforretninger.
Stk. 5.  Direktører, vicedirektører, underdirektører og  

 dermed ligestillede samt filialbestyrere må ikke eje eller drive selvstændig  

 erhvervsvirksomhed eller uden tilladelse fra industriministeren som  

 bestyrelsesmedlem, funktionær eller på anden måde deltage i ledelsen eller  

 driften af anden erhvervsvirksomhed end pengeinstituttet.
De kan dog eje,  

 drive og deltage i administrationen af fast ejendom.
Industriministeren kan i  

 ganske særlige tilfælde tillade undtagelser fra forbudet i 1. pkt., 1. led.
 Stk. 6.  Bogholderi- og kassefunktioner kan ikke uden  

 tilladelse fra tilsynet varetages af samme person.
 § 20.  Den tegningsret, der tilkommer medlemmer af  

 ledelsen i et pengeinstitut, kan kun udøves af mindst to i forening.
Stk. 2.  Til i øvrigt at forpligte et pengeinstitut  

 kræves underskrift af mindst to dertil bemyndigede personer.
Tilsynet kan  

 tillade, at visse dispositioner foretages ved en persons underskrift eller i  

 tilfælde af kvittering for indbetalinger alene ved maskinafstempling.
 Egenkapital m.m.
§ 21.  Egenkapitalen i et pengeinstitut skal udgøre  

 mindst 8 pct. af dets samlede gælds- og garantiforpligtelser.
Ved opgørelsen  

 af gælds- og garantiforpligtelserne med henblik på denne bestemmelse kan  

 bortses fra:
 Stk. 2.  Industriministeren kan tillade, at der ved  

 opgørelsen ses bort fra forpligtelser af ganske særegen karakter.
Stk. 3.  Såfremt det ved en måneds- eller årsopgørelse  

 måtte vise sig, at det foreskrevne forhold ikke er til stede, skal dette  

 atter tilvejebringes inden 6 måneder derefter.
Tilsynet kan i det enkelte  

 tilfælde fastsætte en kortere eller længere frist.
 Stk. 4.  Finanstilsynet kan fastsætte bestemmelser til  

 imødegåelse af valuta- og renterisici.
§ 22.  Et pengeinstitut kan modtage ansvarlig  

 indskudskapital, såfremt pengeinstituttets vedtægter fastsætter et maksimum  

 for en sådan kapital og indeholder bestemmelser om pengeinstituttets adgang  

 til at opsige den.
I tilfælde af likvidation eller konkurs fyldestgøres  

 indskydere af ansvarlig indskudskapital efter pengeinstituttets øvrige  

 kreditorer.
Beslutning om modtagelse af ansvarlig indskudskapital træffes i  

 banker og andelskasser af generalforsamlingen eller af bestyrelsen efter  

 bemyndigelse fra generalforsamlingen og i sparekasser af repræsentantskabet  

 eller af bestyrelsen efter bemyndigelse fra repræsentantskabet.
Stk. 2.  Ansvarlig indskudskapital hæfter i tilfælde af  

 pengeinstituttets likvidation eller konkurs for tab, som ikke kan dækkes af  

 pengeinstituttets egenkapital.
Ansvarlig indskudskapital, der er opsagt til  

 udbetaling, hæfter uanset opsigelsen, såfremt opsigelsesfristen udløber efter  

 anmeldelse af betalingsstandsning, beslutning om likvidation eller afsigelse  

 af konkursdekret.
Stk. 3.  Ansvarlig indskudskapital ligestilles med  

 egenkapital ved opgørelsen efter § 21, såfremt den oprindelige løbetid er på  

 mindst 5 år, eller hvis gældens løbetid ikke er fastsat, såfremt der gælder  

 et opsigelsesvarsel på mindst 5 år.
Ligestillingen af ansvarlig  

 indskudskapital indskrænkes årligt med 20 pct. af den oprindelige kapital de  

 sidste 5 år inden den aftalte forfaldsdato.
Ansvarlig indskudskapital kan kun  

 medregnes ved opgørelsen efter § 21 med et beløb, der ikke overstiger 40 pct.  

 af egenkapitalen.
 Stk. 4.  Af låneaftalen om ansvarlig indskudskapital,  

 som efter stk. 3 ligestilles med egenkapitalen, skal det fremgå, at kapitalen  

 kun kan forfalde til betaling før den aftalte forfaldsdato, såfremt  

 pengeinstituttet træder i likvidation eller erklæres konkurs.
 Stk. 5.  Tilsynet kan efter anmodning fra  

 pengeinstituttet tillade, at ansvarlig inskudskapital tilbagebetales før  

 tiden.
Stk. 6.  Ved opgørelsen af pengeinstituttets ansvarlige  

 kapital efter § 21 fradrages den nominelle værdi af pengeinstituttets  

 fordringer i form af ansvarlig indskudskapital i andre pengeinstitutter,  

 børsmæglerselskaber eller selskaber omfattet af lov om visse  

 kreditinstitutter.
Tilsynet kan dispensere herfra.
Endvidere fradrages den  

 nominelle værdi af beviser for ansvarlig indskudskapital i andre  

 pengeinstitutter, børsmæglerselskaber eller selskaber omfattet af lov om  

 visse kreditinstitutter, der tjener som sikkerhed for lån eller garantier  

 ydet af pengeinstituttet.
 Stk. 7.  Pengeinstituttets beholdning af egne beviser  

 samt egne beviser, der tjener som sikkerhed for lån eller garantier, som er  

 ydet af pengeinstituttet, modregnes i pengeinstituttets ansvarlige  

 indskudskapital med et beløb beregnet efter de i stk. 3 fastsatte regler.
 Stk. 8  Ansvarlig indskudskapital må ikke tegnes til  

 kurs under pari.
Midlernes anbringelse og likviditet § 23.  Et pengeinstitut må ikke yde en kunde kredit  

 eller påtage sig garantier for den pågældende til et så stort beløb, at  

 pengeinstituttets samlede tilgodehavende hos og forpligtigelser for den  

 pågældende overstiger 35 pct. af pengeinstituttets egenkapital ved årets  

 begyndelse med tillæg af egenkapital hidrørende fra i årets løb tegnet  

 aktie-, garanti- henholdsvis andelskapital.
Efter enstemmig indstilling fra  

 direktionen og med tilslutning fra mindst to tredjedele af bestyrelsens  

 medlemmer i hvert enkelt tilfælde kan denne grænse for enkeltengagementers  

 størrelse forhøjes til 50 pct.
Om sådan beslutning skal der ske indberetning  

 til tilsynet.
Tilsvarende gælder for et pengeinstituts samlede tilgodehavende  

 hos og forpligtelser for virksomheder, mellem hvilke der består en sådan  

 forbindelse, at engagementerne med de pågældende udgør en samlet enkelt  

 risiko for pengeinstituttet.
 Stk. 2.  Industriministeren kan fastsætte bestemmelser  

 om, at der ved beregningen af de i stk. 1 nævnte beløb kan ses bort fra  

 særlig sikre krav.
 Stk. 3.  Et pengeinstituts engagementer med dets 100  

 pct. ejede datterselskaber, der driver pengeinstitutvirksomhed, jf. § 1, stk.  

 3, er ikke omfattet af bestemmelserne i stk. 1.
 Stk. 4.  Industriministeren kan fastsætte bestemmelser  

 om, at pengeinstitutter skal foretage indberetning til Finanstilsynet om  

 deres større engagementer med visse kunder eller med visse virksomheder,  

 mellem hvilke der består den i stk. 1 nævnte forbindelse.
§ 24.  Et pengeinstitut må ikke eje eller belåne  

 aktier, andels~ eller garantibeviser bortset fra investeringsforeningsandele  

 i et enkelt selskab til et højere bogført beløb end 15 pct. af  

 pengeinstituttets egenkapital.
Pengeinstituttets interesser i vedkommende  

 virksomhed må dog ikke herved overstige den i § 23, stk. 1, nævnte grænse.  

 Bortset fra aktierne i et pengeinstituts 100 pct. ejede datterselskaber, hvis  

 aktiviteter er i overensstemmelse med § 1, stk. 3, må den bogførte værdi af  

 de aktier, andels- og garantibeviser, som et pengeinstitut har erhvervet,  

 ikke overstige 75 pct. af pengeinstituttets egenkapital.
Erhverver et  

 pengeinstitut i henhold til § 1, stk. 4, aktiver fra en virksomhed, må den  

 bogførte værdi af erhvervelsen af disse aktiver ikke overstige den i 1 pkt.  

 nævnte grænse og skal medregnes under den i 3 pkt. nævnte grænse.
Stk. 2.  Et pengeinstitut må ikke erhverve eller med ret  

 til at udøve stemmeret belåne mere end 30 pct. af aktiekapitalen i en bank,  

 af garantikapitalen i en sparekasse eller af andelskapitalen i en  

 andelskasse.
Sammen med årsregnskabet skal pengeinstituttet give tilsynet en  

 opgørelse over, hvad det ejer eller har belånt af aktier i banker, af  

 garantibeviser i sparekasser og af andelsbeviser i en andelskasse.
 Stk. 3.  En bank må ikke erhverve eller som pant modtage  

 egne aktier til et større samlet pålydende end 10 pct. af aktiekapitalen.
 Stk. 4.  Såfremt et pengeinstitut yder lån til tegning  

 af aktie-, andels- eller garantikapital i dette ud over 5 pct. af  

 pengeinstituttets samlede aktie-, andels- henholdsvis garantikapital, skal  

 der for det overskydende beløb være stillet uomtvistelig sikkerhed.
Stk. 5.  En sparekasse må ikke erhverve eller som pant  

 modtage egne garantibeviser.
En andelskasse må ikke erhverve eller som pant  

 modtage egne andelsbeviser.
 Stk. 6.  Uanset bestemmelsen i stk. 1, 1. og 3. pkt., og  

 stk. 2, 1. pkt., kan de tilsluttede andelskasser i en sammenslutning af  

 andelskasser efter tilladelse fra tilsynet eje hele aktiekapitalen i en bank.
Stk. 7.  Ved opgørelsen af de i stk. 1 og 3 nævnte  

 grænser indgår tillige de aktiekøbs- og aktiesalgsforretninger m.v., som  

 pengeinstituttet har indgået.
Tilsynet fastsætter nærmere bestemmelser herom.
§ 25.  Et pengeinstitut må ikke eje fast ejendom eller  

 have aktier (andele) i ejendomsselskaber til en højere bogført værdi end 20  

 pct. af dets egenkapital.
Ejendomme, som et pengeinstitut har erhvervet for  

 deri at drive pengeinstitutvirksomhed, er dog ikke omfattet af bestemmelsen.
 § 26.  Tilsynet kan undtage fra bestemmelserne i § 23,  

 stk. 1, § 24, stk. 1 og 2, samt § 25.
 § 27.  Et pengeinstitut må ikke uden tilladelse fra  

 tilsynet yde kredit til eller stille garanti for virksomheder eller personer,  

 som gennem aktiebesiddelse eller på anden måde direkte eller indirekte har en  

 afgørende indflydelse på pengeinstituttets dispositioner, eller som er  

 domineret af virksomheder eller personer med en sådan indflydelse.  

 Tilsvarende gælder et pengeinstituts kapitalindskud i sådanne virksomheder.
 Stk. 2.  Såfremt tilsynet har en begrundet formodning  

 om, at tilladelse efter stk. 1 er fornøden, og dette bestrides af vedkommende  

 pengeinstitut, påhviler det dette at godtgøre, at det ikke er tilfældet.
§ 28.  I et pengeinstitut skal der findes en efter  

 pengeinstituttets forhold forsvarlig kassebeholdning, hvortil kan henregnes  

 fuldt ud sikre og likvide anfordringstilgodehavender hos danske og  

 udenlandske pengeinstitutter samt tilgodehavender på postgirokonto.  

 Kassebeholdningen skal i forbindelse med værdien af beholdningen af sikre,  

 let sælgelige, ubelånte værdipapirer og kreditmidler udgøre mindst 15 pct. af  

 de gældsforpligtelser, som det - uanset mulige udbetalingsforbehold -  

 påhviler pengeinstituttet at betale på anfordring eller med kortere varsel  

 end en måned.
De nævnte likvide beholdninger skal endvidere udgøre mindst 10  

 pct. af pengeinstituttets samlede gælds- og garantiforpligtelser, således som  

 disse er opgjort efter § 21.
Stk. 2.  Er kravene i stk. 1 ikke opfyldt, og bliver  

 forholdet ikke berigtiget inden 8 dage, skal pengeinstituttet omgående  

 indberette dette til tilsynet.
Tilsynet fastsætter en frist for opfyldelsen  

 af kravene.
Regnskab og revision § 29.  Der skal for hvert regnskabsår udarbejdes  

 årsregnskab. Årsregnskabet består af status (balance), resultatopgørelse med  

 noter og årsberetning.
Regnskabsåret er kalenderåret.
Stk. 2.  Årsregnskabet skal underskrives af bestyrelsen  

 og direktionen.
Mener et bestyrelsesmedlem eller en direktør, at  

 årsregnskabet ikke bør godkendes, eller har han andre indvendinger mod dette,  

 som han ønsker at gøre bankens eller andelskassens generalforsamling  

 henholdsvis sparekassens repræsentantskab bekendt med, skal det fremgå af  

 påtegningen på regnskabet, og en redegørelse herfor gives i årsberetningen.
 § 30.  Årsregnskabet skal give et retvisende billede  

 af pengeinstituttets aktiver og passiver, dets økonomiske stilling samt  

 resultat.
 Stk. 2.  Såfremt en andelskasse er medlem af en  

 sammenslutning efter kapitel 4 D, skal sammenslutningens årsregnskab optages  

 som bilag til andelskassens årsregnskab.
Stk. 3.  Status (balancen) skal indeholde en opgørelse  

 over pengeinstituttets aktiver, gæld og egenkapital ved regnskabsårets  

 udgang.
Resultatopgørelsen skal opstilles således, at den giver en efter  

 pengeinstituttets forhold tilfredsstillende redegørelse for, hvorledes  

 regnskabsårets overskud eller tab er fremkommet.
Stk. 4.  Status og resultatopgørelsen skal i øvrigt  

 affattes i overensstemmelse med de fælles regnskabsformer, som foreskrives af  

 tilsynet.
Tilsynet kan fastsætte bestemmelser om udarbejdelse af  

 koncernregnskab og om særlige oplysninger til status og resultatopgørelsen,  

 der kan optages som noter til de regnskabsposter, hvortil de hører.  

 Årsregnskabet skal indeholde oplysning om retshandler af større betydning,  

 som har fundet sted mellem pengeinstituttet og de virksomheder, som er  

 direkte eller indirekte forbundne med pengeinstituttet, jf. definitionerne i  

 årsregnskabslovens § 1, stk. 2, nr. 5, 6 og 7.
§ 31.  Aktiver, der er bestemt til vedvarende eje  

 eller brug for pengeinstituttet (anlægsaktiver), må ikke optages til en  

 højere værdi end anskaffelsesprisen.
Til anskaffelsesprisen kan medregnes  

 beløb, som er anvendt til forbedringer og er afholdt i regnskabsåret eller  

 medtaget i status for tidligere regnskabsår.
Anlægsaktiver må i øvrigt ikke -  

 bortset fra reglerne i stk. 4 - optages til en højere værdi end den, hvortil  

 de er optaget i status for det forudgående regnskabsår.
Stk. 2.  Anlægsaktiver, der undergår værdiforringelse på  

 grund af alder, slid eller andre tilsvarende forhold, skal årligt afskrives  

 med mindst et hertil svarende beløb, medmindre det pågældende aktiv allerede  

 er tilstrækkelig afskrevet.
Afskrivning skal foretages, selv om  

 resultatopgørelsen viser eller derved kommer til at udvise underskud.
 Stk. 3.  Er værdien af anlægsaktiver lavere end den  

 værdi, hvortil de kan opføres efter bestemmelserne i stk. 1 og 2, og dette  

 skyldes forhold, som ikke kan antages at være forbigående, skal de pågældende  

 aktiver nedskrives i den udstrækning, det må anses for nødvendigt efter god  

 regnskabsskik.
Stk. 4.  Uanset foranstående bestemmelser kan  

 anlægsaktiver, hvis værdi er væsentlig højere end det beløb, hvortil de er  

 optaget i status for det foregående regnskabsår, dog optages til den højere  

 værdi, såfremt værdiforøgelsen må antages at være af varig karakter.
Fast  

 ejendom må dog ikke opskrives over ejendomsværdien ifølge den senest  

 foretagne offentlige vurdering.
Det ved opskrivningen indvundne beløb må kun  

 anvendes til:
1. i banker 2. i sparekasser og andelskasser § 32.  Værdipapirer, der er genstand for offentlig  

 kursnotering, må ikke opføres til en kurs, der er højere end den ved  

 regnskabsårets slutning senest noterede køberkurs.
Andre værdipapirer må  

 højst opføres til den skønnede værdi.
 Stk. 2.  Fremmed valuta må højst optages til de ved  

 regnskabsårets afslutning noterede kurser.
 Stk. 3.  Omkostninger ved et pengeinstituts stiftelse,  

 ved forhøjelse af aktie-, andels- eller garantikapitalen eller ved  

 erhvervelse af ansvarlig indskudskapital må ikke opføres som aktiv.
Stk. 4.  Har et pengeinstitut overtaget en bestående  

 virksomhed for en købesum, der overstiger værdien af de overtagne aktiver,  

 kan det overskydende beløb - i det omfang det repræsenterer et vederlag for  

 virksomhedens afståelse (goodwill) - opføres som et aktiv.
Det pågældende  

 aktiv skal årligt afskrives med et rimeligt beløb, dog mindst 25 pct. årligt.
 Stk. 5.  Andre aktiver må højst opføres til deres værdi  

 i handel og vandel.
§ 33.  I tilfælde, hvor et pengeinstitut yder lån til  

 en kurs under pari, må en efter omstændighederne passende del af  

 kursforskellen - dog højst 3 pct. af lånets pålydende - tages til indtægt for  

 det regnskabsår, hvori lånet er ydet.
Resten tages til indtægt i de følgende  

 års regnskaber i forhold til lånets restgæld og restløbetid.
§ 34.  I årsberetningen skal der - i det omfang det  

 efter bestyrelsens skøn kan ske uden skade for pengeinstituttet - gives  

 oplysning om forhold, som ikke skal fremgå af status og resultatopgørelse,  

 men som er af vigtighed ved bedømmelsen af pengeinstituttets økonomiske  

 stilling og resultatet af virksomheden i det forløbne år.
Dette gælder også  

 om forhold, som er indtrådt efter udgangen af regnskabsåret.
 Stk. 2.  I årsberetningen skal stilles forslag til  

 beslutning vedrørende anvendelse af pengeinstituttets overskud eller dækning  

 af tab.
§ 35.  I årsberetningen skal gives oplysning om det  

 gennemsnitlige antal beskæftigede i regnskabsåret.
Noterne skal indeholde  

 oplysning om det samlede beløb til lønninger og vederlag m.v. til medlemmer  

 af bestyrelse, direktion og repræsentantskab i banker og andelskasser for  

 deres funktion i pengeinstituttet fordelt på hver kategori.
Det samme gælder  

 forpligtelser til at yde pension til de nævnte.
Endvidere skal gives  

 oplysninger om lønninger, pensioner og udgifter til social sikring til andre  

 i pengeinstituttet ansatte personer.
Tantieme til bestyrelsen i et  

 pengeinstitut skal særskilt oplyses.
§ 36.  Et pengeinstituts årsregnskab skal revideres af  

 mindst to revisorer, hvoraf den ene skal være statsautoriseret.
Mindst en af  

 de øvrige revisorer skal være enten statsautoriseret eller registreret.
 Stk. 2.  Et pengeinstituts moder-, søster- og  

 datterselskabers regnskaber skal revideres af de samme revisorer, som  

 reviderer pengeinstituttets regnskaber.
 Stk. 3.  Tilsynet kan i særlige tilfælde dispensere fra  

 kravet i stk. 2.
 Stk. 4.  De for aktieselskaber gældende  

 revisionsbestemmelser finder med de fornødne tillempelser anvendelse på  

 sparekasser og andelskasser.
 Stk. 5.  Tilsynet kan fastsætte bestemmelser om  

 revisionens gennemførelse i pengeinstitutter, herunder om oprettelse af  

 interne revisionsafdelinger og systemrevisionsafdelinger og om  

 systemrevisionens gennemførelse i fælles datacentraler.
 Stk. 6.  Tilsynet kan afskedige en revisor, der findes  

 åbenbart uegnet til sit hverv, og i stedet udpege en anden revisor, jf.  

 herved stk. 1, der fungerer, indtil nyt valg kan foretages.
 Stk. 7.  Ved revisorskifte skal pengeinstituttet og  

 revisor give tilsynet en redegørelse, hvis skiftet skyldes særlige forhold.
 Stk. 8.  Tilsynet kan pålægge revisorerne enten alene  

 eller sammen med den interne revisionschef at give oplysninger om  

 pengeinstituttets forhold.
Stk. 9.  Tilsynet kan foranstalte en ekstraordinær  

 revision i et pengeinstitut.
Pengeinstituttet kan pålægges at betale for  

 revisionens udførelse.
Tilsynet godkender honorarets størrelse.
 Stk. 10.  Revisor må ikke have lån i eller garanti fra  

 pengeinstituttet, ligesom han ikke må stille pant eller påtage sig kaution  

 for forpligtelser over for pengeinstituttet.
§ 37.  Det reviderede og af bestyrelsen godkendte  

 årsregnskab skal tillige med en genpart af revisionsprotokollen senest 8 dage  

 efter afholdelse af det bestyrelsesmøde, hvor regnskabet er godkendt af  

 bestyrelsen, og senest 3 måneder efter regnskabsperiodens afslutning  

 indsendes til tilsynet.
Tilsynet påser, at regnskabet er affattet i  

 overensstemmelse med de fastsatte forskrifter.
Endvidere skal der til  

 tilsynet indsendes månedlige balancer, affattede i overensstemmelse med de af  

 tilsynet foreskrevne fællesformer.
Tilsynet kan fastsætte, at visse  

 pengeinstitutter alene skal indsende de ved udløbet af hvert kvartal opgjorte  

 balancer.
Stk. 2.  Dirigenten for generalforsamlingen eller i  

 sparekasser det repræsentantskabsmøde, hvor årsregnskabet er forelagt til  

 godkendelse, skal straks efter generalforsamlingen eller  

 repræsentantskabsmødet give tilsynet oplysning, om årsregnskabet er vedtaget  

 uden ændringer.
Hvis generalforsamlingen eller repræsentantskabet foretager  

 ændringer i det af bestyrelsen godkendte regnskab, skal det endelige regnskab  

 som godkendt af generalforsamlingen eller repræsentantskabet og med angivelse  

 af de ændringer, der er foretaget, indsendes til tilsynet inden 8 dage efter  

 generalforsamlingen eller repræsentantskabsmødet.
Generalforsamlingen eller  

 repræsentantskabsmødet skal finde sted senest 4 måneder efter regnskabsårets  

 udløb.
Stk. 3.  De månedsbalancer, der udarbejdes ved udløbet  

 af hvert kvartal, og den reviderede resultatopgørelse og status skal af  

 pengeinstituttet offentliggøres i en af tilsynet godkendt fællesform i et  

 eller flere dagblade, som udkommer på pengeinstituttets hjemsted.
Lignende  

 offentliggørelse af resultatopgørelse og status skal finde sted på de steder,  

 hvor pengeinstituttet har filialer.
De til tilsynet indgivne regnskaber kan  

 på forlangende gennemses på tilsynets kontor.
 Stk. 4.  Ved regnskabsårets slutning skal ethvert  

 pengeinstitut give tilsynet alle oplysninger, som efter bestemmelse af  

 industriministeren er fornødne til tilvejebringelse af en  

 pengeinstitutstatistik.
§ 37 a.  Pengeinstituttet skal meddele tilsynet  

 oplysninger om forhold, der er af afgørende betydning for pengeinstituttets  

 fortsatte virksomhed.
De valgte revisorer skal påse, at pengeinstituttet  

 overholder denne forpligtelse.
Anvendelse af årsoverskud § 38.  Af den del af en banks årlige overskud, der  

 ikke medgår til dækning af underskud fra tidligere år, skal mindst 10 pct.  

 henlægges til den lovpligtige reservefond, indtil denne udgør en tiendedel af  

 aktiekapitalen.
Derefter skal henlægges mindst 5 pct., indtil den lovpligtige  

 reservefond udgør en fjerdedel af aktiekapitalen.
Såfremt bankens egenkapital  

 ikke udgør mindst 15 pct. af bankens samlede gælds- og garantiforpligtelser  

 opgjort efter § 21, skal der henlægges mindst 15 pct. årlig til den  

 lovpligtige reservefond.
§ 39.  Indtil en sparekasses egenkapital udgør 15 pct.  

 af sparekassens samlede gælds- og garantiforpligtelser opgjort efter § 21,  

 skal der af den del af sparekassens årlige overskud, der ikke medgår til  

 dækning af underskud fra tidligere år, henlægges mindst 15 pct. årlig til en  

 lovpligtig reservefond.
Den resterende del af en sparekasses årlige overskud  

 skal henlægges til andre reserver, bortset fra beløb, der tillægges  

 sparekassens medarbejdere som led i aftaler om overskudsdeling.
En  

 sparekasses lovpligtige reservefond kan kun bruges til dækning af underskud,  

 der ikke kan dækkes af fri egenkapital.
Stk. 2.  Repræsentantskabet kan dog bestemme, at der  

 skal anvendes beløb til almennyttige eller velgørende formål.
Sådanne beløb  

 kan eventuelt henlægges til en særlig fond til senere udbetaling.
 Stk. 3.  Er egenkapitalen mindre end 15 pct. af  

 sparekassens samlede gælds- og garantiforpligtelser opgjort efter § 21, kan  

 der til almennyttige eller velgørende formål højst anvendes 10 pct. af  

 overskuddet.
 Stk. 4.  Overførsel fra en sparekasses reserver til  

 garantikapitalen er forbudt.
§ 39 a.  Indtil en andelskasses egenkapital udgør 15  

 pct. af andelskassens samlede gælds- og garantiforpligtelser opgjort efter §  

 21, skal der af den del af andelskassens årlige overskud, der ikke medgår til  

 dækning af underskud fra tidligere år, henlægges mindst 15 pct. årlig til en  

 lovpligtig reservefond.
En andelskasses lovpligtige reservefond kan kun  

 bruges til dækning af underskud, der ikke kan dækkes af fri egenkapital.
Stk. 2.  Beslutning om fordelingen af det  

 overskudsbeløb, der er til disposition efter årsregnskabet, træffes af  

 generalforsamlingen.
Generalforsamlingen må ikke beslutte uddeling af højere  

 udbytte end foreslået eller tiltrådt af bestyrelsen.
Er en andelskasse  

 tilsluttet en sammenslutning efter kapitel 4 D, skal udbetaling af udbytte  

 dog godkendes af sammenslutningens ledelse.
 Stk. 3.  Generalforsamlingen kan beslutte, at der af  

 andelskassens midler ydes gaver til almennyttige eller dermed ligestillede  

 formål, for så vidt det under hensyn til hensigten med gaven, andelskassens  

 økonomiske stilling samt omstændighederne i øvrigt må anses for rimeligt.  

 Bestyrelsen kan til de formål, der er nævnt i 1. pkt., anvende beløb, som i  

 forhold til andelskassens økonomiske stilling er af ringe betydning.
Bank-, sparekasse- og andelskassebøger og  

 pengeinstitutters § 40.  Ved oprettelse af indskudskonto skal ejerens  

 navn og adresse noteres.
 Stk. 2.  Såfremt der udstedes bank-, sparekasse- eller  

 andelskassebøger, skal det på iøjnefaldende måde i bogen oplyses, at denne  

 lov, de til enhver tid gældende vedtægter for pengeinstituttet og det sidste  

 årsregnskab på begæring forevises enhver af pengeinstituttets indskydere.
 Stk. 3.  Kan indskud på bank-, sparekasse- eller  

 andelskassebog hæves, uden at der samtidig sker afskrivning i bogen, skal det  

 på bogens titelblad og på hver enkelt side i bogen på iøjnefaldende måde  

 angives, at bogens pålydende ikke er bevis for størrelsen af det beløb, der  

 står på kontoen.
§ 41.  Er der stillet kaution for lån ydet af et  

 pengeinstitut, og udebliver låntager med hovedstol, afdrag eller renter, skal  

 der inden 6 måneder efter de pågældende ydelsers forfaldsdag ved anbefalet  

 brev gives meddelelse til enhver af kautionisterne eller til den eller dem af  

 disse, der er bemyndiget til at modtage meddelelsen på samtlige kautionisters  

 vegne.
Undladelse heraf medfører, at pengeinstituttet taber sit krav over for  

 kautionisterne i det omfang, disses regreskrav mod låntageren er blevet  

 forringet ved undladelsen.
§ 42.  Når det sandsynliggøres, at en bank-,  

 sparekasse- eller andelskassebog eller et af et pengeinstitut udstedt  

 indlånsbevis eller modtagelsesbevis er bortkommet, er pengeinstituttet  

 berettiget til ved bekendtgørelse, der indrykkes i Statstidende i det første  

 nummer i et kvartal, med 3 måneders varsel at indkalde ihændehaveren.
Hvis  

 ingen melder sig, kan pengeinstituttet udbetale, hvad der skyldes efter  

 bank-, sparekasse- eller andelskassebogen eller beviset, til den, der efter  

 pengeinstituttets bøger er fordringshaver.
Inddragelse af tilladelse og opløsning § 43.  Industriministeren kan inddrage den til et  

 pengeinstitut udstedte tilladelse:
Stk. 2.  Afgørelser om inddragelse af tilladelse skal  

 begrundes og meddeles tilladelsens indehaver.
Afgørelsen skal indeholde  

 oplysning om adgangen til efter stk. 3 at begære domstolsprøvelse og om  

 fristen herfor.
 Stk. 3.  § 6, stk. 6, finder tilsvarende anvendelse på  

 afgørelser efter stk. 1. Retten kan ved kendelse tillægge begæringen om  

 sagsanlæg opsættende virkning.
 § 44.  Hvis en banks bestyrelse, direktion eller  

 revisorer må formode, at banken har tabt nogen del af sin aktiekapital, skal  

 de pågældende gøre indberetning til tilsynet.
Stk. 2.  Overstiger tabet efter bankens eller tilsynets  

 opgørelse 25 pct. af aktiekapitalen, skal bestyrelsen indkalde  

 generalforsamlingen og redegøre for bankens økonomiske forhold.
Tilsynet kan  

 fastsætte en frist for afholdelse af generalforsamling uanset vedtægternes  

 bestemmelser herom.
Stk. 3.  Hvis der senest på generalforsamlingen  

 tilvejebringes ny kapital, hvorved bankens aktiekapital efter nedskrivning  

 til det beløb, der er i behold, bringes op på mindst 75 pct. af den hidtidige  

 aktiekapital, har banken ret til at fortsætte sin virksomhed, såfremt  

 egenkapitalens størrelse i øvrigt er i overensstemmelse med denne lov.  

 Tilvejebringes det nødvendige kapitalindskud ikke, inddrager  

 industriministeren bankens tilladelse.
Ministeren kan i særlige tilfælde  

 undlade at inddrage tilladelsen og kan undtage fra lovens bestemmelser om  

 kapitalens størrelse.
 § 45.  Hvis en sparekasses bestyrelse, direktion eller  

 revisorer må formode, at sparekassen på grund af tab ikke længere opfylder  

 egenkapitalkravet i § 21, stk. 1, skal de pågældende gøre indberetning til  

 tilsynet.
Stk. 2.  Bekræftes det ved sparekassens eller tilsynets  

 opgørelse, at egenkapitalkravet i § 21, stk. 1, på grund af tab ikke længere  

 er opfyldt, fastsætter tilsynet en frist, inden for hvilken egenkapitalen  

 skal bringes i overensstemmelse med lovens krav.
Såfremt forholdet ikke inden  

 den af tilsynet fastsatte frist er berigtiget, inddrager industriministeren  

 sparekassens tilladelse.
Ministeren kan i særlige tilfælde undlade at  

 inddrage tilladelsen.
Stk. 3.  Såfremt egenkapitalen andrager 6 pct. eller  

 derunder af de samlede gælds- og garantiforpligtelser, jf. § 21, stk. 1, kan  

 tilsynet endvidere bestemme, at bestyrelsen skal indkalde repræsentantskabet  

 og redegøre for sparekassens økonomiske forhold.
Tilsynet kan fastsætte en  

 frist for indkaldelse af repræsentantskabet uanset vedtægternes bestemmelser  

 herom.
 § 45 a.  Hvis en andelskasses bestyrelse, direktion  

 eller revisorer må formode, at andelskassen på grund af tab ikke længere  

 opfylder egenkapitalkravet i § 21, stk. 1, skal de pågældende gøre  

 indberetning til tilsynet.
Stk. 2.  Bekræftes det ved andelskassens eller tilsynets  

 opgørelse, at egenkapitalkravet i § 21, stk. 1, på grund af tab ikke længere  

 er opfyldt, fastsætter tilsynet en frist, inden for hvilken egenkapitalen  

 skal bringes i overensstemmelse med lovens krav.
Såfremt forholdet ikke inden  

 den af tilsynet fastsatte frist er berigtiget, inddrager industriministeren  

 andelskassens tilladelse.
Ministeren kan i særlige tilfælde undlade at  

 inddrage tilladelsen.
Stk. 3.  Såfremt egenkapitalen andrager 6 pct. eller  

 derunder af de samlede gælds- og garantiforpligtelser, jf. § 21, stk. 1, kan  

 tilsynet endvidere bestemme, at bestyrelsen skal indkalde generalforsamlingen  

 og redegøre for andelskassens økonomiske forhold.
Tilsynet kan fastsætte en  

 frist for indkaldelse af generalforsamlingen uanset vedtægternes bestemmelser  

 herom.
Stk. 4.  En sammenslutning af andelskasser skal  

 indberette til tilsynet, såfremt nogen del af andelskapitalen i en tilsluttet  

 andelskasse er tabt.
I så fald finder bestemmelserne om indkaldelse til  

 generalforsamling i stk. 3 tilsvarende anvendelse på den tilsluttede  

 andelskasse.
 § 46.  Tilsynet kan anmelde betalingsstandsning for et  

 pengeinstitut, når hensynet til indskydernes interesser tilsiger det.
 Stk. 2.  En anmeldelse om betalingsstandsning kan ikke  

 tilbagekaldes af pengeinstituttet uden samtykke fra tilsynet.
§ 47.  Inddrages tilladelsen til et pengeinstitut,  

 skal pengeinstitutvirksomheden afvikles.
Anden virksomhed må ikke optages,  

 før afviklingen er afsluttet.
 Stk. 2.  Sker afviklingen på anden måde end ved  

 likvidation, konkurs eller i henhold til § 48, skal afviklingens form,  

 indhold og gennemførelse godkendes af tilsynet.
§ 47 a.  Er ikke andet fastsat i lovgivningen, træffes  

 beslutning om opløsning af et pengeinstitut af generalforsamlingen eller  

 repræsentantskabet og gennemføres ved likvidation.
Tilsynet kan fastsætte en  

 frist for denne beslutnings vedtagelse.
Overskrides fristen, kan tilsynet  

 beslutte, at pengeinstituttet træder i likvidation.
 § 47 b.  De for aktieselskaber gældende  

 opløsningsbestemmelser finder med de fornødne tillempelser anvendelse på  

 sparekasser og andelskasser.
§ 47 c.  Et pengeinstitut kan kun likvideres af  

 likvidatorer, der udnævnes af industriministeren.
En af likvidatorerne skal  

 opfylde de almindelige betingelser for udnævnelse til landsdommer.  

 Industriministeren kan nedsætte et likvidationsudvalg bestående af  

 repræsentanter for såvel indskydere som aktionærer, henholdsvis garanter  

 eller andelshavere.
Disse repræsentanter udnævnes blandt personer udpeget af  

 indskydere og aktionærer, garanter eller andelshavere efter regler, der  

 fastsættes af ministeren.
Industriministeren kan suspendere pengeinstituttets  

 vedtægter under likvidationen.
 § 47 d.  Bliver et pengeinstitut insolvent, skal  

 tilsynet indgive konkursbegæring.
Stk. 2.  Efter afsigelse af konkursdekret beskikker  

 skifteretten efter forhandling med tilsynet en eller flere kuratorer.
En af  

 kuratorerne skal opfylde de almindelige betingelser for udnævnelse til  

 landsdommer.
Stk. 3.  Tilsynet har ret til at deltage i møder i  

 kreditorudvalg og i skiftesamlinger.
Udkast til regnskab og udlodning i  

 konkursboet skal sendes til tilsynet.
 Stk. 4.  Omstødelsessøgsmål i henhold til konkurslovens  

 § 81, stk. 1, skal anlægges inden 12 måneder efter, at boets bestyrelse blev  

 i stand til at gøre kravet gældende.
 § 47 e.  Industriministeren kan fastsætte nærmere  

 regler om gennemførelse af opløsning.
 Stk. 2.  Bestemmelserne i denne lov om tilsynets  

 beføjelser og om pengeinstitutters pligter over for tilsynet finder med de  

 ændringer, der følger af forholdets natur, anvendelse på pengeinstitutter,  

 der har standset deres betalinger eller er under opløsning.
 Fusion m.v.
§ 48.  Et pengeinstitut må ikke uden  

 industriministerens tilladelse overtage et pengeinstitut eller en  

 forretningsafdeling af et sådant.
Tilsvarende gælder, hvor et pengeinstitut  

 sammensmeltes med et andet pengeinstitut.
Ved sammensmeltning af sparekasser  

 eller andelskasser kan industriministeren undtage fra kravet om garanter og  

 om garantikapitalens størrelse, henholdsvis om andelshavere og om  

 andelskapitalens størrelse for den sparekasse, henholdsvis andelskasse, som  

 stiftes ved sammensmeltningen.
Kapitel 11 a Konsolideringsbestemmelser i koncernforhold § 48 a.  Et aktieselskab eller anpartsselskab anses  

 som datterselskab af et pengeinstitut, såfremt dette ejer en så stor del af  

 aktierne eller anparterne, at det repræsenterer flertallet af stemmerne.
Som  

 datterselskab anses ligeledes et selskab, hvor et pengeinstitut i forening  

 med et eller flere datterselskaber, flere datterselskaber tilsammen eller et  

 enkelt datterselskab ejer så mange aktier eller anparter som nævnt i 1. pkt.
Stk. 2.  Hvis forholdet mellem et pengeinstitut og et  

 aktieselskab eller anpartsselskab er som anført i stk. 1, finder §§ 21, 23,  

 24, 25, 27 og 28 også anvendelse for koncernen.
Moderselskabets bestyrelse og  

 direktion påser overholdelsen af disse bestemmelser.
Stk. 3.  Bestemmelserne i kapitel 7 om regnskab og  

 revision samt § 50 finder anvendelse for såvel koncernen som de enkelte  

 koncernselskaber.
For de således omfattede selskaber finder lov om visse  

 selskabers aflæggelse af årsregnskab m.v., bortset fra kapitel 8 a, ikke  

 anvendelse.
 Stk. 4.  Tilsynet kan bestemme, at stk. 2 og 3 finder  

 anvendelse i andre tilfælde, hvor pengeinstitutter alene eller i fællesskab  

 har en sådan tilknytning til et selskab gennem aktie- henholdsvis  

 anpartsbesiddelse, at det må anses for påkrævet at anvende de nævnte regler.
Stk. 5.  Her i landet registrerede datterselskaber, der  

 ikke er banker, jf. stk. 1, må ikke fra offentligheden modtage indlån eller  

 andre midler, der skal tilbagebetales.
Tilsvarende gælder for her i landet  

 registrerede selskaber, der ikke er banker, og som er ligestillet med  

 datterselskaber efter stk. 4.
 Stk. 6.  Tilsynet kan undtage fra bestemmelserne i stk.  

 2, 3 og 5.
Tilsyn § 49.  Finanstilsynet påser overholdelsen af denne lov  

 og af de bestemmelser, der er udstedt i medfør af loven, jf. dog § 6, stk. 3.
Stk. 2.  Tilsynet afgiver en årlig beretning til  

 industriministeren om pengeinstitutternes virksomhed.
Industriministeren  

 bestemmer, i hvilket omfang beretningen skal offentliggøres.
§ 50.  Tilsynet skal jævnligt undersøge  

 pengeinstitutternes forhold.
Pengeinstitutterne skal give tilsynet de  

 oplysninger, der er nødvendige for tilsynets virksomhed.
I det omfang det er  

 nødvendigt for bedømmelsen af et pengeinstituts økonomiske stilling, har  

 tilsynet endvidere adgang til at indhente oplysninger og foretage  

 inspektionsbesøg hos virksomheder, med hvilke pengeinstituttet har særlig  

 direkte eller indirekte forbindelse, jf. definitionerne i årsregnskabslovens  

 § 1, stk. 2, nr. 5, 6 og 7.
Stk. 2.  Industriministeren kan tillade, at tilsynet i  

 særlige tilfælde anvender fremmed bistand ved undersøgelser i  

 pengeinstitutter.
Stk. 3 finder anvendelse på personer, der beskæftiges  

 hermed.
 Stk. 3.  De i tilsynet ansatte er, under ansvar efter  

 borgerlig straffelovs §§ 152 og 264 b, jf. tjenestemandslovens § 10, stk. 2,  

 forpligtede til at hemmeligholde, hvad de gennem deres virksomhed bliver  

 vidende om.
Stk. 4.  Bestemmelsen i stk. 3 er ikke til hinder for,  

 at tilsynet som led i et samarbejde med andre finansielle tilsynsmyndigheder  

 videregiver oplysninger til disse under forudsætning af, at oplysningerne er  

 undergivet tilsvarende tavshedspligt.
Oplysninger, som tilsynet modtager fra  

 andre tilsynsmyndigheder med angivelse af, at oplysningerne er hemmelige  

 eller fortrolige, eller hvor dette følger af oplysningernes karakter, skal  

 være undergivet bestemmelserne i stk. 3 og 5.
 Stk. 5.  Har en skyldner eller kautionist betydelige  

 forpligtelser over for flere pengeinstitutter, kan tilsynet give de  

 pågældende institutter underretning herom.
 § 51.  Ansatte i Finanstilsynet må ikke være medlem af  

 direktion, bestyrelse eller repræsentantskab eller være ansat i virksomheder  

 under tilsyn af Finanstilsynet eller i disses organisationer og må ikke  

 udføre eller deltage i spekulationsforretninger.
Stk. 2.  De må ikke uden tilladelse fra  

 industriministeren eje eller drive selvstændig erhvervsvirksomhed eller  

 deltage i ledelsen eller driften af en erhvervsvirksomhed.
De kan dog eje,  

 drive og deltage i administrationen af fast ejendom.
 Stk. 3.  Direktøren for tilsynet må ikke uden  

 industriministerens tilladelse optage lån eller opnå garantier i  

 pengeinstitutter eller stille pant eller kaution over for pengeinstitutter.  

 Foretager andre ansatte sådanne dispositioner, skal de give direktøren  

 underretning herom.
§ 52.  Pengeinstitutterne dækker udgifterne ved  

 statens tilsyn.
Bidragene fastsættes af tilsynet i forhold til de samlede  

 gælds~ og garantiforpligtelser, men kan dog ikke fastsættes lavere end 500  

 kr. årlig.
Bidrag kan inddrives ved udpantning.
Kapitel 12 a Delegations- og klagebestemmelser § 52 a.  Henlægger industriministeren sine beføjelser  

 efter loven til Finanstilsynet, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 52 b.  Afgørelser truffet af Finanstilsyneteller  

 Erhvervs- og Selskabsstyrelsen i henhold til loven eller forskrifter udstedt  

 i medfør af loven kan indbringes for Industriministeriets Erhvervsankenævn  

 senest 4 uger efter, at afgørelsen er meddelt den pågældende.
Kapitel 12 b Sparekassers omdannelse til aktieselskaber § 52 c.  I sparekasser, der drev virksomhed den 1.  

 januar 1989, kan repræsentantskabet efter reglerne i §§ 52 d-52 g beslutte,  

 at sparekassen opløses uden likvidation ved overdragelse af sparekassens  

 aktiver og gæld som helhed til et af sparekassen ejet eller oprettet  

 aktieselskab, der har tilladelse til at drive pengeinstitutvirksomhed, og at  

 aktier i aktieselskabet svarende til værdien af de indskudte aktiver efter  

 fradrag af sparekassens gæld overdrages til en fond, der anses som en  

 erhvervsdrivende fond, jf. dog § 52 d, stk. 2.
 Stk. 2.  Beslutning i henhold til stk. 1 træffes med det  

 flertal, der kræves til sparekassens opløsning.
 § 52 d.  Aktielselskabeslovens §§ 134-134 i finder med  

 de nødvendige ændringer anvendelse på funsionen mellem aktieselskabet som det  

 fortsættende selskab og sparekassen som det ophørende selskab.
Stk. 2.  Garanterne i sparekassen skal tilbydes efter  

 eget valg enten en ombytning til markedskurs af deres garantbeviser til  

 aktier i aktieselskabet eller kontant indløsning.
Sparekassen kan endvidere  

 tilbyde garanterne, at garantikapitalen bliver stående i selskabet i en  

 periode på indtil 5 år.
Garantikapitalen medregnes i denne periode ved  

 opgørelsen af egenkapitalen, jf. § 21. I tilfælde af selskabets opløsning  

 fyldestgøres garantindskud før aktiekapitalen.
Den i aktieselskabslovens §  

 134 a nævnte fusionsplan skal indeholde oplysning og bestemmelse om de  

 rettigheder, der tillægges garanterne.
 Stk. 3.  Den i aktieselskabslovens § 134 b nævnte fælles  

 regnskabsopstilling og åbningsbalance udarbejdes efter de for  

 pengeinstitutter gældende regnskabsregler.
 Stk. 4.  Dokumenter, der ifølge aktieselskabslovens §§  

 134-134 i skal indsendes til Erhvervs- og Selskabsstyrelsen, indsendes  

 tillige til tilsynet.
 Stk. 5.  Tilsynet skal godkende fusionen i henhold til §  

 48.
 § 52 e.  Fonden ledes af en bestyrelse på mindst fem  

 medlemmmer.
Stk. 2.  Et flertal af medlemmerne udpeges af  

 sparekasseaktieselskabets bestyrelse blandt bestyrelsens medlemmer.
Formanden  

 for sparekasseaktieselskabets bestyrelse er altid medlem af fondens  

 bestyrelse.
Stk. 3.  Finder reglerne i lov om erhvervsdrivende fonde  

 om koncernmedarbejderrepræsentation ikke anvendelse, udpeges eet medlem af og  

 blandt sparekasseaktieselskabets medarbejderrepræsentanter.
Reglerne i  

 aktieselskabsloven om koncernrepræsentatation finder tilsvarende anvendelse  

 for det pågældende medlem.
 § 52 f.  Sparekasseaktieselskabets vedtægter skal  

 indeholde bestemmelse om stemmeretsbegrænsning for aktionærerne.
 § 52 g.  Et aktielselskab, som i medfør af reglerne i  

 dette kapitel overtager en sparekasse, er berettiget til at betegne sig som  

 sparekasse, idet dog ordet »aktieselskab« eller deraf dannede  

 forkortelser skal tilføjes navnet.
 Stk. 2.  Reglerne for banker finder i øvrigt anvendelse  

 på aktieselskabet.
§ 52 h.  I sparekasser, der drev virksomhed den 1.  

 januar 1989, kan repræsentantskabet beslutte, at sparekassen opløses uden  

 likvidation ved overdragelse af sparekassens aktiver og passiver som helhed  

 til et af sparekassen ejet eller oprettet aktieselskab, der har tilladelse  

 til at driver pengeinstitutvirksomhed.
Der oprettes i aktieselskabet en  

 bunden sparekassereserve svarende til værdien af de indskudte aktiver efter  

 fradrag af sparekassens gæld, jf. §§ 52 i-52 j.
 Stk. 2.  § 52 c, stk. 2, samt §§ 52 d, 52 f og 52 g  

 finder anvendelse.
 § 52 i.  Den bundne sparekassereserve kan bruges til  

 dækning af underskud, der ikke dækkes af beløb, der kan anvendes til udbytte  

 i aktieselskabet.
 Stk. 2.  I tilfælde af pengeinstituttets ophør kan  

 udlodning til aktionærerne kun finde sted, når forpligtelserne efter stk. 4  

 er opfyldt.
 Stk. 3.  Ved fusion med et andet pengeinstitut overtager  

 det fortsættende selskab sparekassereserven på de samme vilkår, som indtil  

 fusionen var gældende.
 Stk. 4.  I tilfælde af pengeinstituttets ophør anvendes  

 sparekassereserven til almennyttige eller velgørende formål efter nærmere  

 regler fastsat i omdannelsesbeslutningen efter § 52 h, stk. 1.
§ 52 j.  Ud over de i § 38 foreskrevne henlæggelser  

 skal der årligt af den del af årets overskud, der ikke medgår til dækning af  

 underskud fra tidligere år, henlægges 10 pct. til den bundne  

 sparekassereserve.
Den i 1. pkt. nævnte henlæggelse kan ikke overstige den  

 forrentning af sparekassereserven, der svarer til den af skatteministeren  

 fastsatte mindsterente med fradrag af forholdsmæssig andel af årets  

 selskabsskat.
 Straffebestemmelser m.v.
 § 53.  Undlader et pengeinstituts bestyrelse,  

 direktion, revisor eller en banks eller andelskasses repræsentantskab i rette  

 tid at efterkomme de pligter, der efter loven påhviler dem over for tilsynet  

 eller Erhvervs- og Selskabsstyrelsen, kan industriministeren som tvangsmiddel  

 pålægge de pågældende daglige eller ugentlige bøder.
 Stk. 2.  Undlader en af de i § 50, stk. 1, 3. pkt.,  

 nævnte virksomheder at opfylde de pligter, som efter denne bestemmelse  

 påhviler virksomhederne, kan Finanstilsynet som tvangsmiddel pålægge  

 virksomheden som sådan eller de for virksomheden ansvarlige personer daglige  

 eller ugentlige tvangsbøder.
§ 54.  Overtrædelse af bestemmelserne i § 1, stk. 4 og  

 5, §§ 2, 4 og 4 a, § 6, stk. 1, § 12, stk. 1, § 14, § 15 d, stk. 1, § 15 f,  

 stk. 3, § 15 k, stk. 1, §§ 19, 20 og 23, stk. 1, §§ 24, 25 og 27, stk. 1, §  

 28, stk. 2, § 29, jf. §§ 30-35, § 36, stk. 1, 7, 8 og 10, §§ 37 a, 38, 39, og  

 39 a, § 44, stk. 1 og 2, § 45, stk. 1, § 45 a, stk. 1 og 4, §§ 47 og 48, § 48  

 a, stk. 5, og § 51 straffes med bøder eller hæfte, for så vidt højere straf  

 ikke er forskyldt efter borgerlig straffelov.
Med bøde straffes et  

 pengeinstitut, der ikke efterkommer et pålæg, der er givet i medfør af § 1,  

 stk. 6.
Stk. 2.  Bestyrelsesmedlemmer, medlemmer af lokale  

 bestyrelser eller lignende, medlemmer af repræsentantskabet i en bank eller  

 andelskasse, revisorer og granskningsmænd samt deres suppleanter, direktører  

 og øvrige ansatte, der ubeføjet røber, hvad de under udøvelsen af deres hverv  

 har fået kundskab om, straffes med bøde, for så vidt højere straf ikke er  

 forskyldt efter borgerlig straffelov.
Sædvanlige oplysninger om kundeforhold  

 kan videregives til koncernvirksomheder, jf. definitionen i  

 årsregnskabslovens § 1, stk. 2, nr. 7, der er underlagt tavhedspligt som  

 nævnt i 1. pkt., såfremt dette er erhvervsmæssigt begrundet.
Oplysninger om  

 rent private forhold må dog kun videregives med kundens samtykke.
Ansatte i  

 koncernforhold, der får sådanne oplysninger, er underkastet den i 1. pkt.  

 nævnte tavhedspligt.
 Stk. 3.  Giver personer, der er knyttet til et  

 pengeinstitut, urigtige eller vildledende oplysninger om forhold vedrørende  

 pengeinstituttet til tilsynet, andre offentlige myndigheder eller til noget  

 selskabsorgan, straffes den pågældende med bøde eller hæfte, for så vidt  

 højere straf ikke er forskyldt efter borgerlig straffelov.
 Stk. 4.  På samme måde straffes personer, som er knyttet  

 til et pengeinstitut, og som med forsæt eller ved grov uagtsomhed giver  

 urigtige eller vildledende oplysninger til offentligheden eller til  

 pengeinstituttets indskydere eller påfører eller fremkalder nærliggende fare  

 for, at der påføres pengeinstituttet et tab ved dets virksomhed.
 Stk. 5.  (Ophævet).
 Stk. 6.  I forskrifter, der gives af industriministeren  

 eller Finanstilsynet i medfør af denne lov, kan der fastsættes straf af bøde  

 for overtrædelse af bestemmelser i forskrifterne.
 Stk. 7.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 8.  Forældelsesfristen for strafansvaret er 5 år.
Ikrafttræden og overgangsbestemmelser § 55.  Loven træder i kraft den 1. januar 1975.
Stk. 2.  Lov nr. 122 af 15. april 1930 om banker og lov  

 nr. 159 af 18. maj 1937 om sparekasser ophæves.
Dog ophæves de i § 8, stk. 4,  

 og § 9, stk. 7, i lov om banker indeholdte forbud mod at forene stillingerne  

 som filialbestyrer, bogholder og kasserer med stillingen som medlem af  

 bestyrelsen ved bekendtgørelsen i Lovtidende af nærværende lov.
Stk. 3.  Loven gælder ikke for Færøerne, men kan sættes  

 i kraft for øerne ved kongelig anordning med de afvigelser, som de særlige  

 færøske forhold tilsiger.
Indtil lovens ikraftsættelse for Færøerne skal de  

 hidtil gældende regler i lov nr. 122 af 15. april 1930 om banker med senere  

 ændringer og lov nr. 159 af 18. maj 1937 om sparekasser med senere ændringer  

 iagttages.
 § 56.  (Stk. 1.) (Udeladt).
Stk. 2.  Banker, der er stiftet før lovens ikrafttræden,  

 samt banker, der stiftes ved sammensmeltning af sådanne, skal senest 3 år  

 efter lovens ikrafttræden opfylde kravet i § 3, 1. pkt.
Tilsynet med banker  

 og sparekasser kan undtage herfra for banker, hvis egenkapital andrager 5  

 mill. kr.
 Stk. 3.  Såfremt en bank ikke efter udløbet af den i  

 stk. 2 fastsatte frist opfylder det foreskrevne kapitalkrav eller har opnået  

 fornøden dispensation i medfør af stk. 2, 2. pkt., kan industriministeren  

 efter indstilling fra tilsynet med banker og sparekasser kræve, at banken  

 standser sine betalinger og træder i likvidation.
 Stk. 4.  Uanset bestemmelsen i § 3, 4. pkt., kan banker,  

 hvis aktiekapital ved lovens ikrafttræden var inddelt i aktieklasser med  

 forskellig stemmeret, bevare de vedtægtsbestemmelser, som gælder herom.
 Stk. 5.  § 4, stk. 1, gælder ikke for sparekasser, der  

 er stiftet før lovens ikrafttræden.
 Stk. 6-8.(Udeladt).
 Stk. 9.  Direktører, vicedirektører og underdirektører  

 samt filialbestyrere, der ved lovens ikrafttræden lovligt drev selvstændig  

 erhvervsvirksomhed eller som bestyrelsesmedlem, funktionær eller på anden  

 måde deltog i ledelsen eller driften af en anden erhvervsvirksomhed end  

 banken eller sparekassen, kan uanset bestemmelserne i § 19, stk. 5, efter  

 anmeldelse til bestyrelsen fortsætte sådan virksomhed.
 Stk. 10-13. (Udeladt).
 Stk. 14.  Uanset bestemmelsen i § 32, stk. 5, kan en  

 sparekasse, der ved lovens ikrafttræden har lån omfattet af bestemmelserne i  

 lov om sparekasser af 18. maj 1937, jf. lovbekendtgørelse nr. 8 af 15. januar  

 1960 § 12, stk. 7 og 8, og som opfører disse lån til deres pålydende værdi,  

 fortsætte med anvendelsen af denne opgørelsesmåde, indtil de pågældende lån  

 er afviklet.
 Stk. 15.  (Udeladt).
 Stk. 16.  De i § 39 givne bestemmelser om lovpligtige  

 reservefonde finder anvendelse på reservefonde i sparekasser, der er stiftet  

 før lovens ikrafttræden.
 Stk. 17.  (Udeladt).
 Lov nr. 177 af 14. maj 1980 indeholder følgende ikrafttrædelses- og  

 overgangsbestemmelser:
§ 2 Banker og sparekasser, der lovligt har påbegyndt virksomhed før  

 ikrafttrædelsen af bestemmelsen i § 1, nr. 3, (* 1) kan fortsætte  

 virksomheden uden tilladelse.
Nedlæggelse af forbud mod fortsat virksomhed  

 sidestilles med inddragelse af tilladelse i henhold til § 43.
§ 3 Loven træder i kraft ved offentliggørelsen i Lovtidende.(* 2) Lov nr. 86 af 17. marts 1982 indeholder følgende ikrafttrædelses~ og  

 overgangsbestemmelser:
§ 2 Stk. 1.  Loven træder i kraft dagen efter  

 bekendtgørelsen i Lovtidende. (* 3) Stk. 2.  § 1, nr. 1, (* 4) gælder ikke for banker og  

 sparekasser, der er stiftet inden lovens ikrafttræden, eller som stiftes ved  

 fusion af sådanne.
 Lov nr. 154 af 24. april 1985 indeholder følgende ikrafttrædelses~ og  

 overgangsbestemmelser:
§ 7 §§ 1-6 (* 5) træder i kraft den 1. maj 1985. Samtidig ophæves lov nr. 79  

 af 13. marts 1963.
 Stk. 2-3. (Udeladt).
§ 8 Virksomheder, som hidtil har været omfattet af § 13, stk. 2, i lov nr. 156  

 af 2. maj 1934, og som har drevet virksomhed inden den 1. januar 1983, kan  

 fortsætte virksomheden uden tilladelse, såfremt de anmeldes til tilsynet med  

 banker og sparekasser (* 6) senest den 1. oktober 1985 som Stk. 2.  Foreninger og virksomheder, som hidtil har  

 været omfattet af § 13, stk. 1 og 2, i lov nr. 156 af 2. maj 1934, og som  

 ikke er anmeldt efter stk. 1, eller omfattes af denne lovs § 15, kan  

 fortsætte deres virksomhed uden tilladelse, såfremt de har indgivet ansøgning  

 om tilladelse til tilsynet med banker og sparekasser, senest den 1. december  

 1985. Virksomheden kan herefter fortsættes uden tilladelse, indtil tilsynet  

 har truffet afgørelse om ansøgningen.
 Stk. 3.  Fortsættelse af den i stk. 2 nævnte virksomhed  

 uden rettidig ansøgning straffes med bøde.
 Stk. 4.  Er overtrædelse begået af et andelsselskab,  

 aktieselskab, anpartsselskab eller lignende, kan der pålægges selskabet som  

 sådant bødeansvar.
§ 9 De i § 8, stk. 1, nr. 1, nævnte andelskasser, hvis egenkapital pr. 31.  

 december 1984 ikke andrager 500.000 kr., skal senest pr. 31. december 1987  

 have bragt deres egenkapital op på dette beløb.
Indtil egenkapitalen udgør  

 500.000 kr., må der ikke udbetales udbytte.
 Stk. 2-4. (Udeladt).
§ 10 § 11 Direktører, vicedirektører, underdirektører og dermed ligestillede samt  

 filialbestyrere, der ved lovens ikrafttræden lovligt drev selvstændig  

 erhvervsvirksomhed eller som bestyrelsesmedlem, funktionær eller på anden  

 måde deltog i ledelsen eller driften af en anden erhvervsvirksomhed end en i  

 § 8, stk. 1, nr. 1, nævnt andelskasse, kan uanset bestemmelsen i lov om  

 banker og sparekasser m.v. § 19, stk. 5, efter anmeldelse til bestyrelsen og  

 tilsynet fortsætte dermed.
§ 13 § 1,  nr. 8, (* 7) gælder ikke for andelskasser, der  

 er omfattet af § 8, stk. 1, nr. 1, eller som stiftes ved fusion af sådanne  

 inden den 31. december 1987.
 Stk. 2.  En andelskasse, hvis andelskapital er lavere  

 end 25 mill. kr., kan ikke nedsætte andelskapitalen uden tilladelse fra  

 tilsynet.
§ 14 Sammenslutninger af andelskasser som nævnt i § 1, nr. 19, (* 8) skal være  

 anmeldt til tilsynet senest den 1. december 1986, og skal senest den 31.  

 december 1987 have en egenkapital på mindst 25 mill. kr. § 9, stk. 2-4, og §  

 13, stk. 2, finder tilsvarende anvendelse.
 Stk. 2.  § 9, stk. 1, og § 11 finder tilsvarende  

 anvendelse på de tilsluttede medlemmer af en sammenslutning af andelskasser.
 Lov nr. 327 af 24. maj 1989 indeholder følgende ikrafttrædelses- og  

 overgangsbestemmer:
§ 2 Stk. 1.  § 1, nr. 1-9, 11-12 og 14-28, og § 3 træder i  

 kraft dagen efter bekendtgørelsen i Lovtidende.
 Stk. 2.  § 1, nr. 13, (* 9) træder i kraft den 1. januar  

 1990.
Stk. 3.  § 1, nr. 14, bestemmelserne i § 36, stk. 1-3, i  

 § 1, nr. 15, samt § 1, nr. 16 og 18, finder første gang anvendelse for  

 regnskabsåret 1989. (* 10) § 3 Uanset bestemmelserne i § 1, nr. 7 og 8, (* 11) kan pengeinstitutter  

 indtil udgangen af 1992 sidestille ansvarlig indskudskapital med egenkapital  

 ved opgørelsen efter § 21 i lov om banker og sparekasser m.v. i  

 overensstemmelse med de hidtidige regler, såfremt der den 1. januar 1989 var  

 indgået endelig låneaftale om ansvarlig indskudskapital i overensstemmelse  

 med de dagældende bestemmelser.
Industriministeriet, den 30. november  

 1989 Nils Wilhjelm / Kæte W.
Andreasen (* 1) Nærværende lovbekendtgørelses § 6.
 (* 2) Offentliggjort i Lovtidende den 28. maj 1980.
 (* 3) Offentliggjort i Lovtidende den 17. marts 1982.
 (* 4) Nærværende lovbekendtgørelses § 3, 1. pkt., og § 4, stk. 1, 1. pkt.
 (* 5) §§ 2-6 vedrører andre love.
 (* 6) Nu Finanstilsynet.
 (* 7) Nærværende lovbekendtgørelses § 4 a.
 (* 8) Nærværende lovbekendtgørelses kapitel 4 C.
 (* 9) Nærværende lovbekendtgørelses § 24, stk. 7.
 (* 10) Nærværende lovbekendtgørelses § 30, stk. 4, 3. pkt, § 36, stk. 1-3,  

 § 37, stk. 1. 1. pkt., og § 37, stk. 2.
 (* 11) Nærværende lovbekendtgørelses § 22, stk. 2-5.
