 VI CHRISTIAN DEN TIENDE, af Guds Nåde Konge til Danmark og  

 Island, de Venders og Goters, hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og vi ved Vort Samtykke stadfæstet følgende Lov:
§ 1 Selvdøde Heste, Hornkvæg, Faar, Geder og Svin, Kød og Slagteaffald af  

 saadanne - herfra dog undtaget Huder - samt andet Kød og Slagteaffald af  

 fornævnte Dyrearter, der ikke egner sig til Menneskeføde, maa kun sælges  

 eller paa anden Maade overdrages til og købes eller paa anden Maade erhverves  

 af dertil af Landbrugsministeriet autoriserede Destruktionsanstalter, hvor  

 Destruktion, medmindre Landbrugsministeriet under visse Omstændigheder maatte  

 frafalde saadan, skal finde Sted paa en af Landbrugsministeriet nærmere  

 foreskreven Maade.
Finder Afhændelse som fornævnt ikke Sted, maa Kadaverne ikke fjernes fra  

 Hjemstedet, men skal enten nedgraves paa betryggende Maade i Jorden eller  

 afkoges til Sæbe eller Kreaturfoder.
Anvendelse i raa Tilstand til Føde for  

 Dyr er kun tilladt, saafremt det efter en Dyrlæges Erklæring ikke kan antages  

 at give Anledning til udbredelse af smitsom Sygdom.
Det er tilladt en Ejer af  

 et Kadaver af de fornævnte Dyr under Iagttagelse af den fornødne Forsigtighed  

 ved Forsendelsen at indsende dette eller Dele deraf til Undersøgelse paa en  

 af Statens Veterinærinstitutioner.
 Hvis et af de nævnte Dyr dør udenfor den Ejendom, hvortil det hører, skal  

 det. saafremt det ikke nedgraves paa stedet, enten bringes til en autoriseret  

 Destruktionsanstalt eller til Hjemstedet.
Til selvdøde Dyr henregnes ikke Dyr, der er omkommet ved Ulykkestilfælde,  

 og som i betimelig Tid er slagtemæssig behandlet.
Kødet af saadanne Dyr maa  

 dog kun afhændes, falbydes eller sælges, naar en Dyrlæge har stemplet det til  

 Anvendelse til Menneskeføde.
§ 2 Syge dyr af samme Art som forannævnte skal efter Slagtning behandles i  

 Overensstemmelse med foranstaaende, medmindre en Dyrlæge efter Regler  

 udfærdigede af Landbrugsministeriet stempler Kødet som anvendeligt til  

 Menneskeføde.
§ 3 Kadaverne af de selvdøde Dyr skal ved Afhændelse til en Destruktionsantalt  

 leveres i hel Tilstand med Huden paa, medmindre de paa Dødsstedet er  

 obduceret af en Dyrlæge.
Er dette Tilfældet, skal Kadaverne afleveres i den  

 Tilstand, hvori de efter Obduktionen efterlades af den paagældende Dyrlæge,  

 og ledsages til Destruktionsanstalten af en af den paagældende Dyrlæge  

 udstedt Erklæring om, at Obduktionen er foretaget, med nærmere Angivelse af,  

 i hvilken Tilstand Kadaveret er efterladt ved Obduktionen.
§ 4 Overtrædelser af Forskrifterne i denne lov eller af de i Medfør af samme  

 udfærdigede Bestemmelser straffes, for saa vidt Forholdene ikke efter deres  

 Beskaffenhed maatte falde ind under strengere Straffebestemmelser, med Bøder  

 fra 50 til 5 000 Kr. eller Fængsel, jfr. almindelig borgerlig Straffelovs §  

 25. Under særdeles formildende Omstændigheder kan dog lavere Bødestraf  

 anvendes.
Bøderne tilfalder Statskassen.
 Saafremt det godtgøres, at Overtrædelsen har medført pekuniær Fortjeneste,  

 vil Bøden være at ansætte til mindst det dobbelte heraf.
§ 5 Den i § 3 i Lov Nr. 245 af 27. Maj 1908 indeholdte Bestemmelse om  

 Afhændelse af selvdøde Dyr paa anden Maade end i nærværende Lov fastsat  

 ophæves.
§ 6 Denne Lov, der ikke gælder for Færøerne, træder straks i Kraft, og  

 samtidig ophæves Indenrigsministeriets Bekendtgørelse af 5. april 1919  

 vedrørende Afhændelse af selvdøde Dyr m.m. saavel som alle i Sønderjylland  

 hidtil gældende herhen hørende Bestemmelser.
 Hvorefter alle vedkommende sig have at rette.
 Givet på Amalienborg, den 30. Juni 1922.
 under Vor Kongelige Haand og Segl.
 Christian R.
(L.S.) Th.
Madsen-Mygdal (* 1) Udfærdiget gennem Landbrugsministeriet.
Se Rigsdagstidenden for  

 1921-22: Folket.
Tid.
Sp. 1253, 2653, 4723, 4748, 8518; Landst.
Tid.
Sp. 910,  

 1835, 1847; Till.
A.
Sp. 3037; Till.
B.
Sp. 605, 3201, 3443; Till.
C.
Sp.  

 351, 1833, 2469.
