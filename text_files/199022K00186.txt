Nr LSF 186 Forslag til Lov om ændring af lov om Arbejdsmarkedets Tillægspension  

 (Omlægning af ægtefællepensionsordningen m.v.) Fremsat af arbejdsministeren (Kirkegaard) den 2. maj 1991 § 1 I lov om Arbejdsmarkedets Tillægspension, jf. lovbekendtgørelse nr. 3 af  

 5. januar 1988 foretages følgende ændringer:
 1. I § 2, stk. 1 , ændres »§§ 3 og 4« til:  

 »§ 3«.
 2. I § 2, stk. 2 , ændres »jf. § 8« til: »og  

 som derudover har betalt bidrag svarende til 3 årsbidrag i henhold til § 4a  

 eller § 15, stk. 1«.
 3. I § 2, stk. 3 , udgår: »uanset bestemmelsen i § 4,  

 stk. 1«.
 4. § 4 ophæves.
 5. I § 4a, stk. 1 og 2 , ændres »§ 19, stk. 3«  

 til: »§ 15, stk. 1«.
 6. § 4a, stk. 4 , affattes således:
 » Stk. 4. Årsbidraget i henhold til stk. 1 og 2 for et  

 fuldtidsbeskæftiget medlem udgør 1.166,40 kr.«.
 7. Kapitel III affattes således:
»Egenpension § 5. Tillægspension i form af egenpension ydes fra det fyldte 67.  

 år, jf. § 9.
 § 6. Til medlemmer, der er indtrådt i ordningen senest den 31.  

 marts 1965, ydes årlig tillægspension af den inden den 1. januar 1982  

 erhvervede anciennitet, dog højst 173/4 år, jf. § 7, efter følgende skala:
 Stk. 2. Til medlemmer, der er indtrådt i ordningen den 1. april  

 1965 eller senere, ydes tillægspension med 60 kr. om året for hvert års  

 anciennitet, jf. § 7, der er erhvervet i tiden før den 1. oktober 1972, og  

 med 100 kr. om året for hvert års anciennitet, der er erhvervet i tiden fra  

 den 1. oktober 1972 til den 31. december 1981. Der kan i alt højst opnås  

 anciennitet svarende til tiden fra indtrædelsen til 1. januar 1982.
 § 7. For tiden før den 1. januar 1982 svarer et års anciennitet  

 til indbetaling i årets løb af bidrag, jf. § 15, for 11 måneder før det  

 fyldte 60. år og 9 måneder efter dette tidspunkt.
 Stk. 2. Bidragsindbetalinger i det enkelte år ud over de i stk. 1  

 nævnte godskrives medlemmet i andre bidragsår i det omfang, det måtte være  

 nødvendigt for at opnå anciennitet som angivet i stk. 1, eller for at opnå  

 pension som angivet i § 8, stk. 2.
 Stk. 3. Uger eller måneder, for hvilke der i medfør af § 15 er  

 betalt 2/3 eller 1/3 bidrag, medregnes forholdsmæssigt.
 § 8. Af bidrag, der vedrører tiden fra den 1. januar 1982, ydes en  

 årlig pension på 100 kr. for hvert bidragsbeløb på 396 kr., der indbetales  

 før det fyldte 60. år, og 100 kr. for hvert bidragsbeløb på 324 kr., der  

 indbetales efter dette tidspunkt.
Stk. 2. Efter 1. januar 1982 kan der højst opnås en pension  

 svarende til 11 måneders bidrag om året før det fyldte 60. år og 9 måneders  

 bidrag om året efter dette tidspunkt.
Eventuelle overskydende bidrag  

 godskrives efter tilsvarende regler som i § 7, stk. 2.
§ 9. Tillægspension i form af egenpension ydes efter anmodning fra  

 den 1. i måneden efter det fyldte 67. år og udbetales månedsvis forud.  

 Bestyrelsen for Arbejdsmarkedets Tillægspension kan dog bestemme, at mindre  

 pensionsbeløb med tillæg af bonuspension udbetales enten for længere perioder  

 ad gangen eller som kapitaliserede eengangsbeløb.
Regler til bestemmelse af  

 kapitaliseringsværdier fastsættes af bestyrelsen for Arbejdsmarkedets  

 Tillægspension med Finanstilsynets godkendelse.
 Stk. 2. Den beregnede årlige pension med tillæg af bonuspension  

 afrundes til det nærmeste med 12 delelige kronebeløb.
 Stk. 3. Efter det 67. år, kan der for tiden inden anmodningens  

 indgivelse højst ydes 6 måne-ders tillægspension.
 Stk. 4. Ønskes tillægspension udbetalt fra et tidspunkt, der  

 ligger 6 måneder eller mere efter det fyldte 67. år, forhøjes pensionen med 5  

 pct. for hvert halve år regnet fra det 67. år, dog ikke ud over det fyldte  

 70. år.
 § 10. Arbejdsministeren kan efter indstilling fra bestyrelsen for  

 Arbejdsmarkedets Tillægspension fastsætte regler om beregning og udbetaling  

 af tillægspension, herunder fuld tillægspension for medlemmer efter § 4a  

 eller § 15, jf. dog § 9, stk. 1.«.
 8. Kapitel IV affattes således:
» Ydelser ved dødsfald § 11. Til efterlevende ægtefæller efter medlemmer af  

 tillægspensionsordningen, der er født den 1. januar 1925 eller senere, og som  

 dør den 1. januar 1992 eller senere, udbetales der ved dødsfaldet et  

 eengangsbeløb.
Stk. 2. Beløbet svarer til den kapitaliserede værdi af en  

 pensionsydelse til den efterlevende ægtefælle.
Ved beregningen forudsættes  

 pensionsydelsen udbetalt livsvarigt fra dødsfaldet dog tidligst fra den  

 efterlevende ægtefælles 62. år, og idet der regnes med samme restlevealder  

 for mænd og kvinder.
 Stk. 3. Pensionsydelsen, jf. stk. 2, udgør 30 pct. af den  

 egenpension og bonuspension, som det pågældende medlem ved dødsfaldet har  

 optjent ret til.
 Stk. 4. Er den efterlevende ægtefælle ikke fyldt 62 år ved  

 dødsfaldet, nedsættes den kapitaliserede ydelse efter aktuarmæssige  

 principper.
 Stk. 5. Eengangsbeløbet udbetales til den efterlevende ægtefælle  

 på betingelse af, at ægteskabet har varet i mindst 3 måneder.
 Stk. 6. Eengangsbeløb, der ikke er begæret udbetalt senest 5 år  

 efter dødsfaldet, tilfalder Arbejdsmarkedets Tillægspension.
 § 12. Ud over beløbet efter § 11 udbetales der til efterlevende  

 ægtefæller, efter medlemmer af tillægspensionsordningen fra fødselsårgangene  

 1925 - 1940, som dør den 1. januar 1992 eller senere, et eengangsbeløb.
Stk. 2. Beløbet svarer til den kapitaliserede værdi af en  

 pensionsydelse til den efterlevende ægtefælle.
Ved beregningen forudsættes  

 pensionsydelsen udbetalt fra dødsfaldet dog tidligst fra den efterlevendes  

 62. år, og idet der regnes med samme restlevealder for mænd og kvinder, jf.  

 stk. 4.
Stk. 3. Pensionsydelsen, jf. stk. 2, efter et medlem, der er født  

 senest den 31. december 1930, udgør 20 pct. af den egenpension og  

 bonuspension, som det pågældende medlem den 1. januar 1992 har optjent ret  

 til.
For medlemmer født i perioden 1. januar 1931 - 31. december 1940  

 aftrappes procenten jævnt, således at der for medlemmer, der er født den 1.  

 januar 1941 eller senere, ikke beregnes nogen pensionsydelse.
Stk. 4. Ved kapitaliseringen medregnes fra den efterlevende  

 ægtefælles 67. år kun den del af pensionsydelsen efter stk. 3, der sammenlagt  

 med pensionsydelsen efter § 11, stk. 3, overstiger den efterlevendes  

 eventuelle egenpension (inklusive bonuspension), jf. kap.
III.
Er den  

 efterlevende ved dødsfaldet ikke fyldt 67 år, medregnes ved beregningen af  

 egenpensionen forventede bidrag indtil 67-året, beregnet på grundlag af den  

 forudgående bidragsbetaling.
 Stk. 5. For eengangsbeløbet efter denne bestemmelse gælder det  

 samme som nævnt i § 11, stk. 4-6.
 § 13. Til efterlevende ægtefæller efter medlemmer af  

 tillægspensionsordningen, som er født senest den 31. december 1924, og som  

 dør den 1. januar 1992 eller senere, udbetales der ved dødsfaldet dog  

 tidligst ved den efterlevendes 62. år, et eengangsbeløb, jf. stk. 3.
 Stk. 2. Til efterlevende ægtefæller, som er født den 1. januar  

 1930 eller senere, efter medlemmer, der er døde før den 1. januar 1992,  

 udbetales der ved den efterlevendes 62. år et eengangsbeløb, jf. stk. 3.
 Stk. 3. Eengangsbeløbene efter stk. 1 og 2, beregnes som den  

 kapitaliserede værdi af en pensionsydelse til den efterlevende ægtefælle, der  

 svarer til halvdelen af afdødes egenpension og bonuspension eller den  

 egenpension og bonuspension, som afdøde ville være berettiget til at få  

 udbetalt fra sit fyldte 67. år på grundlag af de indtil dødsfaldet indbetalte  

 bidrag og bonustilskrivning.
 Stk. 4. Ved kapitaliseringen forudsættes pensionsydelsen udbetalt  

 fra dødsfaldet, dog tidligst fra den efterlevende ægtefælles 62. år, jf. stk.  

 5.
Stk. 5. Ved kapitaliseringen medregnes fra den efterlevende  

 ægtefælles 67. år dog kun den del af pensionsydelsen, jf. stk. 3, der  

 overstiger ægtefællens egenpension (inklusive bonuspension, jf. kap.
III). Er  

 den efterlevende ægtefælle ved dødsfaldet ikke fyldt 67 år, medregnes ved  

 beregningen af egenpensionen forventede bidrag indtil 67-året, beregnet på  

 grundlag af den forudgående bidragsindbetaling.
 Stk. 6. Eengangsbeløbene efter stk. 1 og 2, udbetales på  

 betingelse af, at ægteskabet har varet i 10 år, og at afdøde har opnået ret  

 til fuld pension, jf. §§ 6, 7 og 8, for i alt 10 år.
§ 14. Hvor retten til udbetaling af ægtefællepension og  

 bonuspension er opnået før den 1. januar 1992, ydes pensionen efter de hidtil  

 gældende regler.
Retten bortfalder ved indgåelse af nyt ægteskab, men  

 genindtræder efter anmodning, hvis ægteskabet ophører.
 Stk. 2. Opfylder den efterlevende ægtefælle samtidig betingelserne  

 for at modtage tillægspension i form af egenpension i henhold til kapitel  

 III, har pågældende kun ret til den største af pensionerne.
 Stk. 3. Ægtefællepensionen udbetales i øvrigt i overensstemmelse  

 med reglerne i § 9, stk. 1 og 2.
§ 14a.
Udbetaling af eengangsbeløb efter §§ 11, 12 og 13 sker  

 efter anmodning fra den berettigede.
 Stk. 2. De nærmere regler for beregning af eengangsbeløb efter §§  

 11, 12 og 13, samt beregning af egenpension efter § 12, stk. 4 og § 13, stk.  

 4, fastsættes af bestyrelsen for Arbejdsmarkedets Tillægspension, der  

 ligeledes med Finanstilsynets godkendelse fastsætter regler for bestemmelse  

 af kapitaliseringsværdier.«.
 9. § 15 affattes således:
» § 15. Bestyrelsen for Arbejdsmarkedets Tillægspension  

 fastsætter størrelsen af årsbidraget, som er det bidrag, der for  

 beskæftigelse hos samme arbejdsgiver årligt skal betales for et  

 fuldtidsbeskæftiget medlem.
Beslutning herom skal godkendes af  

 repræsentantskabet ved simpelt flertal, dog at såvel et flertal af  

 arbejdsgiverrepræsentanter som et flertal af lønmodtagerrepræsentanter skal  

 stemme for beslutningen.
 Stk. 2. For medlemmer, der ikke er fuldtidsbeskæftigede, betales  

 der for beskæftigelse hos samme arbejdsgiver enten 2/3, 1/3 eller intet  

 bidrag afhængig af beskæftigelsens omfang.
 Stk. 3. For at sikre, at medlemmer med samme beskæftigelsesgrad  

 uanset beskæftigelsesform og aflønningsperiode får indbetalt bidrag af samme  

 størrelse, jf. dog § 4a, fastsætter arbejdsministeren efter forhandling med  

 finansministeren og bestyrelsen for Arbejdsmarkedets Tillægspension regler  

 for beregning af bidrag under beskæftigelse hos samme arbejdsgiver, herunder  

 nærmere regler om:
1) årsbidragets opdeling på lønperioder, samt de timegrænser, der er  

 afgørende for, hvornår der skal betales fuldt, 2/3, 1/3 eller intet bidrag, 2) beregning af det timetal, der lægges til grund for bidragsbetalingen  

 for medlemmer, hvis arbejdstid ikke kendes, og 3) bidragets størrelse for persongrupper, der typisk har beskæftigelse hos  

 flere arbejdsgivere inden for en enkelt uge.
 Stk. 4. Arbejdsgiveren betaler 2/3 af bidraget og medlemmet 1/3.
 Stk. 5. Medlemmer, der bevarer deres medlemskab i medfør af § 2,  

 stk. 2, betaler selv det samlede bidrag efter stk. 1.
 Stk. 6. Bidragsbetaling for et medlem ophører ved dettes fyldte  

 67. år.«.
 10. § 16 ophæves.
 11. I § 17, stk. 7 , ændres »anciennitet i henhold til  

 § 8« til: »pensionsret«.
12. I § 17a, stk. 2 , ændres »fuldt bidrag efter § 15,  

 stk. 1, 1. pkt., og stk. 2, 1. pkt.« til: »årsbidrag efter § 15,  

 stk. 1.« 13. I § 18, stk. 2, § 27, stk. 1-5 og § 32, stk. 1 ændres  

 »forsikringsrådet« til: »Finanstilsynet« og  

 »rådet« ændres til: »tilsynet«.
 14. § 19, stk. 3 , ophæves.
 Stk. 4 bliver herefter stk. 3.
 15. To steder i § 21, stk. 3 , og i § 23, stk. 1 ,  

 ændres »Fællesrådet for danske Tjenestemænds- og  

 Funktionærorganisationer« til: »Funktionærernes og Tjenestemændenes  

 Fællesråd«.
 16. I § 28, stk. 1 , ændres »§ 19, stk. 2 og 3«  

 til: »§ 15, stk. 1 og § 19, stk. 2«.
 17. I § 30, stk. 2 , ændres  

 »Ulykkesforsikringsselskaber« til: »Forsikringsselskaber, der  

 tegner arbejdsskadeforsikringer«.
§ 2 Loven træder i kraft den 1. januar 1992.
Bemærkninger til lovforslaget Almindelige bemærkninger Lov nr. 46 af 7. marts 1964 om Arbejdsmarkedets Tillægspension  

 (Folketingstidende 1963-64, sp. 1820, 1989, 3315 og 3416, tillæg A, sp. 573,  

 tillæg B, sp. 269 og 373, tillæg C, sp. 197) er senest bekendtgjort ved  

 lovbekendtgørelse nr. 3 af 5. januar 1988.
 Tillægspensionsordningen blev oprettet ved lov i 1964 og indeholder dels  

 en egenpensionsordning dels en ægtefællepensionsordning (oprindeligt en  

 enkepensionsordning).
Ægtefællepensionen ydes på betingelse af, at den efterlevende  

 ægtefælle er fyldt 62 år, at ægteskabet har varet i mindst 10 år, samt  

at afdøde havde opnået mindst 10 års anciennitet i  

 tillægspensionsordningen. Ægtefællepensionen udgør det halve af den pension,  

 som afdøde fik udbetalt eller fra det fyldte 67. år ville være berettiget til  

 at få udbetalt.
Hvis den efterlevende ægtefælle selv ved 67-året får ret til  

 ATP-pension, kan han/hun kun få den største af pensionerne.
 I de senere år har ATP's ægtefællepensionsordning været udsat for en del  

 kritik gående på, at den løbende ægtefællepension er lille, at  

 udbetalingen ofte kommer lang tid efter dødsfaldet, og at der ikke  

 kommer noget til udbetaling, hvis der efterlades en ægtefælle, der ikke  

 opfylder de nuværende stramme betingelser for at modtage ægtefællepension.
 På denne baggrund foreslås ægtefællepensionsordningen ændret efter  

 følgende hovedretningslinier:
 1. De nuværende stramme betingelser for at oppebære ægtefællepension  

 ophæves eller lempes meget væsentligt, således at fx kravet til ægteskabets  

 varighed svarer til, hvad der gælder i sammenlig-nelige ordninger fx i  

 pensionskasser.
 2. Ægtefællepensionen udbetales altid som et kapitaliseret beløb.
3. Det kapitaliserede beløb beregnes som en procentdel af den egenpension  

 (inklusive bonuspension), afdøde var berettiget til ved dødsfaldet på  

 grundlag af de indbetalte bidrag.
Denne pension sættes derefter i forhold til  

 den efterlevendes sandsynlige restlevealder efter sædvanlige aktuarmæssige  

 principper, idet der regnes med samme restlevealder for mænd og kvinder.  

 Dvs., at i takt med at restlevealderen falder, falder også det kapitaliserede  

 beløb.
4. Udbetalingen finder altid sted ved dødsfaldet.
Der er altså ikke  

 længere tale om, at efterlevende ægtefæller, der endnu ikke er fyldt 62 år,  

 skal vente til det fyldte 62. år, men for disse diskonteres beløbet efter  

 forskellen mellem deres alder og det 62. år.
Det vil sige, at kapitalværdien  

 beregnes efter aktuarmæssige principper og indebærer, at en 62-årig og  

 derover får udbetalt det fulde kapitaliserede beløb, en 61-årig får udbetalt  

 en smule mindre, medens en 40-årig får udbetalt et noget mindre beløb.  

 Virkningen heraf er, at værdien af de udbetalte beløb er den samme for en  

 40-årig og en 62-årig efterladt.
Hvis der blev udbetalt det samme beløb i  

 kroner ville der være tale om en begunstigelse af de yngre efterladte  

 (overførsel af midler fra de ældre til de yngre) og ordningen ville ikke  

 kunne holdes indenfor de gældende økonomiske rammer.
5. Den nuværende ægtefællepensionsordning koster ca. 12 pct. af  

 ATP-bidragene.
Det er regeringens opfattelse, at den nye ordning bør holdes  

 indenfor de samme økonomiske rammer.
Ophævelsen af de nuværende stramme betingelser for at oppebære  

 ægtefællepension, navnlig samordningsreglen, er imidlertid meget  

 kapitalkrævende.
Derfor foreslås det på baggrund af ATP's beregninger, at den  

 ægtefællepension, som danner grundlag for det kapitaliserede beløb, beregnes  

 som 30 pct. af afdødes egenpension i stedet for de nuværende 50 pct.
Der  

 lægges med andre ord afgørende vægt på at bevare værdien af egenpensionen,  

 som er ATP's absolutte hovedformål.
6. Personer på 62 år og derover har dog en berettiget forventning om en  

 ægtefællepension beregnet på grundlag af de hidtidige 50 pct.
Det samme  

 gælder - men dog i aftagende grad - de aldersklasser, der i dag er nogle år  

 yngre end 62 år.
Der foreslås derfor en overgangsordning for disse grupper i form af et  

 supplerende eengangsbeløb, ydet under de hidtidige betingelser, som bringer  

 de pågældende op på et kapitaliseret beløb svarende til en ægtefællepension  

 på 50 pct. af egenpensionen.
Beløbet aftrappes for medlemmer under 62 år, for  

 helt at bortfalde for medlemmer der i dag ikke er fyldt 52 år.
 7. En ægtefællepensionsordning efter de ovennævnte principper vil dels i  

 videst muligt omfang fjerne den nuværende utilfredshed med  

 ægtefællepensionsordningen, dels vil den, indenfor de relativt beskedne  

 rammer, der er afsat til dette formål, kunne give et ikke ubetydeligt  

 eengangsbeløb til den efterlevende, som de pågældende vil have større glæde  

 af end et beskedent årligt pensionsbeløb.
Ved et pensionsniveau på ca. 30 pct., jf. foran pkt. 5, vil der efter de  

 foreløbige beregninger kunne blive tale om udbetaling af op imod 38.000 kr.  

 til den jævnaldrende efterlevende efter en 62-årig, medens den jævnaldrende  

 efterlevende efter en 55-årig vil få op imod 31.000 kr.
Hertil kommer værdien  

 af overgangsordningen for de personer, som efter de gamle betingelser ville  

 være berettigede til en ægtefællepension på 50 pct.
Den jævnaldrende  

 efterlevende efter en 62-årig vil inklusiv overgangsordning få op imod 64.000  

 kr., og den jævnaldrende efterlevende efter en 55-årig vil få op imod 40.000.
Samtidig hermed foreslås det, at bestemmelsen om timegrænser og  

 ATP-bidragets størrelse udgår af loven og erstattes af et årsbidrag.  

 Herudover foreslås visse andre justeringer.
Der henvises herom til  

 bemærkningerne til lovforslagets enkelte bestemmelser.
 Lovforslaget har været til høring i ATP, DA, LO, FTF, AC, SALA,  

 FR-Fællesrepræsentationen, Ligestillingsrådet, Landsforeningen Ældre Sagen,  

 Kommunernes Landsforening, Amtsrådsforeningen med flere.
 ATP har bl.a. peget på følgende problemer i forslaget:
 1) Ydelsen bliver alt andet lige højere, jo nærmere dødsfaldet kommer  

 pensionsalderen.
 2) Diskonteringsprincippet tager udgangspunkt i den efterlevendes fyldte  

 62. år, og konsekvenserne heraf må antages at give forståelsesproblemer og  

 forekomme urimelige ud fra de hensyn, eengangsbeløbet skal tilgodese.
Af de indkomne høringsvar fremgår bl.a. at LO, FTF og SALA henholder sig  

 til ATP's høringssvar.
Landsforeningen Ældre Sagen har blandt andet anmodet  

 om, at eengangsbeløbet beregnes på grundlag af indbetalinger parallelt med  

 fastsættelsen af egenpensionen.
Økonomiske og administrative konsekvenser Omlægningen af ægtefællepensionsordningen får aktuarmæssige og  

 administrative konsekvenser for ATP.
Omlægning fra en løbende ægtefællepensionsordning til udbetaling af  

 eengangsbeløb får økonomiske konsekvenser for udbetaling af ydelser efter lov  

 om social pension.
I beregning af grundbeløb til førtidspensioner vil  

 afkastet af eengangsbeløbet indgå.
I indtægtsgrundlaget for beregning af  

 tillæg til førtids- og folkepensionister, og ved tilkendelse af behovsbestemt  

 pension, skal medregnes det forventede afkast af beløbet.
Efter pensionsbeskatningslovens § 2, nr. 3, anses Arbejdsmarkedets  

 Tillægspension som en pensionsordning med løbende udbetalinger.
Omlægningen  

 fra løbende udbetalinger til engangsbeløb medfører, at  

 pensionsbeskatningsloven skal tilpasses omlægningen af  

 ægtefællepensionsordningen.
Skatteministeren vil i næste folketingssamling  

 fremsætte lovforslag om ændring af pensionsbeskatningsloven.
 Forslaget om indførelse af årsbidrag vil, afhængig af de  

 timegrænser som måtte blive fastsat, indebære, at der skal betales fuldt  

 ATP-bidrag for flere lønmodtagere, end det er tilfældet i dag, og tilsvarende  

 større udgifter efter andre ordninger, der beregnes ud fra ATP-bidrag.
Kommunaløkonomiske konsekvenser Forslaget medfører ikke umiddelbart øgede udgifter for kommunerne eller  

 amterne, men også for dem vil de timegrænser, som måtte blive fastsat,  

 indebære, at der skal betales fuldt ATP-bidrag for flere lønmodtagere, end  

 det er tilfældet i dag, og tilsvarende større udgifter efter andre ordninger,  

 der beregnes ud fra ATP-bidrag.
Bemærkninger til lovforslagets enkelte bestemmelser Til § 1 Til nr. 1, og 3.
 Ændringerne er redaktionelle.
 Til nr. 2.
 Ændringen er dels redaktionel, dels et udtryk for, at der stadig må være  

 et krav om en forudgående bidragsindbetaling af en vis størrelse.
 Til nr. 4.
 § 4 kan ophæves, idet litra a kun har teknisk interesse og litra b og c er  

 dækket af lovforslagets § 15.
 Til nr. 5.
 Ændringen er en følge af, at § 19, stk. 3, ophæves.
 Til nr. 6.
 § 4a, stk. 4, i den gældende lov er flyttet til forslagets § 10.
 Til nr. 7.
 Lovens pensionsafsnit er senest blevet ajourført med pensionssatserne fra  

 1972. Det foreslås derfor nu at revidere afsnittet, dels med de seneste  

 satser, dels med de siden 1982 gældende beregningsregler, jf.  

 Arbejdsministeriets bekendtgørelse nr. 695 af 13. oktober 1987.
 Til § 5.
 Reglen i stk. 2, i den gældende lov, om at fuld tillægspension udgør  

 4.008 kr., har ingen praktisk betydning, og kan ophæves, jf. dog  

 bemærkningerne til forslagets § 10.
 Til § 6.
 Af § 6 fremgår reglerne for beregning af pension for så vidt angår den  

 anciennitet, der er erhvervet før 1. januar 1982. Ancienniteten beregnes  

 efter reglerne i § 7.
For medlemmer indtrådt i ATP-ordningen før den 1. april 1965 gælder  

 pensionsskalaen i stk. 1 med den særlige begunstigelse af de ældste  

 medlemmer.
For de medlemmer, der er indtrådt den 1. april 1965 eller senere,  

 beregnes pensionen med 60 kr. om året pr. års anciennitet erhvervet før 1.  

 oktober 1972 og 100 kr. om året for tiden derefter, men inden 1. januar 1982.
 Til § 7.
Reglerne for beregning af anciennitet på grundlag af bidrag indbetalt før  

 1. januar 1982 fremgår af § 7. Et års anciennitet opnås ved indbetaling af 11  

 måneders bidrag før det fyldte 60. år og af 9 måneders bidrag efter dette  

 tidspunkt.
Overskydende bidrag godskrives i bidragsår, hvor der ikke er  

 opnået fuld anciennitet.
 Til § 8.
For tiden efter 1. januar 1982 beregnes pensionen direkte på grundlag af  

 de indbetalte bidrag.
Der er herved alene sket en teknisk forenkling af  

 pensionsberegningen, idet der erhverves samme pension pr. bidragskrone efter  

 1. januar 1982, som hidtil havde været gældende for medlemmer indtrådt i  

 ordningen den 1. april 1965 eller senere.
 Til § 9.
 Forslaget omhandler udbetalingsreglerne, som foreslås ændret på 2  

 punkter:
a) Efter forslaget træder pensionsretten i kraft den 1. i måneden efter  

 det fyldte 67. år og ikke som nu på fødselsdagen.
Der tilsigtes herved en  

 forenkling af reglerne, der i øvrigt kommer til at svare til reglerne for  

 folkepension.
b) Efter de nugældende regler i § 9 kan bestyrelsen for Arbejdsmarkedets  

 Tillægspension bestemme, at pensionsbeløb under 10 pct. af den fulde  

 tillægspension kan udbetales for længere perioder ad gangen end den normale  

 månedsvise udbetaling.
Reglen virker på den måde, at hele ydelsen (dvs.  

 pension med tillæg af bonus) udbetales årsvis, når pensionsbeløbet isoleret  

 set ligger under den fastsatte grænse, p.t. 1.080 kr. om året.
Er  

 pensionsbeløbet på 1.080 kr. eller derover, udbetales ydelsen månedsvis.
På  

 grund af pensionsbeløbenes varierende størrelse vil pensionister med samme  

 ydelser (pension og bonus) kunne have forskellige udbetalingsterminer.
 Forslaget tager sigte på en forenkling, således at det er størrelsen af  

 den samlede ydelse (pension og bonus), der er afgørende for, om der skal ske  

 udbetaling for længere perioder ad gangen.
Forslaget giver endvidere bestyrelsen mulighed for at lade ydelser af  

 ringe størrelse udbetale som kapita-liserede eengangsbeløb.
Bestyrelsen  

 fastlægger beløbsgrænserne både for årsvis udbetaling og for udbetaling af  

 kapitaliserede beløb.
 Til § 10.
 Bestemmelsen svarer til den gældende lovs § 4a, stk. 4, og udvides ved,  

 at arbejdsministeren efter indstilling fra bestyrelsen for Arbejdsmarkedets  

 Tillægspension kan fastsætte regler om beregning og udbetaling af  

 tillægspension, herunder fuld tillægspension for andre end § 4a medlemmer.
 Til nr. 8.
 Det foreslås at ophæve den nuværende aldersgrænse for ægtefællen på 62 år.  

 Også yngre efterladte vil for fremtiden kunne modtage eengangsbeløb.
Det foreslås endvidere at ophæve anciennitetskravet på 10 år.
Også  

 bidragsindbetalinger i en kortere periode vil altså kunne danne grundlag for  

 ægtefællepension.
 Endelig foreslås det at nedsætte kravet til ægteskabets varighed fra de  

 nuværende 10 år til 3 måneder.
 Reglen, om at den efterladte ægtefælle kun var berettiget til enten  

 egenpension eller ægtefællepension, har været oplevet som særligt uretfærdig  

 og foreslås derfor ophævet.
 Til § 11.
 Bestemmelsen gælder for efterladte efter medlemmer, der er under 67 år  

 den 1. januar 1992.
 Ægtefællepensionen efter medlemmer, der dør efter lovens ikrafttræden,  

 kapitaliseres ved forsikringsbegivenhedens indtræden.
 Til § 12.
Ved omlægning af ægtefællepensionsordningen vil nogle af de lidt ældre  

 medlemmer blive dårligere stillet i forhold til den tidligere ordning, idet  

 den pensionsret, der kapitaliseres, nedsættes fra 50 pct. til 30 pct. af den  

 egenpension og bonuspension, som det pågældende medlem ved dødsfaldet har  

 optjent ret til.
For de ældste medlemmer svarer engangsbeløbet efter § 11  

 tilsammen med engangsbeløbet efter § 12 til den kapitaliserede værdi af den  

 ved omlægningen optjente ægtefællepension på 50 pct.
 Til efterladte efter medlemmer, der den 1. januar 1992 er mellem 52 og 67  

 år, udbetales der efter forslaget et supplerende engangsbeløb, hvis medlemmet  

 er død efter den 1. januar 1992.
 For efterlevende efter medlemmer, der er mellem 62 og 67 år ved lovens  

 ikrafttræden, kapitaliseres værdien af 20 pct. af den egenpension og  

 bonuspension, som medlemmet havde optjent ret til den 1. januar 1992.
 For efterlevende efter medlemmer, der ved lovens ikrafttræden er mellem 52  

 og 62 år ved dødsfaldet, nedtrappes beløbet, og bortfalder helt for  

 medlemmer, der er født den 1. januar 1941 eller senere.
 Samordningsreglen i § 11, stk. 2 i de nugældende regler bevares i  

 overgangsordningen, hvorimod fx den eksisterende betingelse om 10 års  

 ægteskab for opnåelse af ægtefællepension erstattes af et krav om ægteskab i  

 3 måneder.
 Beløbet udbetales til den efterlevende ægtefælle ved  

 forsikringsbegivenhedens indtræden, dvs. ved dødsfaldet.
 Til §§ 13 og 14.
 For medlemmer af ATP-ordningen, som ikke bliver omfattet af den nye  

 ordning i § 11 og den dertil knyttede overgangsordning i § 12, fordi de ved  

 lovens ikrafttræden enten var over 67 år eller var afgået ved døden, kan der  

 foreligge følgende 3 situationer:
a) medlemmer, der er 67 år ved lovens ikrafttræden, og dør efter denne  

 dato b) medlemmet er død før lovens ikrafttræden og den efterlevende har efter  

 de nuværende regler en ret til ægtefællepension ved det fyldte 62. år c) medlemmet er død før lovens ikrafttræden og den efterlevende ægtefælle  

 er på dette tidspunkt fyldt 62 år.
I situation a) og b) foreslås det, at de eller deres efterlevende  

 ægtefæller bevarer de hidtidige rettigheder alene med den ændring, at  

 ægtefællepensionen på 50 pct. af egenpensionen udbetales som et  

 eengangsbeløb.
Betingelserne er også uændrede på det punkt, at beløbet først  

 udbetales ved den efterlevendes 62. år.
I situation c) er den efterlevende ægtefælle begyndt at få udbetalt  

 løbende ægtefællepension og udbetalingen heraf fortsættes uændret.
Dog vil  

 den foreslåede regel om kapitalisering af småbeløb i § 9 også kunne finde  

 anvendelse i disse tilfælde.
 Til nr. 9.
Ved ATP-ordningens indførelse i 1964 blev størrelsen af bidragene fastsat  

 således, at en fuldt beskæftiget månedslønnet og en fuldt beskæftiget  

 ugelønnet på det nærmeste betalte samme årsbidrag.
Månedsbidraget blev derfor  

 fastsat til 4 ugebidrag.
 Siden 1964 er feriens længde forøget fra 3 til 5 uger, og den ugentlige  

 arbejdstid er i samme periode nedsat fra 45 timer til 37 timer pr. 1.  

 september 1990.
Ferieforlængelsen, forkortelsen af den ugentlige arbejdstid, samt andre  

 ændringer på arbejdsmarkedet, herunder ændringer i beskæftigelsesformer og  

 aflønningsperioder, har medført, at visse lønmodtagere i dag får indbetalt et  

 mindre bidrag i forhold til andre grupper, som de i øvrigt kan sammenlignes  

 med.
Typisk er det gået ud over de ugelønnede og de deltidsbeskæftigede.
Da det endvidere er vanskeligt for arbejdsgiverne at placere visse af de  

 forskellige beskæftigelsesformer og aflønningsperioder under de to nuværende  

 bidrag - uge- og månedsbidraget - er det ønskeligt, at der indføres en mere  

 fleksibel ordning.
Det kan herved sikres, at der for lønmodtagere med samme  

 beskæftigelsesgrad indbetales bidrag af samme størrelse.
Det foreslås derfor, at der i loven - både i § 15 og i § 4a - indføres et  

 årsbidrag, der ved lovens ikrafttræden udgør 2.332,80 kr. for § 15-medlemmer  

 og 1.166,40 kr. for § 4a-medlemmer.
De nærmere regler for timegrænser,  

 bidragenes størrelse for forskellige aflønningsperioder og opgørelse af  

 lønperiodens timetal m.v. fastsættes ved bekendtgørelse efter forhandling med  

 finansministeren og ATP's bestyrelse. Ændring af timegrænserne m.v. må  

 således ske under hensyn til statens og kommunernes muligheder for at  

 finansiere de heraf følgende merudgifter.
Det foreslås, at kompetencen til at fastsætte størrelsen af årsbidraget  

 efter lovforslagets § 15, stk. 1, henlægges til bestyrelsen for  

 Arbejdsmarkedets Tillægspension.
Fremgangsmåden er identisk med de regler,  

 der gælder i dag for ændring af det ordinære (opskrevne) ATP-bidrag.
 Årsbidraget efter § 4a udgør de ovennævnte 1.166,40 kr. og kan kun ændres  

 ved lov.
Det er tanken, at timegrænserne, samtidig med at de fastsættes ved  

 bekendtgørelse, vil kunne reguleres i overensstemmelse med den nedsættelse af  

 den normale arbejdstid, der har fundet sted siden 1964. Målet kunne derfor  

 være timegrænser for de ugelønnede på 9, 18 og 27 timer.
På tilsvarende måde  

 vil timegrænserne for lønmodtagere med andre aflønningsperioder kunne  

 fastsættes.
 Når et medlem er beskæftiget hos samme arbejdsgiver med et timetal, der  

 mindst svarer til timegrænsen for fuldt bidrag, anses medlemmet for  

 fuldtidsbeskæftiget i ATP-lovens forstand.
Det er fortsat en betingelse for bidragspligten, at der foreligger en  

 beskæftigelse af et vist omfang.
Den foreslåede ophævelse af lovens § 4, hvor  

 mindstetimegrænserne er nævnt, er derfor ikke udtryk for nogen  

 realitetsændring på dette punkt.
 Det er tanken, at der ved opdelingen af årsbidraget på lønperioder, jf.  

 forslaget til ny § 15, stk. 3, litra a, skal tages hensyn til, at de to  

 bidragstyper, uge- og månedsbidraget, ikke længere er fyldestgørende, idet  

 lønmodtagergrupper fx 14-dages-lønnede og timelønnede med månedsvis  

 lønudbetaling siden 1964 har fået et ikke uvæsentligt omfang.
Herudover vil der kunne tages højde for ferieforlængelsen fra 3 til 5  

 uger.
Målet er, at ugebidraget fastsættes på en sådan måde, at 451/2  

 ugebidrag (mod hidtil 48) kommer til at svare til et fuldt årsbidrag.
Hensigten med indførelse af et årsbidrag er at give mulighed for, at  

 lønmodtagere med samme beskæftigelsesgrad får indbetalt bidrag af  

 tilnærmelsesvis samme størrelse.
Dette skal gælde, uanset fx  

 aflønningsperiodens længde, om de pågældende modtager feriegodtgørelse eller  

 løn under ferie, om de pågældende har en svingende arbejdstid som blandt  

 andet holddriftsarbejdere, og uanset om de pågældende har et nedsat timetal  

 på grund af en ubekvem arbejdstid.
Det kan derfor være nødvendigt, at der for  

 visse beskæftigelsesforhold fastsættes særlige regler for beregningen af det  

 timetal, der lægges til grund for bidragsbetalingen.
 Til nr. 10.
 Bestemmelsen kom ind i 1964 for at sikre finansiering af ægtefællepension,  

 og er nu overflødig.
 Til nr. 11.
 Ændringen er redaktionel.
 Til nr. 12.
 Ændringen er en konsekvens af ændringen af § 15.
 Til nr. 13.
 Ændringen er redaktionel.
 Til nr. 14.
 Bestemmelsen erstattes af ændringen af § 15, stk. 1.
 Til nr. 15 og 16.
 Ændringerne er redaktionelle.
 Til nr. 17.
 Ændringen er redaktionel.
Til § 2 Det foreslås at loven træder i kraft den 1. januar 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om Arbejdsmarkedets Tillægspension, jf. lovbekendtgørelse nr. 3 af  

 5. januar 1988 foretages følgende ændringer:
 1. I § 2, stk. 1 , ændres »§§ 3 og 4« til:  

 »§ 3«.
§ 2. Medlemmer af Arbejdsmarkedets Tillægspension er, jf. dog §§ 3  

 og 4, a) lønmodtagere i alderen 16-66 år, der er beskæftiget her i landet; b) danske lønmodtagere i alderen 16-66 år, der er beskæftiget i udlandet  

 for den danske stat, danske virksomheder og institutioner samt på danske  

 skibe.
 2. I § 2, stk. 2 , ændres »jf. § 8« til: »og  

 som derudover har betalt bidrag svarende til 3 årsbidrag i henhold til § 4a  

 eller § 15, stk. 1«.
§ 2. - - - Stk. 2. Personer, der som lønmodtagere i henhold til stk. 1 har  

 været medlemmer af tillægspensionsordningen sammenlagt i mindst 3 år, jf. §  

 8, kan efter eget ønske bevare deres medlemskab, selv om de måtte overgå til  

 selvstændig erhvervsvirksomhed.
De nærmere regler herom fastsættes af  

 bestyrelsen for Arbejdsmarkedets Tillægspension.
 3. I § 2, stk. 3 , udgår: »uanset bestemmelsen i § 4,  

 stk. 1«.
§ 2. - - - Stk. 3. Arbejdsministeren fastsætter efter forhandling med de  

 interesserede arbejdsgiver- og lønmodtagerorganisationer regler, der sikrer,  

 at persongrupper, der typisk har beskæftigelse hos flere arbejdsgivere inden  

 for en enkelt uge (løsarbejdere), omfattes af ordningen uanset bestemmelsen i  

 § 4, stk. 1.
 4. § 4 ophæves.
 § 4. Undtaget fra medlemskab i Arbejdsmarkedets Tillægspension er:
a) lønmodtagere, der er født den 28. februar 1898 eller tidligere; b) lønmodtagere med en ugentlig arbejdstid hos samme arbejdsgiver under 10  

 timer eller - såfremt de er månedslønnede - med en månedlig arbejdstid hos  

 samme arbejdsgiver under 431/3 timer, jf. dog § 2, stk. 3; c) lønmodtagere, hvis arbejdstid ikke kendes, såfremt den ugentlige eller  

 månedlige indtægt hos samme arbejdsgiver udgør et beløb, der ligger under 10  

 henholdsvis 431/3 gange den gennemsnitlige timeløn for ikke-faglærte  

 mandlige, respektive kvindelige, arbejdere i hele landet (incl.  

 dyrtidstillæg, men bortset fra alle andre tillæg) som offentliggjort af  

 Danmarks Statistik hvert år for april kvartal.
 5. I § 4a, stk. 1 og 2 , ændres »§ 19, stk. 3«  

 til: »§ 15, stk. 1«.
§ 4a.
I kollektive overenskomster og aftaler, som en minister  

 eller en kommunal myndighed har indgået eller godkendt, og som er opsagt  

 eller kan opsiges til udløb senest med udgangen af 1987, kan det inden dette  

 tidspunkt aftales, at de pr. 1. januar 1982 gældende bidragssatser ikke skal  

 kunne forhøjes efter bestemmelsen i § 19, stk. 3.
 Stk. 2. I almindelige bestemmelser om løn- og arbejdsforhold, som  

 en offentlig myndighed har fastsat eller godkendt i perioden fra 1. januar  

 til 31. december 1987, kan det bestemmes, at de pr. 1. januar 1982 gældende  

 bidragssatser ikke skal kunne forhøjes efter bestemmelsen i § 19, stk. 3.
 6. § 4a, stk. 4 , affattes således:
 » Stk. 4. Årsbidraget i henhold til stk. 1 og 2 for et  

 fuldtidsbeskæftiget medlem udgør 1.166,40 kr.«.
§ 4a. - - - Stk. 4. Arbejdsministeren fastsætter efter indstilling fra  

 bestyrelsen for Arbejdsmarkedets Tillægspension regler om beregning og  

 udbetaling af tillægspension, herunder fuld tillægspension, for de medlemmer,  

 der er nævnt i stk. 1-3.
 7. Kapitel III affattes således:
»Egenpension § 5. Tillægspension i form af egenpension ydes fra det fyldte 67.  

 år, jf. § 9.
 § 6. Til medlemmer, der er indtrådt i ordningen senest den 31.  

 marts 1965, ydes årlig tillægspension af den inden den 1. januar 1982  

 erhvervede anciennitet, dog højst 173/4 år, jf. § 7, efter følgende skala:
 Stk. 2. Til medlemmer, der er indtrådt i ordningen den 1. april  

 1965 eller senere, ydes tillægspension med 60 kr. om året for hvert års  

 anciennitet, jf. § 7, der er erhvervet i tiden før den 1. oktober 1972, og  

 med 100 kr. om året for hvert års anciennitet, der er erhvervet i tiden fra  

 den 1. oktober 1972 til den 31. december 1981. Der kan i alt højst opnås  

 anciennitet svarende til tiden fra indtrædelsen til 1. januar 1982.
 § 7. For tiden før den 1. januar 1982 svarer et års anciennitet  

 til indbetaling i årets løb af bidrag, jf. § 15, for 11 måneder før det  

 fyldte 60. år og 9 måneder efter dette tidspunkt.
 Stk. 2. Bidragsindbetalinger i det enkelte år ud over de i stk. 1  

 nævnte godskrives medlemmet i andre bidragsår i det omfang, det måtte være  

 nødvendigt for at opnå anciennitet som angivet i stk. 1, eller for at opnå  

 pension som angivet i § 8, stk. 2.
 Stk. 3. Uger eller måneder, for hvilke der i medfør af § 15 er  

 betalt 2/3 eller 1/3 bidrag, medregnes forholdsmæssigt.
 § 8. Af bidrag, der vedrører tiden fra den 1. januar 1982, ydes en  

 årlig pension på 100 kr. for hvert bidragsbeløb på 396 kr., der ind-betales  

 før det fyldte 60. år, og 100 kr. for hvert bidragsbeløb på 324 kr., der  

 indbetales efter dette tidspunkt.
Stk. 2. Efter 1. januar 1982 kan der højst opnås en pension  

 svarende til 11 måneders bidrag om året før det fyldte 60. år og 9 måneders  

 bidrag om året efter dette tidspunkt.
Eventuelle overskydende bidrag  

 godskrives efter tilsvarende regler som i § 7, stk. 2.
§ 9. Tillægspension i form af egenpension ydes efter anmodning fra  

 den 1. i måneden efter det fyldte 67. år og udbetales månedsvis forud.  

 Bestyrelsen for Arbejdsmarkedets Tillægspension kan dog bestemme, at mindre  

 pensionsbeløb med tillæg af bonuspension udbetales enten for længere perioder  

 ad gangen eller som kapitaliserede eengangsbeløb.
Regler til bestemmelse af  

 kapitaliseringsværdier fastsættes af bestyrelsen for Arbejdsmarkedets  

 Tillægspension med Finanstilsynets godkendelse.
 Stk. 2. Den beregnede årlige pension med tillæg af bonuspension  

 afrundes til det nærmeste med 12 delelige kronebeløb.
 Stk. 3. Efter det 67. år, kan der for tiden inden anmodningens  

 indgivelse højst ydes 6 måne-ders tillægspension.
 Stk. 4. Ønskes tillægspension udbetalt fra et tidspunkt, der  

 ligger 6 måneder eller mere efter det fyldte 67. år, forhøjes pensionen med 5  

 pct. for hvert halve år regnet fra det 67. år, dog ikke ud over det fyldte  

 70. år.
 § 10. Arbejdsministeren kan efter indstilling fra bestyrelsen for  

 Arbejdsmarkedets Tillægspension fastsætte regler om beregning og udbetaling  

 af tillægspension, herunder fuld tillægspension for medlemmer efter § 4a  

 eller § 15, jf. dog § 9, stk. 1.«.
Kapitel III Tillægspensionens størrelse1) § 5. Tillægspension ydes fra det fyldte 67. år, jf. §§ 9 og 10.
 Stk. 2. Fuld tillægspension udgør 4.008 kr. årlig, jf. dog § 19,  

 stk. 2, og regler fastsat efter § 4a, stk. 4.
 § 6. Til medlemmer, der er indtrådt i ordningen senest 31. marts  

 1965, ydes tillægspension efter følgende anciennitetsskala, jf. § 8:
 Stk. 2. De i stk. 1 nævnte medlemmer, som ikke ved det fyldte 67.  

 år har opnået den til deres indtrædelsesalder svarende anciennitet, dog højst  

 40 år, har kun ret til en forholdsmæssig andel af den tillægspension,  

 pågældende ville have ret til, hvis han havde opnået denne anciennitet.
 § 7. Til medlemmer, der er indtrådt i ordningen i perioden 1.  

 april 1965-30. september 1972, ydes tillægspension med 60 kr. for hvert års  

 anciennitet, jf. § 8, der er opnået før 1. oktober 1972, og 100 kr. for hvert  

 års anciennitet, der opnås efter denne dato, dog højst 4.008 kr. årlig.
 Stk. 2. Til medlemmer, der indtræder i ordningen 1. oktober 1972  

 eller senere, ydes tillægspension med 100 kr. for hvert års anciennitet, jf.  

 § 8, dog højst 4.008 kr. årlig.
 § 8. Et års anciennitet opnås af medlemmer, der ikke er fyldt 60  

 år, ved indbetaling i årets løb af bidrag, jf. § 15 eller § 4a, for 44 uger  

 eller 11 måneder og af medlemmer, der er fyldt 60 år, ved indbetaling af  

 bidrag for 36 uger eller 9 måneder.
 Stk. 2. Bidragsindbetalinger i det enkelte år udover de i stk. 1  

 nævnte godskrives medlemmet i andre bidragsår i det omfang, det måtte være  

 nødvendigt for at opnå fuld anciennitet som angivet i stk. 1.
 Stk. 3. Et medlem kan ikke sammenlagt opnå større anciennitet end  

 svarende til forskellen mellem medlemmets alder ved indtrædelse i ordningen  

 og det fyldte 67. år.
 Stk. 4. Uger eller måneder, for hvilke der i medfør af § 15 eller  

 § 4a er betalt 2/3 eller 1/3 bidrag, medregnes forholdsmæssigt.
§ 9. Tillægspension ydes efter begæring fra det fyldte 67. år og  

 udbetales månedsvis forud.
Den beregnede årlige pension afrundes til det  

 nærmeste med 12 delelige kronebeløb.
Bestyrelsen for Arbejdsmarkedets  

 Tillægspension kan bestemme, at pensionsbeløb under 10 pct. af den fulde  

 tillægspension udbetales for en længere periode ad gangen.
 Stk. 2. Indgives begæring efter det 67. år, kan der for tiden  

 inden begæringens indgivelse højst ydes 6 måneders tillægspension.
 § 10. Begæres tillægspension udbetalt fra et tidspunkt, der ligger  

 6 måneder eller mere efter det fyldte 67. år, forhøjes pensionen med 5 pct.  

 for hvert halve år regnet fra det 67. år, dog ikke ud over det fyldte 70. år.
 8. Kapitel IV affattes således:
» Ydelser ved dødsfald § 11. Til efterlevende ægtefæller efter medlemmer af  

 tillægspensionsordningen, der er født den 1. januar 1925 eller senere, og som  

 dør den 1. januar 1992 eller senere, udbetales der ved dødsfaldet et  

 eengangsbeløb.
Stk. 2. Beløbet svarer til den kapitaliserede værdi af en  

 pensionsydelse til den efterlevende ægtefælle.
Ved beregningen forudsættes  

 pensionsydelsen udbetalt livsvarigt fra dødsfaldet dog tidligst fra den  

 efterlevende ægtefælles 62. år, og idet der regnes med samme restlevealder  

 for mænd og kvinder.
 Stk. 3. Pensionsydelsen, jf. stk. 2, udgør 30 pct. af den  

 egenpension og bonuspension, som det pågældende medlem ved dødsfaldet har  

 optjent ret til.
 Stk. 4. Er den efterlevende ægtefælle ikke fyldt 62 år ved  

 dødsfaldet, nedsættes den kapitaliserede ydelse efter aktuarmæssige  

 principper.
 Stk. 5. Eengangsbeløbet udbetales til den efterlevende ægtefælle  

 på betingelse af, at ægteskabet har varet i mindst 3 måneder.
 Stk. 6. Eengangsbeløb, der ikke er begæret udbetalt senest 5 år  

 efter dødsfaldet, tilfalder Arbejdsmarkedets Tillægspension.
 § 12. Ud over beløbet efter § 11 udbetales der til efterlevende  

 ægtefæller, efter medlemmer af tillægspensionsordningen fra fødselsårgangene  

 1925 - 1940, som dør den 1. januar 1992 eller senere, et eengangsbeløb.
Stk. 2. Beløbet svarer til den kapitaliserede værdi af en  

 pensionsydelse til den efterlevende ægtefælle.
Ved beregningen forudsættes  

 pensionsydelsen udbetalt fra dødsfaldet dog tidligst fra den efterlevendes  

 62. år, og idet der regnes med samme restlevealder for mænd og kvinder, jf.  

 stk. 4.
Stk. 3. Pensionsydelsen, jf. stk. 2, efter et medlem, der er født  

 senest den 31. december 1930, udgør 20 pct. af den egenpension og  

 bonuspension, som det pågældende medlem den 1. januar 1992 har optjent ret  

 til.
For medlemmer født i perioden 1. januar 1931 - 31. december 1940  

 aftrappes procenten jævnt, således at der for medlemmer, der er født den 1.  

 januar 1941 eller senere, ikke beregnes nogen pensionsydelse.
Stk. 4. Ved kapitaliseringen medregnes fra den efterlevende  

 ægtefælles 67. år kun den del af pensionsydelsen efter stk. 3, der sammenlagt  

 med pensionsydelsen efter § 11, stk. 3, overstiger den efterlevendes  

 eventuelle egen-pension (inklusive bonuspension), jf. kap.
III.
Er den  

 efterlevende ved dødsfaldet ikke fyldt 67 år, medregnes ved beregningen af  

 egenpensionen forventede bidrag indtil 67-året, beregnet på grundlag af den  

 forudgående bidragsbetaling.
 Stk. 5. For eengangsbeløbet efter denne bestemmelse gælder det  

 samme som nævnt i § 11, stk. 4-6.
 § 13. Til efterlevende ægtefæller efter medlemmer af  

 tillægspensionsordningen, som er født senest den 31. december 1924, og som  

 dør den 1. januar 1992 eller senere, udbetales der ved dødsfaldet dog  

 tidligst ved den efterlevendes 62. år, et eengangsbeløb, jf. stk. 3.
 Stk. 2. Til efterlevende ægtefæller, som er født den 1. januar  

 1930 eller senere, efter medlemmer, der er døde før den 1. januar 1992,  

 udbetales der ved den efterlevendes 62. år et eengangsbeløb, jf. stk. 3.
 Stk. 3. Eengangsbeløbene efter stk. 1 og 2, beregnes som den  

 kapitaliserede værdi af en pensionsydelse til den efterlevende ægtefælle, der  

 svarer til halvdelen af afdødes egenpension og bonuspension eller den  

 egenpension og bonuspension, som afdøde ville være berettiget til at få  

 udbetalt fra sit fyldte 67. år på grundlag af de indtil dødsfaldet indbetalte  

 bidrag og bonustilskrivning.
 Stk. 4. Ved kapitaliseringen forudsættes pensionsydelsen udbetalt  

 fra dødsfaldet, dog tidligst fra den efterlevende ægtefælles 62. år, jf. stk.  

 5.
 Stk. 5. Ved kapitaliseringen medregnes fra den efterlevende  

 ægtefælles 67. år dog kun den del af pensionsydelsen, jf. stk. 3, der  

 overstiger ægtefællens evt. egenpension (inklusive bonuspension, jf. kap.  

 III). Er den efterlevende ægtefælle ved dødsfaldet ikke fyldt 67 år,  

 medregnes ved beregningen af egenpensionen forventede bidrag indtil 67-året,  

 beregnet på grundlag af den forudgående bidragsindbetaling.
 Stk. 6. Eengangsbeløbene efter stk. 1 og 2, udbetales på  

 betingelse af, at ægteskabet har varet i 10 år, og at afdøde har opnået ret  

 til fuld pension, jf. §§ 6, 7 og 8, for i alt 10 år.
§ 14. Hvor retten til udbetaling af ægtefællepension og  

 bonuspension er opnået før den 1. januar 1992, ydes pensionen efter de hidtil  

 gældende regler.
Retten bortfalder ved indgåelse af nyt ægteskab, men  

 genindtræder efter anmodning, hvis ægteskabet ophører.
 Stk. 2. Opfylder den efterlevende ægtefælle samtidig betingelserne  

 for at modtage tillægspension i form af egenpension i henhold til kapitel  

 III, har pågældende kun ret til den største af pensionerne.
 Stk. 3. Ægtefællepensionen udbetales i øvrigt i overensstemmelse  

 med reglerne i § 9, stk. 1 og 2.
§ 14a.
Udbetaling af eengangsbeløb efter §§ 11, 12 og 13 sker  

 efter anmodning fra den berettigede.
 Stk. 2. De nærmere regler for beregning af eengangsbeløb efter §§  

 11, 12 og 13, samt beregning af egenpension efter § 12, stk. 4 og § 13, stk.  

 4, fastsættes af bestyrelsen for Arbejdsmarkedets Tillægspension, der  

 ligeledes med Finanstilsynets godkendelse fastsætter regler for bestemmelse  

 af kapitaliseringsværdier.«.
Kapitel IV Ægtefællepension § 11. Tillægspension i form af pension til ægtefællen efter en  

 tillægspensionist eller et medlem, der er afgået ved døden, ydes på  

 betingelse af, at 1) den efterlevende ægtefælle er fyldt 62 år, 2) den afdøde ægtefælle har opnået mindst 10 års anciennitet og 3) ægteskabet har varet mindst 10 år.
 Stk. 2. Opfylder den efterlevende ægtefælle samtidig betingelserne  

 for at modtage tillægspension i form af egenpension i henhold til kapitel III  

 eller regler fastsat efter § 4 a, stk. 4, har pågældende kun ret til den  

 største af pensionerne.
 Stk. 3. Retten til ægtefællepension bortfalder ved indgåelse af  

 nyt ægteskab, men genindtræder efter begæring, hvis ægteskabet ophører.
§ 12. Ægtefællepension ydes efter begæring fra dødsfaldet.
Modtog  

 afdøde tillægspension i form af egenpension, ydes ægtefællepension først fra  

 den dato, fra hvilken afdødes egenpension bortfalder.
 Stk. 2. For tiden forud for begæringens indgivelse kan der højst  

 ydes 6 måneders ægtefællepension.
 Stk. 3. Ægtefællepension udbetales i øvrigt i overensstemmelse med  

 reglerne i § 9, stk. 1.
 § 13. Ægtefællepensionen udgør halvdelen af den tillægspension,  

 som den afdøde ægtefælle modtog ved dødsfaldet eller ville have været  

 berettiget til at modtage fra sit fyldte 67. år på grundlag af de indtil  

 dødsfaldet indbetalte bidrag.
 Stk. 2. Er den efterlevende ægtefælle berettiget til  

 ægtefællepension på grundlag af mere end eet ægteskab, kan den samlede  

 ægtefællepension højst udgøre halvdelen af den fulde tillægspension i henhold  

 til § 5, stk. 2, eller regler fastsat efter § 4 a, stk. 4, og af eventuel  

 forhøjelse ydet en af de afdøde ægtefæller i medfør af § 10.
 § 14. (Bortfaldet ved lov nr. 159 af 12. april 1978).
 9. § 15 affattes således:
» § 15. Bestyrelsen for Arbejdsmarkedets Tillægspension  

 fastsætter størrelsen af årsbidraget, som er det bidrag, der for  

 beskæftigelse hos samme arbejdsgiver årligt skal betales for et  

 fuldtidsbeskæftiget medlem.
Beslutning herom skal godkendes af  

 repræsentantskabet ved simpelt flertal, dog at såvel et flertal af  

 arbejdsgiverrepræsentanter som et flertal af lønmodtagerrepræsentanter skal  

 stemme for beslutningen.
 Stk. 2. For medlemmer, der ikke er fuldtidsbeskæftigede, betales  

 der for beskæftigelse hos samme arbejdsgiver enten 2/3, 1/3 eller intet  

 bidrag afhængig af beskæftigelsens omfang.
 Stk. 3. For at sikre, at medlemmer med samme beskæftigelsesgrad  

 uanset beskæftigelsesform og aflønningsperiode får indbetalt bidrag af samme  

 størrelse, jf. dog § 4a, fastsætter arbejdsministeren efter forhandling med  

 finansministeren og bestyrelsen for Arbejdsmarkedets Tillægspension regler  

 for beregning af bidrag under beskæftigelse hos samme arbejdsgiver, herunder  

 nærmere regler om:
1) årsbidragets opdeling på lønperioder, samt de timegrænser, der er  

 afgørende for, hvornår der skal betales fuldt, 2/3, 1/3 eller intet bidrag, 2) beregning af det timetal, der lægges til grund for bidragsbetalingen  

 for medlemmer, hvis arbejdstid ikke kendes, og 3) bidragets størrelse for persongrupper, der typisk har beskæftigelse hos  

 flere arbejdsgivere inden for en enkelt uge.
 Stk. 4. Arbejdsgiveren betaler 2/3 af bidraget og medlemmet 1/3.
 Stk. 5. Medlemmer, der bevarer deres medlemskab i medfør af § 2,  

 stk. 2, betaler selv det samlede bidrag efter stk. 1.
 Stk. 6. Bidragsbetaling for et medlem ophører ved dettes fyldte  

 67. år.«.
§ 15. Bidraget udgør for medlemmer med mindst 30 timers ugentlig  

 beskæftigelse hos samme arbejdsgiver 9 kr. pr. uge, hvoraf arbejdsgiveren  

 betaler 6 kr. og medlemmet 3 kr.
For medlemmer med 20-29 timers ugentlig  

 beskæftigelse hos samme arbejdsgiver udgør bidraget 6 kr., hvoraf  

 arbejdsgiveren betaler 4 kr. og medlemmet 2 kr.
For medlemmer med 10-19  

 timers ugentlig beskæftigelse hos samme arbejdsgiver udgør bidraget 3 kr.,  

 hvoraf arbejdsgiveren betaler 2 kr. og medlemmet 1 kr.
Stk. 2. For månedslønnede med mindst 130 timers månedlig  

 beskæftigelse hos samme arbejdsgiver udgør bidraget pr. måned 36 kr., hvoraf  

 arbejdsgiveren betaler 24 kr. og medlemmet 12 kr.
For månedslønnede medlemmer  

 med 862/3-129 timers månedlig beskæftigelse hos samme arbejdsgiver udgør  

 bidraget pr. måned 24 kr., hvoraf arbejdsgiveren betaler 16 kr. og medlemmet  

 8 kr.
For månedslønnede medlemmer med 431/3-861/3 timers månedlig  

 beskæftigelse udgør bidraget pr. måned 12 kr., hvoraf arbejdsgiveren betaler  

 8 kr. og medlemmet 4 kr.
 Stk. 3. For de lønmodtagergrupper, der er omhandlet i § 2, stk. 3,  

 fastsætter arbejdsministeren efter forhandling med de interesserede  

 arbejdsgiver- og lønmodtagerorganisationer de nærmere regler for  

 bidragsbetalingen.
 Stk. 4. For lønmodtagere, hvis arbejdstid ikke kendes, udregnes  

 det timetal, der lægges til grund for bidragsbetalingen, efter tilsvarende  

 regler som fastsat i § 4, stk. 1, c).
 Stk. 5. Medlemmer, der bevarer deres medlemskab i medfør af § 2,  

 stk. 2, betaler selv det samlede bidrag efter stk. 1-4 med de ændringer, der  

 er fastsat efter § 19, stk. 3.
 Stk. 6. Bidragsbetaling for et medlem ophører ved dettes fyldte  

 67. år.
 10. § 16 ophæves.
 § 16. Det påhviler ledelsen for Arbejdsmarkedets Tillægspension at  

 tage op til overvejelse, hvorledes og fra hvilket tidspunkt de i § 15 anførte  

 bidragssatser skal reguleres for at imødegå de finansielle forpligtelser, som  

 bestemmelserne i kapitel IV om ægtefællepension medfører for ordningen.
 11. § 17, stk. 7 , ændres »anciennitet i henhold til  

 § 8« til: »pensionsret«.
§ 17. - - - Stk. 7. Hvis der ikke opnås dækning hos arbejdsgiveren for  

 skyldige bidrag eller disse eftergives, tillægges der lønmodtageren  

 anciennitet i henhold til § 8 for det manglende bidrag.
12. § 17a, stk. 2 , ændres »fuldt bidrag efter § 15,  

 stk. 1, 1. pkt., og stk. 2, 1. pkt.« til: »årsbidrag efter § 15,  

 stk. 1.« § 17a. - - - Stk. 2. Beløbet beregnes af Arbejdsmarkedets Tillægspension på  

 grundlag af de samlede bidrag til Arbejdsmarkedets Tillægspension, som er  

 modtaget fra arbejdsgiveren i en forudgående 3 måneders periode.
Beløbet  

 udgør 1.166,40 kr. om året for hver gang arbejdsgiveren indbetaler et beløb,  

 der svarer til fuldt bidrag efter § 15, stk. 1, 1. pkt., og stk. 2, 1. pkt.
 13. §§ 18, stk. 2, 27, stk. 1-5 og 32, stk. 1 ændres  

 »forsikringsrådet« til: »Finanstilsynet« og  

 »rådet« ændres til: »tilsynet«.
§ 18. - - - Stk. 2. Forsikringsplanen - og ændringer heri - skal godkendes  

 aktuarmæssigt af forsikringsrådet.
§ 27. De af bestyrelsen for Arbejdsmarkedets Tillægspension i  

 henhold til § 19, stk. 1, foretagne aktuarmæssige opgørelser skal sendes til  

 forsikringsrådet.
Opgørelserne skal foretages af en af forsikringsrådet  

 godkendt aktuar.
Stk. 2. Forsikringsrådet er berettiget til at afkræve  

 Arbejdsmarkedets Tillægspension enhver oplysning, som rådet anser for  

 fornøden til den aktuarmæssige bedømmelse af ordningen.
Rådet skal til enhver  

 tid have adgang til at gøre sig bekendt med institutionens bøger, regnskaber  

 og hele virksomhed.
 Stk. 3. Efter at forsikringsrådet har gennemgået opgørelsen, jf.  

 stk. 1, afgiver rådet indberetning herom til arbejdsministeren og underretter  

 Arbejdsmarkedets Tillægspension om indberetningens indhold.
 Stk. 4. Finder forsikringsrådet, at Arbejdsmarkedets  

 Tillægspension ikke på det foreliggende grundlag fuldt ud vil kunne  

 fyldestgøre sine forpligtelser, afgiver rådet efter at have forhandlet med  

 Arbejdsmarkedets Tillægspension indberetning herom til arbejdsministeren.
 Stk. 5. Til dækning af udgifterne ved forsikringsrådets tilsyn i  

 henhold til stk. 1-4 fastsætter arbejdsministeren efter samråd med  

 industriministeren et gebyr, der udredes af Arbejdsmarkedets Tillægspension.
§ 32. Med bøde eller hæfte straffes, hvis strengere straf ikke er  

 forskyldt efter anden lovgivning, den, der som medlem af bestyrelse eller  

 repræsentantskab eller som direktør, aktuar eller revisor for  

 Arbejdsmarkedets Tillægspension, a. undlader at opfylde de pligter, der påhviler ham efter loven, b. giver urigtige eller vildledende oplysninger til arbejdsministeren,  

 forsikringsrådet eller andre offentlige myndigheder eller til ledelsen om  

 forhold, der vedrører Arbejdsmarkedets Tillægspension, c. gør sig skyldig i grov eller oftere gentagen forsømmelse eller  

 skødesløshed, der kan medføre tab for Arbejdsmarkedets Tillægspension eller  

 medlemmerne.
 14. § 19, stk. 3 , ophæves.
 Stk. 4 bliver herefter stk. 3.
§ 19. - - - Stk. 3. Ledelsen kan ligeledes ændre bidragene efter § 15 til  

 Arbejdsmarkedets Tillægspension.
Beslutning herom skal godkendes af  

 repræsentantskabet ved simpelt flertal, dog at såvel et flertal af  

 arbejdsgiverrepræsentanter som et flertal af lønmodtagerrepræsentanter skal  

 stemme for beslutningen.
 15. To steder i § 21, stk. 3 , og i § 23, stk. 1 ,  

 ændres »Fællesrådet for danske Tjenestemænds- og  

 Funktionærorganisationer« til: »Funktionærernes og Tjenestemændenes  

 Fællesråd«.
§ 21. - - - Stk. 3. Af lønmodtagerrepræsentanterne udpeges:
9 af Landsorganisationen i Danmark, hvoraf een skal repræsentere  

 lønmodtagere inden for butiks-, handels- og kontorvirksomhed, een skal  

 repræsentere lønmodtagere inden for landbrugsområdet, og een skal  

 repræsentere lønmodtagere ansat i stat og kommuner; 2 af Fællesrådet for danske Tjenestemands- og Funktionærorganisationer,  

 hvoraf een skal repræsentere lønmodtagere ansat i stat og kommuner; 1 af FR-Hovedorganisation for Arbejdsleder- og tekniske  

 Funktionærforeninger i Danmark; 3 af arbejdsministeren efter samråd med lønmodtagerorganisationer, der  

 ikke er tilsluttet Landsorganisationen i Danmark, Fællesrådet for danske  

 Tjenestemands- og Funktionærorganisationer eller FR-Hovedorganisation for  

 Arbejdsleder- og tekniske Funktionærforeninger i Danmark.
§ 23. - - - Stk. 3. Bestyrelsen skal lede administrationen af Arbejdsmarkedets  

 Tillægspension i overensstemmelse med reglerne i denne lov og den godkendte  

 forsikringsplan.
 16. I § 28, stk. 1 , ændres »§ 19, stk. 2 og 3«  

 til: »§ 15, stk. 1 og § 19, stk. 2«.
§ 28. Arbejdsmarkedets Tillægspensions afgørelser i henhold til  

 denne lov om a. medlemskab b. bidrag, herunder om beregning og opkrævning c. pension, eller d. beregning af beløb efter § 17 a, stk. 2 kan - bortset fra beslutninger  

 trufne i henhold til § 19, stk. 2 og 3 - inden for en frist af 4 uger fra den  

 dag, hvor afgørelsen er meddelt, indbringes for et ankenævn.
 17. I § 30, stk. 2 , ændres  

 »Ulykkesforsikringsselskaber« til: »Forsikringsselskaber, der  

 tegner arbejdsskadeforsikringer«.
§ 30. - - - Stk. 2. Offentlige myndigheder, ulykkesforsikringsselskaber samt  

 arbejdsgivere, lønmodtagere og faglige organisationer skal på begæring  

 overlade Arbejdsmarkedets tillægspension og ankenævnet enhver oplysning, som  

 er af betydning for afgørelsen af pensionsspørgsmål i henhold til denne lov.
