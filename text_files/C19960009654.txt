(til samtlige kommuner m. fl.) Folketinget har den 31. maj 1996 vedtaget * L 250 - Forslag til lov om ændring af lov om social pension (Ændret  

 regulering af indtægtsgrundlaget for beregning af social pension).
Lovforslaget L 250 med bemærkninger vedlægges til orientering. (* 1) Det vedtagne lovforslag træder i kraft dagen efter bekendtgørelsen i  

 Lovtidende med virkning for den årlige fastsættelse af pensionen den 1.  

 januar 1996.
 Lovændringen er - som det fremgår af lovbemærkningerne - et led i  

 bestræbelserne for, at beregning af sociale pensioner skal ske på så aktuelt  

 et grundlag som muligt og på grundlag af oplysninger, der tilgår  

 pensionsmyndighederne så automatisk som muligt fra bl.a. skattemyndighederne.
 Den vedtagne lovændring medfører, at reguleringen af den personlige  

 indkomst, der indgår i indtægtsgrundlaget for beregning af sociale pensioner,  

 ved den årlige fastsættelse af pensionen, sker efter samme regler, som  

 anvendes ved den regulering, der sker ved forskudsregistreringen efter  

 kildeskatteloven.
Den anvendte reguleringsprocent for forskudsregistreringen efter  

 kildeskatteloven tager udgangspunkt i lønudviklingen mellem henholdsvis det  

 senest skattelignede år og det kommende skatteår.
Procentsatsen fastsættes af  

 Skatteministeriet i en bekendtgørelse.
 Lovændringen bidrager samtidig til at skabe den nødvendige sammenhæng  

 mellem forskudssystemet og pensionssystemet således, at pensionsmyndighederne  

 kan omregne sociale pensioner på grundlag af oplysninger fra  

 skattemyndighederne om ændringer af forskudsregistreringen.  

 Forskudsregistreringen vil derfor i fremtiden indeholde oplysninger af en  

 detaljeringsgrad, der er nødvendig for at opgøre indtægtsgrundlaget efter  

 pensionsloven, og forskudsregistreringer for pensionister og deres ægtefæller  

 vil indeholde den forventede fremtidige helårlige indkomst (fremadrettede  

 data.)Disse oplysninger vil fra den 1. januar 1997 tilgå  

 pensionsmyndighederne automatisk.
 Pensionsmyndighederne har hermed mulighed for og pligt til at reagere over  

 for pensionisten med henblik på en eventuel omregning af den sociale pension  

 efter § 39 i lov om social pension, såfremt oplysningerne om ændrede forhold  

 giver grundlag for en ændret pensionsydelse.
 Forskudsregistrering kan i visse tilfælde ændres på pensionistens  

 anmodning uden større dokumentation for rigtigheden af oplysningerne.  

 Pensionsmyndighederne skal derfor ikke automatisk omregne pensionen alene på  

 dette grundlag, men først sikre sig hos pensionisten, at de oplysninger om  

 ændringer, der ligger til grund for ændring af forskudsregistreringen, også  

 skal anvendes til en ændret pensionsberegning.
 Kommunedata vil udsende en SOP-Orientering til kommunerne om det  

 fremtidige system.
Med venlig hilsen Leif Sondrup Særlige note:
 (* 1) Lovforslaget er udeladt her, da det har været offentliggjort i  

 Lovtidende A som nr. 494 af 12 juni 1996, samt forefindes i Retsinformation.
