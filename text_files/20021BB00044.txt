Fremsat den 22. november 2002 af  

 Jørn Jespersen (SF) og Aage Frandsen (SF) Forslag til folketingsbeslutning om oprettelse af et Center for Miljø og Sundhed Folketinget opfordrer regeringen til at fremsætte  

 lovforslag og foretage de nødvendige ændringer af administrative  

 forskrifter til oprettelse af et Center for Miljø og Sundhed med det  

 formål at initiere forskning og at fremkomme med anbefalinger til  

 handling i samarbejde med udenlandske og danske institutioner, ministerier,  

 styrelser m.v.
Bemærkninger til forslaget Miljøfaktorer har stor indflydelse  

 på menneskers sundhed og trivsel.
Miljøfaktorer, som mennesket  

 kun i begrænset omfang har indflydelse på i hverdagen,  

 kræver en særlig koordineret og forebyggende indsats på  

 tværs af sektorer og landegrænser og på tværs af  

 ministerier og styrelser m.v.
Ud over at påføre de ramte og  

 pårørende lidelser er negative miljøfaktorer en  

 samfundsøkonomisk belastning af betydelige dimensioner.
Alene allergi  

 kostede f.eks.
EU 29 mia. euro i 1999 (Sachverständigrat für  

 Umweltfragen: Sondergutachten Umwelt und Gesundheit (1999)), og tal fra USA  

 antyder sænkning af produktivitet og BNP på 10 pct. som  

 følge af skader på intelligens og nervesystem.
Centret skal beskæftige sig med  

 miljøfaktorer.
Centret skal kun beskæftige sig med  

 livsstilsfaktorer i det omfang, hvor miljøfaktorer i en række  

 tilfælde har en forstærkende effekt på livsstilsfaktorer.  

 Formålet er at sikre et højt beskyttelsesniveau i den nationale  

 strategi og daglige indsats for miljø og sundhed med henblik på  

 at forhindre forekomst af miljørelaterede sundhedsskader og  

 forværring af sygdomssymptomer som følge af  

 miljøforureninger.
Det foreslås, at centret gøres  

 uafhængigt af regeringen, således at det vil stå centret  

 fuldstændig frit at foreslå den til enhver tid siddende regering  

 forskningsinitiativer, tiltag mod konkrete miljøbelastninger,  

 vidensopsamling og prioriteringer af samfundets investeringer i  

 øvrigt.
Det foreslås, at centret til dette formål kan  

 udarbejde bl.a. kommentarer til regeringens forslag til finanslov og relevant  

 lovgivning i øvrigt.
Centret kan vurdere regeringens prioriteringer og  

 investeringer og kan  fremlægge forslag til forbedringer til gavn for  

 miljø og sundhed.
Det foreslås, at Folketingets partier mellem  

 1. og 2. behandling af regeringens forslag til finanslov indkaldes til  

 forhandling om centrets vurdering og forslag til ændringer, ligesom  

 relevante organisationer høres.
Beslutningsforslaget er ikke udtryk for mistillid til  

 danske styrelser, ministerier eller institutioner, forskere og  

 organisationer.
Et uafhængigt center vil dog bedre kunne fremkomme med  

 de nødvendige forslag uafhængigt af den til enhver tid siddende  

 regering og vil dermed bidrage til en større åbenhed og debat om  

 samfundets prioriteringer.
Den til enhver tid siddende regerings  

 prioriteringer af miljø og sundhed vil derved bedre kunne vurderes i  

 forhold til andre prioriteter.
Centret vil med sin uafhængighed kunne  

 offentliggøre forslag, som ellers ville kunne være stoppet af  

 hensyn til en given regerings andre prioriteter.
Der oprettes et sekretariat, og der ansættes et  

 mindre antal forskere og eksperter, som med kontaktflader til udenlandske og  

 hjemlige kollegaer samt til styrelser, ministerier og organisationer kan  

 sikre en solid faglig basis for arbejdet.
Bestyrelsen udpeges af partier, som  

 er opstillingsberettigede til folketingsvalg efter forslag fra organisationer  

 m.v., der normalt er høringsberettigede i forbindelse med  

 regeringsforslag på miljø- og sundhedsområdet.
 Forslagsstillerne er i øvrigt åbne over for,  

 hvordan centret skal forankres organisatorisk.
 Centrets overordnede arbejdsopgaver skal bl.a.  

 være:
Opfølgning af den nationale strategi for miljø og  

 sundhed, opfølgning på internationale politiske og juridiske  

 forpligtelser, som berører miljø og sundhed, og initiering af relevant forskning.
 Desuden kan centret af egen drift tage konkrete sager op.  

 Fra den seneste tid kan nævnes partikelforurening i byerne og  

 hormonforstyrrende stoffer i forbrugsvarer, herunder legetøj.
 Allergicentret på Rigshospitalet skal udgøre  

 en del af centrets virksomhed.
Centret skal arbejde ud fra en strategi om, at alle  

 befolkningsgrupper skal sikres et højt beskyttelsesniveau.
Det  

 betyder, at centrets indsats og forslag skal tage udgangspunkt i, at nogle  

 mennesker er mere sårbare end andre, f.eks. kvinder i den  

 fødedygtige alder og børn.
Arbejdet og indsatsen skal tage  

 udgangspunkt i forsigtighedsprincippet og substitutionsprincippet og gå  

 ud på at forudsige og forebygge negative miljøfaktorer.
Centret  

 skal således også samarbejde med andre tilsvarende institutioner  

 i udlandet om en Centrets formål er med frie hænder at  

 fremlægge forslag til udmøntning af de overordnede  

 strategimål, der er vedtaget i Danmark, EU, regionalt og  

 internationalt.
Et eksempel er det såkaldte Generationsmål for  

 kemikalierne, der blev vedtaget på Nordsøkonferencen i Esbjerg i  

 1995 (og senest bekræftet ved Verdenstopmødet for  

 Bæredygtig Udvikling i Johannesburg, 2002), som betyder, at farlige  

 kemikalier fra 2020 ikke må udledes til naturen.
Et særligt indsatsområde er de  

 hormonforstyrrende stoffer.
Et andet indsatsområde er sikring af, at  

 fødevarer skal være fri for uvedkommende kemi, hvad enten der er  

 tale om pesticider eller biprodukter fra produktion eller afbrænding af  

 affald, f.eks. dioxiner.
Et tredje indsatsområde er sikring af  

 forureningsfrit grund- og drikkevand.
Et fjerde område, at allergi og  

 luftvejssygdomme forårsaget af partikler og andre miljøfaktorer  

 skal bringes ned til det lavest mulige niveau.
Et femte eksempel er  

 støj på arbejdspladser og fra transport, som kan nedbringes ved  

 rent tekniske løsninger og ved omlægning af transporten og  

 arbejdsprocesserne.
Et sjette eksempel er påvisning af særlige  

 behov for udviklingskontrakter og lign., når det gælder udvikling  

 af substitutionsmuligheder på bestemte områder.
 Centret skal gennem sit virke stimulere til samarbejde  

 mellem myndighederne, ligesom det skal styrke forskningen.
 Centret skal i særdeleshed knytte internationale  

 kontakter og foreslå internationale tiltag til fremlæggelse i EU  

 samt regionale og internationale konventioner, herunder i regi af FN.  

 Derudover skal danske erfaringer, forskningsresultater og tiltag  

 videreformidles til regionale og globale interessenter.
Skriftlig fremsættelse Jørn Jespersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af et  

 Center for Miljø og Sundhed.
(Beslutningsforslag nr.
B 44).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
