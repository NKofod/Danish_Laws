Vedtaget af Folketinget ved 3. behandling den 20. marts 2012 Forslag til Lov om ændring af våbenloven (Straf for overtrædelse af knivforbuddet) § 1 I lov om våben og eksplosivstoffer, jf. lovbekendtgørelse nr. 704 af 22. juni 2009, som ændret ved § 1 i lov nr. 538 af 26. maj 2010 og § 1 i lov nr. 413 af 9. maj 2011, foretages følgende ændring:
 1. § 10, stk. 2, affattes således:
»Stk. 2. Overtrædelse af § 4, stk. 1, straffes med bøde, under skærpende omstændigheder dog med fængsel indtil 2 år.« § 2 Loven træder i kraft den 1. april 2012.
