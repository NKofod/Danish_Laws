Nr BTL 9 Betænkning over Forslag til lov om ændring af forskellige skattelove  

 (Ophævelse af dobbeltbeskatningen af aktieudbytte)   

 Nr L 9 1990-91, 2. samling Afgivet af Skatteudvalget Afgivet: 19910222 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Nogle af de skriftlige spørgsmål og ministerens besvarelse heraf er  

 optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Den A.
P.
Møllerske Støttefond, Erhvervenes Skattesekretariat, Foreningen af Statsautoriserede Revisorer og Tax-Partner Aps.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse uændret.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Mindretallet ønsker at udtale følgende:
 Lovforslaget er i vidt omfang resultatet af socialdemokratiske ideer, der  

 fremkom under forhandlingerne mellem skattereformpartierne i foråret 1990, og  

 det er beklageligt, at de øvrige partier ikke har ønsket at forhandle sig  

 frem til enighed med Socialdemokratiet om de sidste udestående spørgsmål.
 Ændringsforslag nr. 1 skal ses i sammenhæng med det af mindretallet  

 fremsatte forslag til folketingsbeslutning om ændret aktieavancebeskatning (B  

 31).
 Ændringsforslag nr. 2 er affødt af skatteministerens besvarelse af  

 spørgsmål 13, hvori det fastslås, at der ikke med lovforslagets nuværende  

 udformning kan statueres maskeret løn i forhold til udbytteudlodninger, der  

 mangler baggrund i selskabets indtjening.
 Ændringsforslag nr. 3 sigter på helt at forebygge camoufleret løn for  

 højtbeskattede storaktionærer.
 Ændringsforslag nr. 4 og 5 vil i praksis forhindre, at ægtepar med særeje  

 frit kan udnytte overførselsretten.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling,  

 men kan dog stemme for de af Socialdemokratiet stillede ændringsforslag.
 Mindretallet ønsker at udtale følgende:
SF finder det skandaløst, at man både lemper selskabsskatten og bagefter  

 også lemper beskatningen af aktionærer.
SF konstaterer, at der fortsat er en  

 række uløste kontrolmæssige problemer, som det fremgår af de optrykte bilag.  

 Således vil der være behov for at kontrollere grænsen på de 30.000 kr.,  

 ligesom der også vil være behov for en rubrik til angivelse af maskeret  

 udbytte.
Når det maskerede udbytte kan udtages skattemæssigt billigere end  

 lønnen, må det direkte forventes, at behovet for at deklarere et sådant  

 udbytte på selvangivelsen bliver stort.
Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling.
Mindretallet  

 vil redegøre for sin stilling til ændringsforslagene ved 2. behandling.
 Et femte mindretal (Det Radikale Venstres medlem af udvalget)  

 indstiller lovforslaget til vedtagelse og vil redegøre for sin  

 stilling til ændringsforslagene ved 2. behandling.
Ændringsforslag Af et mindretal (S), tiltrådt af et mindretal (SF):
Til § 1 1) I den under nr. 3 foreslåede § 4 a, stk. 1,  

 indsættes efter nr. 3 som nyt nummer:
»4) fortjeneste ud over 1.000 kr. ved udlodning af  

 likvidationsprovenu fra aktieselskaber, anpartsselskaber, andelsselskaber  

 m.v. i det kalenderår, hvor selskabet endeligt opløses.« 2) I den under nr. 3 foreslåede § 4 a indsættes  

 efter stk. 2 som nyt stykke:
» Stk. 3. Hvor deklareret udbytte i et selskab overstiger den  

 skattepligtige selskabsindkomst og en eller flere aktionærer er  

 skattepligtige efter § 4, stk. 2-3, i lov om beskatning af fortjeneste ved  

 afståelse af aktier m.v., har ligningsmyndighederne, hvis omstændighederne i  

 øvrigt taler derfor, adgang til at statuere, at det deklarerede udbytte helt  

 eller delvis har karakter af en camoufleret lønudbetaling og skal beskattes  

 som sådan.« 3) I den under nr. 7 foreslåede § 8 a, stk. 2,  

 ændres »45 pct.« til: »50 pct.« 4) I den under nr. 7 foreslåede § 8 a affattes  

stk. 3 således:
» Stk. 3. Ved afgørelsen af, om en gift persons  

 udbytteindkomst overstiger det i stk. 1-2 nævnte grundbeløb, tages alene  

 hensyn til udbyttet af aktier m.v., som personen ifølge selvangivelsen ejer  

 og råder over.« 5) I den under nr. 7 foreslåede § 8 a udgår stk.  

 4.
 Stk. 5 bliver herefter stk. 4.
Til § 8 6) Paragraffen affattes således:
» § 8 I lov om beskatning af fortjeneste ved afståelse af aktier m.v., jf.  

 lovbekendtgørelse nr. 698 af 5. november 1987, som senest ændret ved lov nr.  

 356 af 1. juni 1990, foretages følgende ændringer:
1. I § 1, stk. 3, indsættes efter »reglerne i denne  

 lov«: », for så vidt de ikke er omfattet af § 4 a, stk. 1, nr. 4, i  

 lov om indkomst- og formueskat for personer m.v.« 2. I § 5, stk. 5, indsættes efter sidste pkt.:
»Tab ved afståelse af aktier, hvor selskabet har været fritaget for  

 at medregne en del af udbytterne ved indkomstopgørelsen efter  

 selskabsskattelovens § 13, stk. 4, eller lov om beskatning af fonde, visse  

 foreninger og institutter m.v. § 10, stk. 3, kan kun fradrages med det beløb,  

 hvormed tabet overstiger den del af udbytterne, som ikke er blevet medregnet  

 ved indkomstopgørelsen.« Bemærkninger Til nr. 1 og 6 Det fastslås, at fortjeneste ved solvent likvidation, for så vidt angår  

 beløb ud over 1.000 kr. af fortjenesten, fremtidigt beskattes som  

 aktieudbytte.
Dette betyder, jf. ændringsforslag nr. 3, at fortjeneste ud  

 over 31.000 kr. beskattes med 50 pct.
Det antages, at forslaget - til stor gavn for konsolideringen i  

 erhvervslivet - vil være en afgørende bremse på solvente likvidationer.
Af  

 samme grund må det umiddelbare provenu antages at være begrænset.
Til nr. 2 Det fastslås, at det - hvor omstændighederne i øvrigt taler herfor - er  

 muligt at underkende deklaration af udbytte og statuere camoufleret  

 lønudbetaling i hovedaktionærselskaber, hvor udbyttet overstiger selskabets  

 skattepligtige fortjeneste.
Det må anses for at være en nødvendig værnsregel.  

 Uden denne regel kan det næppe undgås, at et stort antal mindre  

 familieanpartsselskaber uden aktuel skattepligtig selskabsindkomst udlodder  

 skattefri reserver som camoufleret løn til en definitiv beskatning på 30 pct.
Til nr. 3 Skatten for udbytteindkomst ud over 30.000 kr. er tænkt som et værn mod,  

 at udbytte i veltjenende hovedaktionærselskaber anvendes som en lavere  

 beskattet form for camoufleret lønudbetaling.
Men den foreslåede sats på 45  

 pct. er præcis ikke høj nok til at tjene dette formål.
En selskabsskat på 38  

 pct. med rentefordel ved sen betaling svarer kun til en effektiv kildeskat på  

 ca. 34 pct.
Derfor er der basis for et udbytte på 66 pct. af overskuddet, og  

 hvis dette ud over 30.000 kr. beskattes med i alt 45 pct., så når den samlede  

 effektive beskatning kun op på 63,7 pct.
 Det foreslås derfor at hæve den høje skattesats for udbytte fra 45 til 50  

 pct. for at sikre en samlet effektiv beskatning på 67 pct., hvilket er på  

 højde med højeste personskat i de kommuner, hvor de fleste større aktionærer  

 er bosat.
 Ændringsforslaget betyder et merprovenu på ca. 20 mio. kr. fra en gruppe  

 på ca. 5.000 personer med gennemsnitlige aktieformuer på over 1,2 mio. kr.
Til nr. 4 og 5 Det må anses for uhensigtsmæssigt, at gifte personer med større  

 aktionærposter kan undvige den høje beskatning for udbytteindkomst helt op  

 til 60.000 kr. ved også på dette punkt at indføre en regel om ret til  

 overførsel af uudnyttet bundfradrag.
Derimod forekommer det helt ubetænkeligt  

 at henholde sig den faktiske rådighed over aktieformuen, som selvangives af  

 en gift person.
 Ændringsforslagene betyder et merprovenu på ca. 5 mio. kr.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Nogle af udvalgets spørgsmål til skatteministeren og dennes svar herpå Spørgsmål nr. 6:
Hvorledes vil skattemyndighederne skulle kunne kontrollere, om en  

 skatteyders udbytteindtægter er så store, at der skal ske beskatning ud over  

 udbytteskatten? Spørgsmål nr. 7:
Er det tanken, at det foreslåede lovforslag skal følges op med en ændring  

 i skattekontrolloven, hvorefter der indføres oplysningpligt for udbetaling af  

 udbytte til danske skatteydere? Svar:
Efter de gældende regler skal det udbytteudloddende selskab ikke oplyse  

 skattemyndighederne om, hvem der modtager udbytte.
Selskaberne vil i mange  

 tilfælde ikke være i besiddelse af oplysninger om aktionærernes identitet.
De udbytteudloddende selskaber skal derimod oplyse om det samlede  

 deklarerede udbytte og indeholde udbytteskat på 30 pct.
Ved skatteberegningen  

 modregnes udbytteskatten automatisk i udbyttemodtagerens slutskat på grundlag  

 af det selvangivne beløb.
Efter L 9 anses beskatningen af udbytte, der tilfalder personer, og som  

 ikke overstiger 30.000 kr., for endeligt afregnet i medfør af den indeholdte  

 udbytteskat.
Dette medfører, at ca. 665.000 personer ud af i alt 670.000  

 personer ikke længere behøver at selvangive udbyttet.
Spørgsmålet om kontrol  

 af, at personlige udbyttemodtagere foretager korrekt selvangivelse af  

 udbyttet, begrænses derfor til de knap 5.000 personer, som oppebærer udbytte,  

 der overstiger 30.000 kr.
Der er således ikke behov for at indføre  

 oplysningspligt for selskaberne om, hvem de udbetaler udbytte til, og hvor  

 store beløb der er tale om.
Langt den største del af sådanne indberettede  

 oplysninger vil være uden betydning.
Kontrollen af korrekt selvangivelse af  

 udbytte vil derfor fortsat ske ved ligningen af de skattepligtige.
Der er  

 gode muligheder for at foretage stikprøveundersøgelser baseret på oplysninger  

 fra aktieselskaberne om aktionærer med betydelige aktieposter eller fra  

 pengeinstitutter m.v., der har aktier i depot.
 Spørgsmål nr. 9:
Betyder lovforslaget, at også pengeinstitutter og lignende, der har  

 aktier som led i næringsvirksomhed, og som beskattes fuldt ud af kursavancer  

 og har fuldt fradrag for kurstab, kun skal beskattes af en del af de modtagne  

 aktieudbytter? Svar:
Efter lovforslaget skal selskaber, der ejer mindre end 25 pct. af  

 aktiekapitalen i det udbyttegivende selskab, betale 25 pct. i skat af det  

 modtagne udbytte.
Dette sker rent teknisk ved, at 66 pct. af udbyttet  

 medregnes ved opgørelsen af selskabets skattepligtige indkomst, der beskattes  

 med selskabsskatten på 38 pct. som foreslået i L 4. Denne beskatning giver  

 samme effektive skat, som minoritetsaktieselskaber betaler efter de gældende  

 regler, hvor selskaberne modtager en skattepligtig skattegodtgørelse på 25  

 pct. af udbyttet.
Samtlige aktie- og anpartsselskaber omfattet af selskabsskattelovens § 1,  

 stk. 1-2, herunder også pengeinstitutter og andre selskaber, der er  

 næringsdrivende med hensyn til aktier, skal kun medregne 66 pct. af udbyttet  

 ved indkomstopgørelsen.
Efter de gældende regler modtager også selskaber, der  

 er næringsaktionærer, skattegodtgørelse i forbindelse med deres udbytter.
Efter den gældende bestemmelse i aktieavancebeskatningslovens § 5, stk. 5,  

 kan selskaber kun fradrage tab ved afståelse af aktier, i det omfang tabet  

 overstiger udbytter, som ikke er blevet medregnet ved indkomstopgørelsen.
I  

 modsat fald kan der opnås fradragsret for tab, som ikke er lidt i realiteten,  

 fordi tabet modsvares af et skattefrit udbytte.
Denne bestemmelse gælder også  

 for næringsskattepligtige selskaber, jf. aktieavancebeskatningslovens § 3,  

 stk. 3.
Bestemmelsen i aktieavancebeskatningslovens § 5, stk. 5, foreslås i L 9  

 udvidet til også at gælde udbytte, som er delvis fritaget for beskatningen  

 ved, at 66 pct. af udbyttet medregnes ved indkomstopgørelsen.
Dog skal  

 tabsbegrænsningen kun omfatte den del af udbyttet, som ikke er blevet  

 medregnet ved indkomstopgørelsen.
 Spørgsmål nr. 15:
 Ad svar på spørgsmål 7, jf. bilag 4.
Hvorledes tænker ministeren sig, at man ved ligningen af skatteyderne  

 skal foretage stikprøvekontrol? Svar:
Som anført i svaret vil lovforslaget medføre, at det for langt de fleste  

 personlige udbyttemodtagere ikke vil være nødvendigt overhovedet at foretage  

 kontrol af, at udbyttet bliver selvangivet korrekt.
Behovet for kontrol vil  

 som følge af forslaget blive langt mindre.
Som anført i svaret er der gode  

 muligheder for at indhente oplysninger fra aktieselskaberne om aktionærer med  

 betydelige aktieposter og oplysninger fra pengeinstitutter m.v., der har  

 aktier i depot.
Det kan herefter kontrolleres, om de pågældende aktionærer  

 har selvangivet udbyttet af de pågældende aktier korrekt.
I øvrigt er det op  

 til ligningsmyndighederne at tilrettelægge stikprøvekontrollen.
 Spørgsmål nr. 16:
 Ad besvarelse af spørgsmål 9, jf. bilag 4.
Hvorledes skal den anførte begrænsning i fradrag for kurstab praktiseres,  

 hvis pengeinstituttet bruger lagerprincippet for skattemæssig avance på  

 aktier? Hvorledes påvirker kursreguleringer før denne lovs ikrafttræden  

 begrænsningerne i kursfradragstabet efter lovens ikrafttræden? Svar:
Efter L 9 skal fradragsberettiget tab ved afståelse af aktier reduceres  

 med den skattefri del af udbytte modtaget på de pågældende aktier.
Reglerne  

 påvirker ikke opgørelsen af fortjeneste.
Formålet med reglen er at forhindre,  

 at der kan opnås fradrag for tab, der ikke er lidt i realiteten, fordi en del  

 af tabet modsvares af skattefrit udbytte.
Avance og tab på næringsaktier opgøres som udgangspunkt efter en  

 gennemsnitsmetode, hvor anskaffelsessummen for hele aktiebeholdningen ved  

 salg af en del af aktierne fordeles på grundlag af aktiernes pålydende  

 imellem de afståede aktier og de aktier, som den skattepligtige beholder.
Den  

 skattefri del af udbytter, der er modtaget på hele aktiebeholdningen, og som  

 skal modregnes i et eventuelt realiseret tab, må derfor fordeles på  

 tilsvarende måde, når der afstås aktier.
Af hensyn til beregningen af en  

 eventuel tabsfradragsreduktion ved senere salg af aktier i samme selskab  

 gælder dette også i tilfælde, hvor afståelsen ikke udløser et tab.
Udbytter,  

 der kan henføres til aktier, som er afstået, skal således ikke reducere  

 eventuelle tab ved senere afståelser af andre aktier i samme selskab.
Avance og tab på næringsaktier kan også opgøres efter et lagerprincip,  

 således at urealiseret avance eller tab medregnes til den skattepligtige  

 indkomst.
Anvendes lagerprincippet, må et eventuelt tab på beholdningen af  

 aktier i et selskab reduceres med den skattefri del af det samlede udbytte,  

 der indtil opgørelsestidspunktet er erhvervet fra det pågældende selskab, og  

 som ikke tidligere er blevet modregnet i tab.
Afstås aktier, skal den del af  

 de skattefri udbytter, der ikke i det indkomstår, hvori aktierne er afstået,  

 er modregnet i tab, fordeles forholdsmæssigt mellem de afståede aktier og de  

 aktier, som den skattepligtige beholder.
På samme måde som ved anvendelse af  

 realisationsprincippet skal udbytte, der kan henføres til afståede aktier,  

 ikke reducere eventuelle tab i senere indkomstår på den resterende  

 aktiebeholdning.
Den foreslåede ordning til begrænsning af selskabers fradragsret for tab  

 ved afståelse af aktier i selskaber, der ikke er datterselskaber, omfatter  

 kun fradragsberettigede tab for indkomståret 1991 og senere indkomstår.
Da  

 udbytte fra selskaber, der ikke er datterselskaber, efter de gældende regler  

 medregnes fuldt ud ved indkomstopgørelsen, foretages begrænsningen alene på  

 grundlag af udbytte, som er modtaget i indkomståret 1991 eller senere.
Tab,  

 der er realiseret før indkomståret 1991, vil ikke være omfattet af forslaget.  

 For selskaber, der er næringsaktionærer, og som anvender lagerprincippet, vil  

 kursreguleringer før lovens ikrafttræden i sagens natur påvirke størrelsen af  

 det tab, der eventuelt kan opgøres efter lovens ikrafttræden.
Størrelsen af  

 begrænsningen af tabsfradraget vil dog som ovenfor anført alene bero på  

 udbytter modtaget i indkomståret 1991 eller senere.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet et spørgsmål til skatteministeren, som denne har besvaret skriftligt.
 Spørgsmålet og ministerens besvarelse heraf er optrykt som bilag til  

 tillægsbetænkningen.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

forkastelse.
 Et flertal inden for mindretallet (Socialdemokratiets medlemmer af  

 udvalget) ønsker at udtale, at man med beklagelse indstiller lovforslaget til  

 forkastelse i konsekvens af forkastelsen af de socialdemokratiske  

 ændringsforslag ved 2. behandling.
Socialdemokratiet foreslog i foråret 1990 den daværende regering  

 lovforslagets grundkonstruktion som forslag til endelig afregning af punktet  

 i skattereformaftalen om afskaffelse af dobbeltbeskatningen.
Men det skete  

 med nogle endda meget præcise forudsætninger.
Disse forudsætninger er ikke  

 blevet opfyldt.
 Man har f.eks. fra de borgerlige partiers side stædigt fastholdt, at de  

 5000 personer med de største udbytter og aktieformuer skal have en mulighed  

 for at tjene på at udbetale løn camoufleret som udbytte, og man har nægtet at  

 sikre adgang til at statuere camoufleret løn.
 Det er meget beklageligt, at de borgerlige partier har været totalt  

 argumentresistente og dermed har forhindret bred enighed om en konstruktion,  

 der både giver den meget ønskelige forenkling og undgår fortsat utilsigtet  

 udnyttelse af reglerne fra nogen af de mest velhavende mennesker i landet.
Et mindretal inden for mindretallet (Socialistisk Folkepartis medlemmer af  

 udvalget) bemærker, at Socialistisk Folkeparti agter at stemme imod  

 lovforslaget, der i sig selv er skamløst.
At regeringen, som det fremgår af  

 det socialdemokratiske bidrag til tillægsbetænkningen, giver yderligere  

 skatteundvigelsesmuligheder for de største formueejere, gør ikke lovforslaget  

 mindre skamløst.
 Et andet mindretal (Det Konservative Folkepartis, Venstres,  

 Fremskridtspartiets og Kristeligt Folkepartis medlemmer af udvalget)  

 indstiller lovforslaget til vedtagelse uændret.
 Et tredje mindretal (Centrum-Demokraternes og Det Radikale  

 Venstres medlemmer af udvalget) vil redegøre for sin stilling til  

 lovforslaget ved 3. behandling.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Et af udvalgets spørgsmål til skatteministeren og dennes besvarelse heraf Spørgsmål:
 Ministeren bedes oplyse, hvordan han vil lukke det hul i  

 skattelovgivningen, som blev åbenbaret ved behandling af en konkret sag på  

 Ligningsrådets møde den 12. marts 1991, hvorved reglerne i ligningslovens §  

 16 B vil kunne undviges:
 a) Selskaber, som hver især ejer under 25 pct. af aktiekapitalen i et  

 andet selskab, men som sammen med moder-/datterselskaber, som de er  

 sambeskattet med, ejer over 25 pct. af aktiekapitalen, slipper for at betale  

 skat af udloddede udbytter fra det pågældende selskab.
 b) Salg af aktieposter på under 25 pct. af aktiekapitalen til et andet  

 selskab (holdingselskabet) er tilsyneladende ikke omfattet af ligningslovens  

 § 16 B, uanset om det købende selskab er sambeskattede med andre selskaber,  

 som ejer tilsvarende aktieposter, hvorved de samlede aktiebesiddelser bringes  

 op over 25 pct., hvorefter selskaberne bliver fritaget for udbyttebeskatning  

 af udloddede udbytter fra det »købte« selskab.
 Herigennem kan det købende selskab betale for købet af aktierne ved at  

 overføre skattefri udbytter fra det købte selskab.
 Vil ministeren lukke hullet:
a) ved at fjerne skattefriheden for udloddede udbytter til sambeskattede  

 selskaber, der hver især ejer under 25 pct. af aktiekapitalen  

 (ændringsforslag til L 9), eller b) ved at ændre ligningslovens § 16 B, så besiddelse af aktiekapitaler på  

 under 25 pct. hos et selskab, der er sambeskattet med andre selskaber,  

 hvorved besiddelsen bringes op over 25 pct., bliver omfattet af  

 »holdingreglen« i ligningslovens § 16 B? Vil ministeren garantere, at ovennævnte hul lukkes inden udgangen af  

 indeværende folketingssamling? Svar:
 Jeg er enig med spørgeren i, at aktionærer ikke som anført i spørgsmålet  

 bør kunne sælge aktierne i et selskab til andre selskaber behersket af sammme  

 aktionærkreds, således at købesummen for aktierne kan finansieres ved  

 skattefrit udbytte fra det solgte selskab.
 Hvorledes den i spørgsmålet anførte fremgangsmåde i givet fald kan  

 imødegås på en effektiv og praktisabel måde, kan jeg ikke udtale mig om på  

 nuværende tidspunkt.
 Jeg kan dog give et tilsagn om at søge problemet løst i indeværende  

 folketingssamling.
