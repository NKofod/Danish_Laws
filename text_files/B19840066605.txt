 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jf.  

 lovbekendtgørelse nr. 187 af 9. april 1981 som ændret ved lov nr. 244 og lov  

 nr. 247 af 23. maj 1984, fastsættes:
Almindelige bestemmelser § 1.  Undervisningsministeriet, direktoratet for  

 erhvervsuddannelserne, kan godkende, at tekniske skoler gennemfører  

 uddannelse til landmålingstekniker.
 Uddannelsen varer 1 år og består af 1/2 års praktik, jf. § 5, efterfulgt  

 af 21 ugers skoleophold, jf. § 6.
 § 2.  Uddannelsens formål er at give de studerende en  

 sådan teoretisk og praktisk viden, at de kan medvirke ved løsning af opgaver  

 af såvel teknisk som administrativ karakter inden for områderne landmåling,  

 ejendomsregistrering og fysisk planlægning både i private virksomheder og i  

 den offentlige forvaltning.
Optagelsesbetingelser § 3.  Den uddannelsessøgende skal have gennemført  

 enten uddannelsen til teknisk assistent inden for bygge- og anlægslinjen  

 eller byggeteknikeruddannelsen og, inden uddannelsen begyndes, sammenlagt  

 have 1 års relevant praktik.
 Stk. 2.  Skolen afgør, om en ansøger opfylder  

 optagelsesbetingelserne efter stk. 1.
 Stk. 3.  Direktoratet kan efter indstilling fra  

 uddannelsesnævnet, jf. § 22, fastsætte nærmere, vejledende retningslinjer for  

 praktikken efter stk. 1.
 Stk. 4.  Direktoratet kan tillade, at uddannelsessøgende  

 optages, hvis de på anden måde skønnes at have opnået de nødvendige  

 kvalifikationer.
Adgangsregulering § 4.  Direktoratet kan fastsætte bestemmelser om  

 adgangsregulering efter indstilling fra uddannelsesnævnet, jf. § 22.
Uddannelsens opbygning § 5.  Praktikopholdet på 1/2 år med nær tilknytning  

 til uddannelsens teoretiske del skal gennemføres hos landinspektør,  

 arkitektfirma, rådgivende ingeniørfirma, teknisk forvaltning, anden offentlig  

 institution el. lign.
 Stk. 2.  I praktikopholdet, der gennemføres før  

 skoleopholdet, medregnes ferie efter ferielovens bestemmelser.
 Stk. 3.  De nærmere bestemmelser om praktikopholdet  

 fastsættes af direktoratet for erhvervsuddannelserne efter indstilling fra  

 uddannelsesnævnet.
 Stk. 4.  Skolen kan efter bestemmelser, der fastsættes  

 af direktoratet for erhvervsuddannelserne efter indstilling fra  

 uddannelsesnævnet, helt eller delvis fritage studerende for praktikopholdet  

 under forudsætning af, at de studerende ved anden uddannelse eller ved  

 tidligere beskæftigelse har erhvervet en praktisk erfaring, der er relevant  

 for uddannelsen til landmålingstekniker.
 § 6.  Skoleopholdet gennemføres normalt som  

 dagundervisning og består af et semester af 21 ugers varighed, i alt 800  

 lektioner, hvori er medregnet tid til afholdelse af eksamen.
 Stk. 2.  Direktoratet kan fastsætte bestemmelser,  

 hvorefter en studerende kan fritages for at deltage i undervisningen, hvis  

 den studerende kan dokumentere som led i en anden uddannelse at have deltaget  

 i undervisning i faget af et omfang, der mindst svarer til fagets omfang i  

 landmålingsteknikeruddannelsen.
Undervisningen § 7.  Undervisningen omfatter:
 Matematiske grundfag:
Matematik -------------------------------------------------------------------- Stk. 2.  Heraf anvendes 170 lektioner til praktiske  

 øvelser og 110 lektioner til en tværfaglig afgangsopgave.
 § 8.  Formålet med undervisningen i faggrupperne, jf.  

 § 7, stk. 1, er:
De matematiske grundfag - at give de studerende en viden og forståelse inden for det matematiske  

 og datalogiske fagområde, der anvendes som hjælpemiddel i de øvrige  

 faggrupper.
De landmålingstekniske fag - at give de studerende en sådan indsigt i landmåling, at de selvstændigt  

 kan planlægge og udføre almindeligt forekommende opmålings-, nivellements- og  

 afsætningsarbejder, og at give de studerende en kartografisk orientering.
De planlægningstekniske/juridiske fag at give de studerende - kendskab til de registre, der indeholder oplysninger om faste ejendomme, - forståelse for den ejendomsretlige og tekniske procedure, der er  

 nødvendig for enhver ændring af faste ejendomsgrænser, - kendskab til den offentlige forvaltnings opbygning samt til de regler,  

 der gælder for den offentlige forvaltnings sagsbehandling, - indblik i domstolenes, herunder tinglysningsvæsenets, funktion samt  

 indblik i forhold vedrørende ejendomsretten til fast ejendom, - et sådant kendskab til den offentlige fysiske planlægning og den dertil  

 knyttede lovgivning, at de selvstændigt kan vurdere et projekts mulige  

 realisation i overensstemmelse med gældende planer og lovbestemmelser.
 § 9.  Formålet med de praktiske øvelser og den  

 tværfaglige afgangsopgave, jf. § 7, stk. 2, er:
Praktiske øvelser - at øvelserne i matrikelvæsen og planlægning skal give de studerende  

 mulighed for at sammenfatte den teoretiske viden, der er opnået i fagene  

 matrikelvæsen, planlægning og forvaltningskundskab, - at landmålingsøvelserne skal give de studerende rutine i at bruge de  

 redskaber og instrumenter, der anvendes inden for opmåling og afsætning, samt  

 at indøve de forskellige arbejdsmetoder.
Tværfaglig afgangsopgave - at den tværfaglige afgangsopgave skal give de studerende mulighed for at  

 vise, hvordan de er i stand til at sammenfatte og anvende den viden, de har  

 fået fra de enkelte fag, - at danne baggrund for bedømmelsen ved den afsluttende eksamen, jf. § 11,  

 stk. 2.
 Eksamen m.v.
 § 10.  Det vil normalt være en forudsætning for at  

 indstille sig til eksamen, at den studerende har deltaget i undervisningen og  

 har fået de skriftlige arbejder godkendt i et omfang, som skolen finder  

 tilstrækkeligt.
 § 11.  Eksamen afholdes ved afslutningen af  

 uddannelsen.
Stk. 2.  Ved eksamen giver de studerende enkeltvis en  

 mundtlig redegørelse for indholdet af den tværfaglige afgangsopgave til de  

 lærere, der har undervist den studerende, og til 2 censorer.
Lærerne kan  

 stille spørgsmål til den studerende om afgangsopgaven.
Stk. 3.  Ved eksamen bedømmes endvidere de opgaver, den  

 studerende har gennemført i landmålingspraktik.
Ved denne bedømmelse  

 medvirker en censor.
 Stk. 4.  Ved eksamen gives en karakter, der tager hensyn  

 både til indhold og udformning af den studerendes rapport over den  

 tværfaglige afgangsprøve og til den mundtlige redegørelse samt en karakter  

 for opgaven i landmålingspraktik.
Stk. 5.  Censorer beskikkes af eksamenskommissionen for  

 den tekniske undervisning.
Ingen kan beskikkes efter det fyldte 70. år.  

 Normalt kan ingen medvirke som censor ved en skole, hvortil vedkommende har  

 tilhørsforhold.
 § 12.  For afholdelse af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler, jf. for tiden bekendtgørelse nr. 397 af 21. december 1933 om  

 eksamensordningen ved de statsunderstøttede tekniske skoler.
 § 13.  Ved bedømmelsen af de studerendes præstationer  

 anvendes 13-skalaen efter bestemmelserne i §§ 1, 2, 3 og 4, stk. 1 og 2, i  

 undervisningsministeriets bekendtgørelse nr. 148 af 5. april 1971 om  

 karaktergivning ved de højere uddannelsesinstitutioner.
§ 14.  Karakteren, henholdsvis delkarakteren for hver  

 præstation, fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver de hver  

 sin karakter.
Den endelige karakter er middeltallet af disse karakterer.
Hvis  

 middeltallet ikke svarer til et af tallene i karakterskalaen, forhøjes det  

 til nærmeste højere tal i skalaen, hvis censor(erne) har givet den højeste  

 karakter.
Har censor(erne) givet den laveste karakter, bliver karakteren  

 nærmeste lavere tal i skalaen, jf. dog stk. 2.
 Stk. 2.  Karaktererne 0 og 13 kan ikke gives ved  

 afrunding.
 § 15.  For at bestå eksamen kræves mindst karakteren 6  

 både for den tværfaglige afgangsopgave og for opgaverne i landmålingspraktik.
 § 16.  En studerende, der ikke har gennemført eller  

 bestået eksamen, kan genindstille sig til eksamen 2 gange.
 Stk. 2.  Direktoratet for erhvervsuddannelserne kan  

 dispensere fra denne bestemmelse, hvis særlige forhold taler herfor.
 Stk. 3.  Direktoratet for erhvervsuddannelserne  

 fastsætter bestemmelser om sygeeksamen.
 Stk. 4.  Alle prøver ved eksamen skal aflægges i en  

 eksamenstermin.
 § 17.  Skolen opbevarer eksamenskaraktererne og det  

 endelige eksamensresultat på betryggende vis.
Stk. 2.  Skolen udsteder eksamensbevis.
Direktoratet for  

 erhvervsuddannelserne fastsætter bevisets form og indhold.
Eksamensbeviset  

 skal indeholde en beskrivelse af indhold og omfang af den halvårlige praktik,  

 jf. § 5.
 § 18.  Direktoratet for erhvervsuddannelserne kan  

 fastsætte bestemmelser om bedømmelse, prøver og de studerendes ret til at gå  

 om.
Specialkursus § 19.  Direktoratet for erhvervsuddannelserne kan  

 efter indstilling fra uddannelsesnævnet bestemme, at skolerne kan gennemføre  

 specialkursus.
Andre bestemmelser § 20.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen -  

 når mindre vidtgående foranstaltninger forgæves har været anvendt - udelukke  

 vedkommende fra at deltage i undervisningen eller i eksamen.
I særligt grove  

 tilfælde kan skolen bortvise den studerende.
Udelukkelse og bortvisning skal  

 ske skriftligt og indeholde klagevejledning.
En studerende kan kun i særlige  

 tilfælde udelukkes fra undervisning og eksamen under behandling af en  

 eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig bliver den studerende af ledelsen underrettet om sine rettigheder  

 efter stk. 3 og om sin ret til inden 5 dage at give en skriftlig redegørelse.  

 Redegørelsen udsendes til medlemmerne af lærerrådet senest 2 dage før, sagen  

 behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til ledelsen med genpart til  

 den studerende.
Ledelsen afgør herefter, om den studerende skal bortvises.  

 Bortvisning indberettes straks til direktoratet for erhvervsuddannelserne  

 ledsaget af lærerrådets udtalelse, protokollat af mødet og en eventuel  

 skriftlig redegørelse fra den studerende med eventuelle supplerende  

 bemærkninger.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til at møde  

 med eller lade sig repræsentere af et medlem af de studerendes råd ved  

 drøftelsen af sagen med lærerrådet.
Har den studerende benyttet sig af denne  

 ret, gives der de studerendes råd genpart af lærerrådets udtalelse og af  

 skoleledelsens indstilling.
 Stk. 4.  Er rådene efter stk. 2 og 3 ikke nedsat,  

 fastsætter skolen en procedure ved behandling af bortvisningssager, der i  

 videst muligt omfang giver lærerne samme indstillingsret og sikrer den  

 studerende samme mulighed for at udtale sig om sagen og til at søge bistand  

 under sagens behandling.
Ankeadgang § 21.  Afgørelser, der efter bekendtgørelsen er  

 henlagt til skolen, kan indbringes for direktoratet for  

 erhvervsuddannelserne.
Uddannelsesnævn og undervisningsudvalg § 22.  Uddannelsesnævnet for byggetekniker- og  

 bygningskonstruktøruddannelsen m.v. er rådgivende for direktoratet for  

 erhvervsuddannelserne i alle spørgsmål, der vedrører uddannelsen efter denne  

 bekendtgørelse, og kan selv optage spørgsmål om uddannelsen til behandling og  

 afgive indstilling til direktoratet.
 Stk. 2.  Direktoratet udpeger efter indstilling fra de  

 interesserede parter 2 tilforordnede, der kan tilføre nævnet ekspertise inden  

 for landmålingsområdet.
 § 23.  Skolernes bestyrelser nedsætter i samråd med de  

 interesserede faglige kredse, herunder lokale repræsentanter fra de  

 organisationer, der er repræsenteret i uddannelsesnævnet, hver et  

 undervisningsudvalg for landmålingsteknikeruddannelsen.
 Stk. 2.  De lærere på skolen, der underviser inden for  

 landmålingsteknikeruddannelsen, og de studerende udpeger hver en  

 repræsentant, der indtræder som medlem af udvalget.
 Stk. 3.  Udvalget bør have mindst et medlem, der har  

 gennemgået landmålingsteknikeruddannelsen.
 Stk. 4.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem studerende og erhverv under uddannelsen og ved uddannelsens  

 afslutning.
 Stk. 5.  Direktoratet for erhvervsuddannelserne kan  

 fastlægge nærmere, vejledende retningslinjer for udvalgets arbejde.
 Uddannelsesforsøg m.v.
§ 24.  Direktoratet for erhvervsuddannelserne kan  

 efter indstilling fra uddannelsesnævnet tillade, at bekendtgørelsens  

 bestemmelser fraviges som led i forsøg.
Tilladelse gives for en begrænset tid  

 på grundlag af en forsøgsplan.
§ 25.  Direktoratet for erhvervsuddannelserne kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Hvis ansøgningen angår uddannelsens mål,  

 indhold eller eksamen, høres uddannelsesnævnet, inden sagen afgøres.
Ikrafttræden § 26.  Bekendtgørelsen har virkning fra 1. januar  

 1985.
Undervisningsministeriet, den 18.  

 december 1984 P.m.v.
