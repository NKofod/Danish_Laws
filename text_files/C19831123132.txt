 Ved meddelelse 3/75 gav jeg på baggrund af højesteretsdommene i U 1975.531  

 og 533 følgende instruktion:
Påstand om ubetinget frihedsstraf bør navnlig nedlægges i sager, hvor  

 håndskydevåben har været anvendt, eller hvor der foreligger omstændigheder -  

 herunder vedrørende gerningsmandens personlige forhold - der giver grund til  

 at antage, at hans besiddelse af håndskydevåben rummer en særlig fare.
Som  

 hidtil nedlægges påstand om frihedsstraf i sager om uautoriseret handel med  

 håndskydevåben, jfr. herved også min cirkulærskrivelse af 22. juni 1972 om  

 professionel våbenhandel.
 Senere trykte afgørelser om overtrædelse af våbenloven findes i U 1976.442  

 Ø, 1977.347 V og 1980.466 og 821 ØØ.
 Højesteret har den 28. marts 1983 afsagt dom i to våbensager, hvor  

 anklagemyndigheden nedlagde påstand om frihedsstraf.
 JU 3425: T 1 var dømt for overtrædelse af våbenlovens § 2, stk. 1, jfr. §  

 1, stk. 1, nr. 1 og 2 samt våbenbekendtgørelsens § 8, stk. 1-3, ved i et par  

 uger at have opbevaret en maskinpistol med tilhørende magasin og patroner i  

 et bilbagagerum, der var uaflåset, da politiet fandt effekterne i forbindelse  

 med undersøgelse af en brand i bilen.
 T 1 oplyste om erhvervelsen, at våben m.v. var efterladt af en gæst, og at  

 han havde afprøvet våbenet to gange på sin ejendom.
Ved afgørelsen fremhævede byretten våbnets farlighed, dets opbevaring samt  

 afprøvningerne og idømte hæfte i 7 dage. Østre Landsret lagde vægt på de  

 omstændigheder, hvorunder T 1 var kommet i besiddelse af maskinpistolen og  

 på, at hans prøveskydninger var foretaget uden fare for andre.
Resultatet  

 blev en bøde på 5.000 kr.
T 1 måtte på tidspunktet for domsafsigelsen i  

 landsretten antages at være særdeles velhavende, men var senere erklæret  

 konkurs.
 HØJESTERET traf følgende afgørelse:
»Tre dommere finder uanset våbnets farlighed ikke fuldt tilstrækkelig  

 anledning til at anvende frihedsstraf. .....stadfæste dommen, dog at bøden  

 fastsættes til 10.000 kr. med forvandlingsstraf af hæfte i 10 dage.« To dommere stemte særligt under hensyn til våbnets farlighed for at  

 stadfæste kriminalrettens dom.
 Oplysningerne om T 1.s psykiske egenart og senere sigtelser for  

 overtrædelse af våbenloven m.v. tillagde Højesteret ikke betydning.
 JU 3433: T 2 havde under pilotuddannelse i USA erhvervet en pistol, og  

 patroner hertil samt anden ammunition var anskaffet forud for 1958.
 Efter uenighed med nogle radioamatører opsøgte de sent om aftenen T 2 på  

 hans bopæl, hvor han sigtede på en af dem med den skarpladte pistol.
 Dømt for overtrædelse af straffelovens § 266, samt våbenlovens § 2, stk.  

 1, jfr. § 1, stk. 1, nr. 1 og nr. 2.
 Såvel BYRETTEN som LANDSRETTEN idømte dagbøder under hensyntagen til  

 omstændighederne ved trusselsforholdet.
 HØJESTERET fremhævede en oplysning om, at T 2 havde en blodalkoholpromille  

 på 3,33 godt fire timer efter episoden, og fortsatte:
 »Ved at have gjort brug af den skarpladte pistol som beskrevet findes  

 tiltalte at have forskyldt frihedsstraf.
Tre dommere ..... hæfte i 7 dage.« (Dissens for hæfte i 10 dage.) Dommene har ikke givet mig tilstrækkeligt grundlag for at justere  

 retningslinierne for nedlæggelse af påstand om frihedsstraf.
 Forskriften om indsendelse af domme til statsadvokaten inden ankefristens  

 udløb opretholdes.
 Per Lindegård.
