Nr BTL 72 Betænkning over Forslag til lov om ændring af lov om social bistand og lov  

 om aktiv socialpolitik (Særlige regler om hjælp til visse persongrupper)   

 Nr L 72 1997-98. 1. samling Afgivet af Socialudvalget Afgivet: 19971209 Udvalget har behandlet lovforslaget i nogle møder og har herunder stillet  

 spørgsmål til socialministeren, som denne har besvaret skriftligt.
 Udvalgets spørgsmål og socialministerens svar herpå er optrykt som bilag  

 til betænkningen.
 Der er af socialministeren stillet et ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med det stillede ændringsforslag.
Et mindretal (Socialistisk Folkepartis medlem af udvalget) vil  

 stemme hverken for eller imod lovforslaget.
Mindretallet kan dog stemme for  

 det stillede ændringsforslag.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet kan dog  

 stemme for det stillede ændringsforslag.
Mindretallet finder det stærkt diskriminerende, at man ud fra en  

 målsætning om ligestilling af det umiddelbart udbetalte beløb ikke inddrager  

 det forhold, at der er en række andre tillæg, tilskud og ydelser, der  

 definerer den enkeltes sociale forhold.
Det er uforståeligt, at en  

 ligestilling mellem folkepensionister og ældre på social bistand er en  

 ligestilling, som kun vender den ene vej.
Der skabes herved forringelser for  

 ældre personer på social bistand, så de får sænket deres ydelser, men man  

 lader ikke samtidig andre regler for pensionister gælde.
En lempelse i  

 kriterierne for tildeling af folkepension med tilsvarende rettigheder ville  

 være langt enklere og ville være en reel ligestilling.
Æ n d r i n g s f o r s l a g Af socialministeren, tiltrådt af udvalget:
Til § 2 1) Efter nr. 5 indsættes som nyt nummer:
 »01. I § 109, stk. 1, indsættes efter nr. 1 som nyt  

 nummer:
»2) § 27, stk. 2, om et støttebeløb til familier med børn under 18  

 år.« Nr. 2-9 bliver herefter nr. 3-10.' B e m æ r k n i n g e r Til nr. 1 Det beløb, der er anført i §§ 1 og 2 som støtte til familier med børn  

 under 18 år efter henholdsvis lov om social bistand og lov om aktiv  

 socialpolitik, angiver beløbet for 1998. Med ændringsforslaget sikres det, at  

 beløbet i § 27, stk. 2, i lov om aktiv socialpolitik kan reguleres fra og med  

 1. januar 1999.
 Dansk Folkeparti havde ikke medlemmer i udvalget.
Bilag Udvalgets spørgsmål til socialministeren og dennes svar herpå Spørgsmål 1:
Hvad er begrundelsen for, at folk, der får kontanthjælp efter § 37 b, ikke  

 samtidig bliver berettiget til varmehjælp? Spørgsmål 3:
Hvad er begrundelsen for, at personer, der får kontanthjælp efter § 37 b,  

 ikke samtidig er berettigede til personlige tillæg på linje med andre  

 pensionister med samme indkomst? Spørgsmål 4:
Hvorfor er personer, der får kontanthjælp efter § 37 b, ikke samtidig  

 berettigede til boligstøtte på linje med folkepensionister? Svar:
Ved pensionist forstås en person, der modtager pension efter lov om social  

 pension.
De ydelser, der anføres i spørgsmålene, ydes efter pensionsloven og  

 er knyttede til, om man er pensionist, og ikke til, om man eksempelvis har  

 nået en vis alder.
De personer, der er omfattet af § 37 b, er ikke  

 pensionister, men kontanthjælpsmodtagere.
De pågældende personer er derimod berettigede til at modtage hjælp til  

 dækning af særlige udgifter efter bistandsloven, jf. eksempelvis  

 bistandslovens § 46 til dækning af rimeligt begrundede enkeltudgifter og § 46  

 a til dækning af udgifter ved sygebehandling, medicin, tandbehandling eller  

 lignende.
De pågældende er ikke berettigede til boligydelse, der gives til  

 pensionister, men til boligsikring på linje med andre kontanthjælpsmodtagere.
 Spørgsmål 2:
Hvis de personer, der er omtalt i § 37 b, skulle have ret til varmehjælp  

 på linje med andre pensionister, hvor mange personer ville så blive tildelt  

 varmehjælp, og hvad ville det koste? Svar:
I de økonomiske bemærkninger til lovforslaget er personkredsen, der  

 omfattes af § 37 b, skønnet til at udgøre ca. 1.100 helårspersoner.  

 Varmetillæg beregnes i forhold til pensionistens varmeudgift og  

 indtægtsforhold.
Der foreligger imidlertid ingen data om § 37  

 b-personkredsens boligforhold og varmeudgifter, ligesom der heller ikke  

 foreligger data om personkredsens eventuelle indtægter ud over kontanthjælp.  

 Det er derfor ikke muligt at fastlægge, hvor stor en andel af personkredsen  

 der ville være berettigede til varmetillæg, såfremt de havde samme ret til  

 varmetillæg som pensionister.
 Spørgsmål 5:
Hvilke typer af personlige tillæg og ydelser samt rabatordninger, som  

 folkepensionister er berettigede til, er de i § 37 b nævnte personer ikke  

 berettigede til? Svar:
 Personer, der modtager ydelse efter bistandslovens § 37 b, er ikke  

 berettigede til de personlige tillæg, som pensionister er berettigede til.  

 Pensionister er berettigede til følgende tillæg:
Kommunen har ifølge lov om social pension § 17 mulighed for at yde  

 personligt tillæg til pensionister, der modtager pension efter loven.
Der kan  

 ikke ydes tillæg til modtagere af invaliditetsydelse, til personer, der alene  

 modtager udenlandsk pension, eller til ikke-pensionister.
Tillægget kan  

 tidligst udbetales med virkning fra det tidspunkt, hvor pensionen efter §§  

 12, 14 og 16 er tilkendt.
Det kan oplyses, at kommunen ifølge lov om social pension § 17, stk. 1,  

 har mulighed for at træffe afgørelse om tilkendelse af personligt tillæg til  

 pensionister, hvis økonomiske forhold er særlig vanskelige.
Afgørelsen  

 træffes efter en nærmere konkret, individuel vurdering af pensionistens  

 samlede økonomiske forhold.
Efter lov om social pension § 17, stk. 2, kan der ydes personligt tillæg  

 til betaling af varmeudgifter.
Nærmere regler om varmetillæg er fastsat i  

 bekendtgørelse om social pension.
 Efter lov om social pension § 17, stk. 3, er der ud over personligt tillæg  

 efter stk. 1 og 2 mulighed for undtagelsesvis at yde personligt tillæg til  

 pensionister, hvis økonomiske forhold er ganske særlig vanskelige.
 Endelig er der mulighed for at yde tillæg til udgifter til petroleum under  

 visse nærmere angivne betingelser, jf. § 17, stk. 4.
Efter lov om social pension § 72 c får enlige og gifte pensionister, som  

 den 1. januar 1995 er bosiddende i kommuner, hvor summen af kommune-, amts-  

 og kirkeskatteprocenten overstiger 31,8 pct., udbetalt et tillæg.
Tillægget  

 udgør årligt 34 kr. for gifte og 59 kr. for enlige pensionister for hver 0,1  

 procentpoint, som summen af de nævnte skatteprocenter efter afrunding til en  

 decimal overstiger 31,8 pct.
Der findes ingen rabatordninger efter lov om social pension.
Det afgøres  

 således ikke efter pensionsloven, hvorvidt en pensionist kan opnå rabat efter  

 andre ordninger/lovgivninger, endsige hvorledes »pensionist«  

 defineres i relation til en given rabatordning.
 Spørgsmål 6:
Hvor mange fra personkredsen i § 37 b, fordelt på de forskellige typer af  

 tillæg, vil være i en social situation, hvor de, hvis de havde været  

 folkepensionister, ville have fået tillæg? Svar:
 For så vidt angår arten af personlige tillæg til pensionister, hvis  

 økonomiske forhold er særlig vanskelige, henvises til spørgsmål 5.
Der foreligger ingen oplysninger om indtægts- eller formueforhold for § 37  

 b's personkreds.
Det er derfor ikke muligt at fastlægge, hvor stor en andel  

 af personkredsen der ville være berettigede til personlige tillæg, såfremt de  

 havde samme ret til tillæg som pensionister.
 Med hensyn til modtagere af varmetillæg henvises til besvarelsen af  

 spørgsmål 2.
 Spørgsmål 7:
Hvad er begrundelsen for, at der er indført en særlig  

 diskriminationsparagraf med § 37 b, stk. 2, som betyder, at der netop for  

 denne personkreds kun ydes et fast støttebeløb uanset antallet af børn? Svar:
Den særlige ydelse efter § 37 b, stk. 2, er udelukkende aktuel i de  

 tilfælde, hvor der ikke ydes børnetilskud.
Hensigten med bestemmelsen er at  

 indføre en art forsørgertakst for den af § 37 b omfattede persongruppe  

 svarende til § 37, stk. 2, 1. pkt., hvor der til personer med  

 forsørgelsespligt over for børn under 18 år ydes et beløb, der svarer til 80  

 procent af højeste dagpengebeløb.
Dette beløb er et fast beløb uanset  

 antallet af børn.
 Spørgsmål 8:
Er den forskelsbehandling, der ligger i lovforslagets bestemmelser, i  

 overensstemmelse med de internationale konventioner, som Danmark har  

 tiltrådt? Svar:
 Der er ikke tale om forskelsbehandling, da såvel danske som udenlandske  

 statsborgere, der har opholdt sig så mange år i udlandet, at de ikke har  

 optjent ret til pension, er omfattet af reglen.
