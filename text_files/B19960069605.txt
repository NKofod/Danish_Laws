 I medfør af § 8, stk. 2, og § 36, stk. 7 og 8, i lov nr. 1071 af 20.  

 december 1995 om fondsmæglerselskaber, fastsættes:
Indledende bestemmelser § 1.  Et fondsmæglerselskab, der har hjemsted i et  

 land uden for Den Europæiske Union eller lande, som Fællesskabet har indgået  

 aftale med, og som er underlagt tilsyn af hjemlandets myndigheder, kan med  

 tilladelse fra Finanstilsynet drive fondsmæglervirksomhed gennem en filial  

 her i landet.
 Stk. 2.  Medmindre andet er hjemlet i international  

 aftale, kan Finanstilsynet afslå en ansøgning fra et fondsmæglerselskab med  

 hjemsted uden for Den Europæiske Union eller lande, som Fællesskabet har  

 indgået aftale med, hvis danske fondsmæglerselskaber ikke har en tilsvarende  

 ret til etablering i vedkommende land.
 Stk. 3.  For fondsmæglervirksomhed efter stk. 1 gælder  

 §§ 1 og 2, § 3, stk. 2, 3 og 4, 1. pkt., § 4, § 5, stk. 1, stk. 2, 1. pkt.,  

 stk. 6-11 og stk. 13, §§ 11 og 12, § 14, §§ 16-23, § 24, stk. 1, nr. 1, 2 og  

 4, og stk. 2, 1. pkt., § 30, § 31, stk. 1 og 2 og stk. 4-8, §§ 32-36, § 37,  

 stk. 1 og 4, § 38, stk. 1 og 3, i lov om fondsmæglerselskaber med de  

 afvigelser, som følger af bestemmelserne i denne bekendtgørelse.
 Stk. 4.  Aktieselskabslovens kapitel 17 om filialer af  

 udenlandske aktieselskaber gælder tilsvarende for filialer af udenlandske  

 fondsmæglerselskaber.
 § 2.  En filial kan drive virksomhed her i landet  

 gennem flere forretningssteder.
Tilladelse og anmeldelse § 3.  Oprettelse af en filial skal anmeldes til  

 Erhvervs- og Selskabsstyrelsen.
 Stk. 2.  Tilladelse meddeles af Finanstilsynet, jf. § 5  

 i lov om fondsmæglerselskaber.
 Stk. 3.  Finanstilsynet kan udover de i lov om  

 fondsmæglerselskaber nævnte tilfælde afslå en ansøgning om tilladelse, hvis  

 der er grund til at betvivle, at fondsmæglerselskabets administrative  

 struktur og finansielle situation er forsvarlig som grundlag for den påtænkte  

 etablering.
 Stk. 4.  § 5, stk. 6, i lov om fondsmæglerselskaber  

 finder tilsvarende anvendelse for filialbestyrere.
§ 4.  Filialen skal have en registreret kapital  

 (filialkapital), der mindst skal udgøre et beløb svarende til modværdien af 1  

 mio.
ECU eller 300.000 ECU, jf. § 3, stk. 2 og 3, i lov om  

 fondsmæglerselskaber.
Kapitalen skal være indbetalt, inden tilladelsen gives.
 § 5.  Fondsmæglerselskabet fremsender samtidig med  

 anmeldelse til Erhvervs- og Selskabsstyrelsen følgende til Finanstilsynet:
 Stk. 2.  Dokumenterne skal være affattet på dansk.
 Stk. 3.  I tilfælde af ændring af et forhold, der er  

 givet meddelelse om efter stk. 1, nr. 2, skal filialbestyrerne give  

 meddelelse herom til Finanstilsynet senest en måned før ændringen foretages.
 § 6.  Filialen må ikke påbegynde sin virksomhed, før  

 Finanstilsynet har givet den tilladelse.
Ansvarlig kapital § 7.  Ved kernekapital i en filial forstås  

 filialkapitalen, reserver og overført overskud eller underskud.
 Stk. 2.  Udover fradrag som nævnt i § 17, stk. 3, i lov  

 om fondsmæglerselskaber fradrages, uanset aftalte opsigelsesvarsler,  

 filialens nettotilgodehavender i fondsmæglerselskabet og i andre selskaber og  

 virksomheder, der er i koncern med dette.
Regnskab og revision § 8.  Filialen skal føre særskilt bogholderi.
 Stk. 2.  Der skal for hvert regnskabsår udarbejdes  

 særskilt årsregnskab for den gennem filialen drevne virksomhed. Årsregnskabet  

 underskrives af filialbestyrerne.
 § 9.  Filialbestyrerne skal senest 1 måned efter  

 godkendelse af filialens årsregnskab, dog senest 6 måneder efter  

 regnskabsperiodens afslutning, indsende en bekræftet afskrift af filialens  

 årsregnskab med tilhørende bekræftelse eller beretning fra  

 fondsmæglerselskabets revisorer til Finanstilsynet.
 Stk. 2.  Filialbestyrerne skal senest 1 måned efter  

 godkendelse af fondsmæglerselskabets årsregnskab, dog senest 6 måneder efter  

 regnskabsperiodens afslutning, indsende en bekræftet afskrift af  

 fondsmæglerselskabets årsregnskab med tilhørende bekræftelse eller beretning  

 fra fondsmæglerselskabets revisorer, samt eventuelt koncernregnskab til  

 Finanstilsynet.
 Inddragelse af tilladelse og opløsning m.v.
 § 10.  Inddrages fondsmæglerselskabets tilladelse til  

 at drive fondsmæglervirksomhed i hjemlandet, skal filialbestyrerne omgående  

 anmelde dette til Finanstilsynet, der inddrager filialens tilladelse.
 § 11.  Finanstilsynet kan inddrage  

 fondsmæglerselskabets tilladelse til at drive fondsmæglervirksomhed her i  

 landet gennem en filial, hvis selskabet groft eller gentagne gange har  

 overtrådt bestemmelser i lov om fondsmæglerselskaber, forskrifter udstedt i  

 medfør af loven, værdipapirhandelslovens §§ 5 og 6, eller anden lovgivning,  

 der retter sig imod finansiel virksomhed.
 § 12.  Fondsmæglerselskabets tilladelse til at drive  

 virksomhed her i landet gennem en filial inddrages omgående, såfremt en  

 fordringshaver i filialen godtgør ikke at kunne opnå fyldestgørelse for sit  

 krav i selskabets aktiver her i landet, jf. aktieselskabslovens § 152, stk.  

 1, nr. 4.
 § 13.  Inddrages tilladelsen til en filial, skal  

 filialen opløses.
 § 14.  Opløsning af en filial gennemføres ved  

 likvidation, konkurs eller på anden måde, der er godkendt af Finanstilsynet.
 § 15.  Finanstilsynet kan anmelde betalingsstandsning  

 for en filial, når hensynet til investorerne tilsiger det.
 Stk. 2.  En anmeldelse om betalingsstandsning kan ikke  

 tilbagekaldes af filialen eller fondsmæglerselskabet uden Finanstilsynets  

 samtykke.
 § 16.  Bliver en filial insolvent, kan Finanstilsynet  

 indgive konkursbegæring.
 § 17.  Kommer fondsmæglerselskabet under konkurs,  

 tvangsakkord eller tilsvarende ordning, eller træder det i likvidation eller  

 afvikles det på anden måde, skal filialbestyrerne omgående anmelde dette til  

 Erhvervs- og Selskabsstyrelsen og til Finanstilsynet, der foranlediger  

 filialens afvikling.
Dispensation § 18.  Finanstilsynet kan undtage fra bestemmelserne i  

 § 4, § 5, stk. 1, nr. 4, og stk. 2, § 7, stk. 2, § 8, stk. 2, og § 9, stk. 1,  

 i denne bekendtgørelse, samt fra bestemmelserne i kapitel 6, 7 og 8 i lov om  

 fondsmæglerselskaber.
 Straffebestemmelser m.v.
 § 19.  Undlader filialens bestyrere eller revisorer i  

 rette tid at efterkomme de pligter, som efter loven eller denne  

 bekendtgørelse påhviler dem over for Finanstilsynet, kan Finanstilsynet som  

 tvangsmiddel pålægge de pågældende daglige eller ugentlige bøder.
 § 20.  Overtrædelse af § 8, stk. 1, § 10 og § 17  

 straffes med bøde.
 § 21.  Er en overtrædelse begået af et selskab, en  

 forening, en selvejende institution, en fond eller lignende, kan der efter §  

 36, stk. 8, i lov om fondsmæglerselskaber pålægges den juridiske person som  

 sådan bødeansvar.
Ikrafttræden § 22.  Bekendtgørelsen træder i kraft den 1. august  

 1996.
