Nr BTL 65 Betænkning over Forslag til lov om forbud mod omskæring af kvinder   

 Nr L 65 1996-97, 1. samling Afgivet af Retsudvalget Afgivet: 19970506 Udvalget har behandlet lovforslaget i nogle møder og har herunder stillet spørgsmål til justitsministeren og sundhedsministeren, som disse har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget og Birthe Rønn Hornbech (V)) lovforslaget til  

forkastelse ved 3. behandling.
 Et flertal inden for flertallet (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) tager fortsat stærkt afstand fra enhver form for  

 omskæring af piger og kvinder, men mener ikke, der p.t. skal vedtages en  

 særlov herom.
Kvindelig omskæring er allerede strafbart i Danmark.
Efter straffelovens §  

 245 straffes den, der tilføjer en anden person skade på legeme eller helbred,  

 med fængsel i indtil 4 år.
 Flertallet henviser til det omfattende oplysningsarbejde, der foregår  

 målrettet mod den etniske personkreds, der er relevant i forbindelse med  

 traditioner for omskæring.
 Flertallet mener fortsat, at oplysning og påvirkning er de bedste midler i  

 forebyggelsen af omskæring, men er villig til senere at overveje lovindgreb,  

 dersom problemet aktualiseres.
 Et mindretal inden for flertallet (Birthe Rønn Hornbech (V)) konstaterer,  

 at kvindelig omskæring her i landet er strafbart efter straffelovens  

 voldsbestemmelser.
 Mindretallet finder, at pigeomskæring er så modbydelig en lemlæstelse, at  

 der internationalt bør gøres alt for at stoppe denne forbrydelse.
 Mindretallet er imidlertid af den opfattelse, at dels vil en ensidig dansk  

 udvidelse alene af dansk strafbarhedsområde til hele kloden ikke standse  

 omskæring, der er udtryk for en tusindårig tradition, dels vil forholdene  

 ikke blive konstateret, endsige politianmeldt.
 Mindretallet har i den forbindelse noteret sig justitsministerens  

 oplysning om, at der ikke kendes tilfælde på omskæring, der har ført til  

 straffesager i Danmark, ligesom der i det hele ikke er fremlagt dokumentation  

 for omskæring på piger, der opholder sig i Danmark.
 Ophør af pigeomskæring kræver både en massiv international fordømmelse,  

 herunder strafbarhed, og en holdningspåvirkning.
Mindretallet må konstatere, at regeringspartierne er mere optaget af at  

 lovgive om hundehaler end massivt at tage afstand fra kvindelig omskæring og  

 inddrage de danske sociale myndigheder og udlændingemyndigheder i et  

 præventivt arbejde over for truede pigebørn.
Regeringen har tillige efter  

 mindretallets opfattelse forsømt massivt at fordømme denne undertrykkelse af  

 pigebørn og kvinder, men tværtimod i integrationspolitikken betragtet emnet  

 som et tabu.
 Mindretallet efterlyser hos regeringen en øget indsats i international  

 sammenhæng, ligesom mindretallet opfordrer regeringen til at overveje at  

 anvende udvisningsbestemmelserne på forældre, der har foranlediget omskæring  

 i ind- eller udland over for herboende børn.
 Et mindretal (Det Konservative Folkepartis, Fremskridtspartiets og  

 Dansk Folkepartis medlemmer af udvalget og Inge Dahl-Sørensen (V) og Erling  

 Oxdam (V)) indstiller lovforslaget til vedtagelse uændret.
Et flertal inden for mindretallet (Det Konservative Folkepartis,  

 Fremskridtspartiets og Dansk Folkepartis medlemmer af udvalget) ønsker at  

 tilkendegive, at der er et behov for at have en klar lovgivning, der forbyder  

 lemlæstende omskæring af kvinders kønsorganer i Danmark.
En lignende  

 lovgivning er i dag kendt i bl.a.
Sverige og Norge, hvorfra udvalget afventer  

 en udtalelse, der yderligere vil begrunde dette lovforslag.
Dette flertal ser  

 de øvrige skandinaviske lande som foregangslande i forhold til Danmark i den  

 forbindelse.
Dette flertal vil understrege, at der i dag ikke er lovhjemmel til at  

 straffe forældre, der tager til udlandet for at foretage det lemlæstende  

 indgreb på pigers kønsorganer.
Et sådant hul i lovgivningen sætter ikke blot  

 helbredet i fare for mindst 800 piger bosiddende i Danmark.
Det krænker også  

 deres menneskerettigheder.
Det fremgår klart af justitsministerens svar på  

 spørgsmål 7, jf. bilag 8, at lemlæstende omskæring er omfattet af FN's  

 konvention om Barnets Rettigheder.
Der er derfor også folkeretlig hjemmel til  

 at lovgive imod omskæring af danske kvinder foretaget i udlandet.
 Dette flertal skal derfor beklage, at Folketinget ikke vil medvirke til at  

 efterleve FN's konvention om Barnets Rettigheder til fulde.
 Et mindretal inden for mindretallet (Inge Dahl-Sørensen (V) og Erling  

 Oxdam (V)) finder, at omskæring af piger er så modbydelig en lemlæstelse, at  

 man skal gøre alt for at stoppe denne forbrydelse.
 Mindretallet finder det helt urimeligt, at forældre straffrit kan rejse  

 til udlandet og få dette barbariske indgreb foretaget.
 Det forhold, at omskæringen, dvs. den kriminelle handling, foregår i et  

 land, der ikke forbyder dette, skal ikke fritage forældrene for straf efter  

 dansk ret.
 Mindretallet finder, at den omstændighed, at forældre, der bor her i  

 landet, ved, at også omskæring foretaget i udlandet er strafbar, vil have en  

 præventiv effekt.
Dorte Bennedsen (S) Erling Christensen (S) Holger Graversen (S) Per  

 Kaalund (S) Helen Jørgensen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Arne Melchior (CD) Birthe Rønn  

 Hornbech (V) Inge Dahl-Sørensen (V) Pia Kjærsgaard (DF) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til justitsministeren.
 Udvalget tager til efterretning, at justitsministeren i forbindelse med  

 lovforslagets 2. behandling lovede en redegørelse i det kommende  

 folketingsår.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget og Birthe Rønn Hornbech (V) og Svend Aage Jensby (V))  

 lovforslaget til forkastelse.
 Et mindretal (Det Konservative Folkepartis og Fremskridtspartiets  

 medlemmer af udvalget og Inge Dahl-Sørensen (V) og Erling Oxdam (V))  

 indstiller lovforslaget til vedtagelse uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP)  

 Dansk Folkeparti havde ikke medlemmer i udvalget.
