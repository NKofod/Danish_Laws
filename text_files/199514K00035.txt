Nr BTL 35 Betænkning over Forslag til lov om ændring af kildeskatteloven  

 (Grænsegængere)   

 Nr L 35 1995-96, 1. samling Afgivet af Skatteudvalget Afgivet: 19951129 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og mundtlige henvendelser fra  

 Grenzganger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af EL):
 Til § 1 1) I den under nr. 3 foreslåede § 5 B  

 indsættes efter stk. 1 som nyt stykke:
»Stk. 2. Lønmodtagere omfattet af kildeskattelovens § 48 B, §  

 48 C, stk. 1, eller kulbrinteskattelovens § 21, stk. 2, kan endvidere  

 fratrække udgifter, der vedrører indkomsterhvervelsen.« Stk. 2 bliver herefter stk. 3.
 2) I det under nr. 3 foreslåede § 5 D, stk. 1, 3.  

 pkt., ændres »skattestyrelseslovens § 3, stk. 4« til:  

 »skattestyrelseslovens § 3, stk. 1«.
Bemærkninger Til nr. 1 Ændringsforslaget sikrer, at de begrænset skattepligtige  

 lønmodtagere, der efter de almindelige regler ikke undergives sædvanlig  

 beskatning af nettoindkomsten, men beskattes med 30 pct. af bruttoindkomsten  

 uden adgang til fradrag af nogen art, og som vælger beskatning efter reglerne  

 i forslaget, ud over fradrag for personlige og familiemæssige udgifter også  

 kan fradrage udgifter, der vedrører erhvervelse af lønindkomsten.
 Eksempelvis vil arbejdsudlejede lønmodtagere kunne fradrage eventuelle  

 befordringsudgifter efter reglerne herom i ligningslovens § 9 B.
 Til nr. 2 Der er tale om en korrekturmæssig rettelse.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
