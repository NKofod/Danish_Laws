Bekendtgørelse om ændring af bekendtgørelse om indførsel af fødevarer m.v. med særlige restriktioner § 1 I bekendtgørelse nr. 935 af 8. september 2006 om indførsel af fødevarer m.v. med særlige restriktioner, som ændret ved bekendtgørelse nr. 1043 af 19. oktober 2006, bekendtgørelse nr. 1108 af 10. november 2006, bekendtgørelse nr. 9092 af 6. februar 2007, bekendtgørelse nr. 468 af 24. maj 2007, bekendtgørelse nr. 1053 af 30. august 2007, bekendtgørelse nr. 1215 af 17. oktober 2007, bekendtgørelse nr. 10191 af 6. november 2007 og bekendtgørelse nr. 252 af 16. april 2008, foretages følgende ændringer:
1. I titelnoten ændres: »og Kommissionens beslutning af 2008/289/EF af 3. april 2008 om beredskabsforanstaltninger vedrørende den ikke tilladte genetisk modificerede organisme »Bt 63« i risprodukter (EU-tidende L96)« til: »Kommissionens beslutning af 2008/289/EF af 3. april 2008 om beredskabsforanstaltninger vedrørende den ikke tilladte genetisk modificerede organisme »Bt 63« i risprodukter (EF-Tidende 2008 L 96 s. 29) og Kommissionens beslutning 2008/388/EF af 23. maj 2008 om fastsættelse af særlige betingelser for import af solsikkeolie med oprindelse i eller afsendt fra Ukraine på grund af risiko for forurening med mineralsk olie (EF-Tidende 2008 L 136 s. 43).« 2. Efter kapitel 23 indsættes som kapitel 23a:
»Kapitel 23a Indførsel af solsikkeolie med oprindelse i eller afsendt fra Ukraine § 33b.  Kapitel 23a gælder for indførsel af solsikkeolie under KN-kode 1512 11 91 med oprindelse i eller afsendt fra Ukraine.
 Stk. 2. Det er forbudt at indføre solsikkeolie med oprindelse i eller afsendt fra Ukraine.
 Stk. 3. Det er dog tilladt at indføre solsikkeolie med oprindelse i eller afsendt fra Ukraine på betingelse af at solsikkeolien analyseres inden den markedsføres.
Stk. 4. Fødevareregionen udtager på det udpegede importsted/modtagevirksomheden prøver af hvert enkelt parti af solsikkeolie med oprindelse i eller afsendt fra Ukraine og frembydes til import.
Fødevareregionen analyserer prøverne for at sikre, at den pågældende solsikkeolie ikke indeholder mineralsk olie i koncentrationer, der gør solsikkeolien uegnet til konsum.
Stk. 5. Fødevareregionen tilbageholder de i stk. 4 nævnte partier indtil fødevareregionen afviser partiet eller meddeler tilladelse til at partiet kan markedsføres.« 3. I § 35, stk. 1, nr. 1, indsættes efter »§ 33a, stk. 1-8,«: »§ 33b, stk. 2,«.
 4. I § 35, stk. 1, nr. 2, indsættes efter »§ 33, stk. 5,«: »§ 33b, stk. 5,«.
§ 2 Bekendtgørelsen træder i kraft den 30. maj 2008.
