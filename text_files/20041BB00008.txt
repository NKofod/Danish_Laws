Fremsat den 7. oktober 2004 af Anne Baastrup (SF),  

 Aage Frandsen (SF) og Villy Søvndal (SF) Forslag til folketingsbeslutning om  

 bedre indsats over for kriminelle unge Folketinget opfordrer regeringen til at udvikle bedre  

 straffe for at undgå, at unge kommer ind i en kriminel løbebane, efter  

 følgende  

 retningslinjer:
 1.  

 	  

 Tidlig og rigtig  

 indsats er af afgørende betydning.
 2.  

 	  

 Tiltalefrafald,  

 betinget dom og ungdomskontrakt skal fortsat kunne gives, men der skal være  

 mere kontrol med, om vilkår m.m. rent faktisk overholdes af den unge.
 3.  

 	  

 Er der rejst  

 sigtelse for alvorlig kriminalitet, og den sigtede skal sidde i  

 varetægtsfængsel, skal det altid foregå på en dertil indrettet  

 socialpædagogisk  

 institution.
4.  

 	  

 Der skal i den  

 situation altid foretages en undersøgelse af, om der er en psykiatrisk  

 diagnose  

 som grundlæggende årsag til kriminaliteten.
Endvidere skal den unges  

 intellektuelle niveau altid vurderes.
 5.  

 	  

 For psykisk syge og  

 dårligt begavede kriminelle skal der udarbejdes særlige behandlingsplaner og  

 etableres  

 særlige behandlingsinstitutioner.
 6.  

 	  

 For de øvrige unge  

 kriminelle skal der udarbejdes præcise, konkrete og realistiske handleplaner  

 for deres videre liv, herunder uddannelsesplaner eller arbejdsplaner.
 7.  

 	  

 Der etableres forsøg  

 med forskellige afsoningsformer, herunder weekend- og natinstitutioner.
 8.  

 	  

 Overvejes det at  

 anvende ungdomssanktion, skal følgende principper indføres:
   

 	  

 I forbindelse med  

 idømmelse af ungdomssanktion skal det i hvert enkelt tilfælde vurderes, om  

 den  

 dømte behøver at starte i en sikret institution.
   

 	  

 Ophold på sikret  

 institution bør ikke være længere end 2 måneder, hvilket forudsætter, at der  

 sker en udvidelse af antallet af de åbne pladser samt en kvalitetsudvikling  

 af  

 disse.
   

 	  

 De sikrede  

 institutioner skal kunne specialisere sig til kun at have unge, der er idømt  

 ungdomssanktion.
   

 	  

 Den dømte skal fra  

 sanktionens start have et præcist overblik over hele forløbet.
   

 	  

 Der sikres  

 kontinuitet både under og efter ungdomssanktionen, og det sikres, at en  

 udpeget  

 kontaktperson er ansvarlig i hele den 2-årige periode og bagefter.
   

 	  

 Hele  

 ungdomssanktionen finansieres objektivt.
   

 	  

 Der fastsættes klare  

 retningslinjer for at sikre en ensartet praksis, og der tages initiativ til  

 udarbejdelsen af egentlig lovgivning, der omfatter magtanvendelsen over for  

 børn og unge.
Bemærkninger til forslaget Beslutningsforslaget er  

 med enkelte ændringer en genfremsættelse af B 203, 2003-04, fremsat den 29.  

 april 2004. B 203 blev ikke førstebehandlet på grund af det sene  

 fremsættelsestidspunkt.
Se Folketingstidende, 2003-  

 04, A  

 8468 og 8472.
Ungdomskriminalitet er  

 med god grund ofte i fokus.
Dette bør imidlertid ikke overskygge det faktum,  

 at  

 ungdommen i Danmark sjældent har været mere lovlydig end i dag.
Det er  

 således  

 kun en lille del af en ungdomsårgang, der begår kriminalitet.
Til gengæld er  

 kriminaliteten blevet mere alvorlig og grov.
Det skyldes bl.a., at de børn og  

 unge, der kommer ind i den kriminelle løbebane, marginaliseres yderligere fra  

 de ikkekriminelle børn og unge.
SF ønsker med dette forslag at fremlægge  

 konkrete bud på, hvordan en kriminel løbebane kan undgås eller standses.
  

 	  

 Tidlig og rigtig  

 indsats er af afgørende betydning.
Gribes en ung i kriminalitet, skal der  

 uanset lovovertrædelsens omfang foretages en såkaldt § 38-undersøgelse, der  

 afdækker,  

 om den unge har brug for særlig støtte på grund af nedsatte evner,  

 psykiatrisk  

 diagnose eller andre problemer.
Undersøgelsen lægges til grund for vurdering  

 af sanktionsform.
  

 	  

 Sanktionen skal  

 tilpasses den unges situation med særlig vægt på, om der er forældre, som  

 tager  

 opgaven alvorligt.
Er det ikke tilfældet, skal socialforvaltningen finde en  

 støtte- og kontaktperson, som kan hjælpe den unge med at få styr på  

 tilværelsen, inden kriminaliteten bliver en livsform.
Endelig skal andre  

 foranstaltninger som anbringelse uden for eget hjem vurderes konkret.
   

 	  

 Konfliktråd skal  

 bruges i større omfang, end det er tilfældet i dag.
  

 	  

 Tiltalefrafald skal  

 fortsat kunne gives, hvis den kriminelle aflægger uforbeholden tilståelse, og  

 på vilkår, der skal godkendes af retten.
Der skal i højere grad fastsættes  

 vilkår, der handler om bestemt uddannelse, bopælsændring m.v.
Overtrædes  

 vilkårene, skal sagen genoptages ved retten.
Kontrollen med, om vilkårene  

 overholdes, skal udføres med regelmæssig tilbagemelding til politiet, der  

 mindst én gang om året skal vurdere den unges overholdelse af vilkårene.
  

 	  

 Betinget dom med  

 vilkår om uddannelse, ophold m.v. skal fortsat kunne gives.
Udformes der en  

 ungdomskontrakt,  

 skal politiet årligt have en redegørelse for kommunens gennemførelse af og  

 kontrol med vilkårene.
Det har vist sig, at kommunerne ikke oplever, at de  

 har  

 ansvaret, og ikke kontrollerer den enkelte unge.
   

 	  

 Er der rejst sigtelse  

 for alvorlig kriminalitet og den pågældende skal sidde i varetægtsfængsel,  

 skal  

 det altid foregå på en dertil indrettet socialpædagogisk institution.
  

 	  

 Der skal altid  

 foretages en undersøgelse af, om der er en psykiatrisk diagnose som  

 grundlæggende  

 årsag til kriminaliteten.
Det skønnes, at ca. 69 pct. af de unge, der havner  

 i  

 fængsel, har psykiske problemer. 10-15 pct. har virkelig alvorlige  

 psykiatriske  

 lidelser som f.eks. skizofreni.
  

 	  

 Den unges  

 intellektuelle niveau skal altid vurderes.
En undersøgelse på Fyn viser, at  

 en  

 del af de unge kriminelle var dårligt begavede, nogle endog så dårligt  

 begavede, at de slet ikke forstod, at de skulle straffes, og hvorfor.
   

 	  

 For psykisk syge og  

 dårligt begavede kriminelle skal der udarbejdes særlige behandlingsplaner.  

 Målet er, at disse unge får den relevante psykiatriske behandling og den  

 fornødne socialpædagogiske behandling, som gør dem i stand til at fungere på  

 trods af deres handicap.
   

 	  

 Også for de øvrige  

 unge kriminelle skal der udarbejdes handleplaner for deres videre liv,  

 herunder  

 uddannelsesplaner eller arbejdsplaner.
   

 	  

 Ud over de kendte  

 afsoningsformer bør der etableres forsøg med andre former, herunder  

 weekendinstitutioner og natinstitutioner.
Særligt om ungdomssanktionen Det er forslagsstillernes opfattelse, at ungdomssanktionen  

 i sin nuværende form ikke er velfungerende, og at den både kan og skal blive  

 bedre.
En række af de følgende problemer har kendetegnet ungdomssanktionen,  

 som  

 vi kender den i dag:
   

 	  

 Institutionerne har  

 ikke kunnet håndtere en gruppe af de mest belastede unge, der er blevet idømt  

 ungdomssanktion, med det resultat, at mange unge har truet sig ud.
   

 	  

 En del unge har ikke  

 accepteret ungdomssanktionen som behandling og har forsøgt at begå mere  

 kriminalitet  

 for at blive idømt en kortere fængselsstraf i stedet for ungdomssanktionen.
   

 	  

 Blandingen af  

 behandling og straf (som ungdomssanktionen er) er mislykket, mange af de unge  

 har kun set det som en straf, og flere kommuner har brugt anbringelse på  

 sikrede institutioner i længere tid end nødvendigt (på grund af kassetænkning  

 eller »ude af øje, ude af sind-princippet«) og har dermed nedprioriteret  

 behandlings- og udslusningsforløbet.
  

 	  

 Der er stor forskel  

 på de pædagogiske metoder på opholdsstederne, og de unge placeres tilfældigt,  

 alt efter hvor der er plads.
Dette vanskeliggør behandlingen, da der således  

 ikke ligger faglige begrundelser bag den konkrete anbringelse.
   

 	  

 Syv ud af ti af de  

 unge er psykisk syge, hvilket institutionerne ofte ikke har opdaget og/eller  

 ikke har været rustet til at behandle, hvilket igen er en medvirkende grund  

 til  

 ungdomssanktionens manglende behandlingssucces.
Det er efter forslagsstillernes opfattelse helt  

 uomgængeligt, at social baggrund, eventuelle mentale problemer, faglige  

 færdigheder etc. alt sammen medtænkes, når der i retspolitikken skal findes  

 de  

 bedste metoder til at forebygge kriminalitet eller forhindre gentaget  

 kriminalitet.
Det kræver en tidlig indsats med vægt på socialpolitikken.
Men  

 over for den gruppe, der står i fare for at havne i en hårdkogt kriminel  

 løbebane, skal ungdomssanktionen træde ind.
Det er efter forslagsstillernes  

 vurdering  

 helt centralt, at ungdomssanktionen samtænker den socialpolitiske og den  

 kriminalpræventive indsats sammen med sanktion og straf.
Ungdomssanktionen skal fastholdes som den meget alvorlige  

 sanktionsform, den reelt er.
Men der er en række problemer forbundet med  

 sanktionen, således som den hidtil har fungeret.
Ofte bliver den unge idømt ungdomssanktion for en periode,  

 der er mere end dobbelt så lang som den traditionelle straf, den unge ellers  

 ville have fået for samme forbrydelse.
Den forskelsbehandling gør det meget  

 svært for det socialpædagogiske personale at få en egentlig behandling til at  

 fungere.
Derfor skal ungdomssanktionen nytænkes.
Unge, der idømmes ungdomssanktion, skal ikke nødvendigvis  

 først anbringes på lukkede afdelinger.
En afklaring af deres situation kan  

 ofte ske på almindelige, åbne institutioner, især i de ikke helt få tilfælde,  

 hvor den unge selv vælger at tage imod en dom til ungdomssanktion.
Skal den unge anbringes på en lukket, sikret institution i  

 forbindelse med ungdomssanktionen, skal institutionen være forbeholdt unge,  

 der  

 er idømt ungdomssanktion.
I dag er de unge på ungdomssanktion blandet sammen  

 med unge, der venter på dom, unge, der skal mentalundersøges m.v.
Det giver  

 uro og stiller urimelige krav til det pædagogiske personale.
Det er  

 afgørende,  

 at de pædagogiske virkemidler kan målrettes mod unge med beslægtede  

 problemer.
 Er den unge i perioder særlig voldelig, skal det være  

 muligt i en kortere periode at anbringe ham eller hende i en særlig  

 ungeafdeling i tilknytning til et fængsel.
Den unges udviklingsmuligheder skal være i centrum.
Basale  

 skolefærdigheder skal søges opnået, og der skal skabes mulighed for en  

 uddannelse, herunder en uddannelsesplan eller arbejdsplan, der skal kunne  

 fortsætte  

 efter endt afsoning, og som den unge kan magte.
 Der skal udvikles særlige pædagogiske metoder til at lære  

 den unge at styre sig selv, og hvordan man undgår kriminalitet   

 metoder, der  

 skal være en integreret del af afsoningen.
Da det ikke er muligt at tvangsbehandle et menneske, som  

 ikke ønsker behandling, skal der udvikles motivationskurser.
Erfaringen med  

 disse kurser er, at det kan lade sig gøre at motivere til behandling.
Behandlingen kan gå ud på, at den unge skal lære at styre  

 sin udadreagerende adfærd og at komme fri af en eventuel afhængighed af  

 rusmidler.
For mange drejer det sig ofte om så banal en ting som at kunne  

 lære  

 at holde af sig selv, at få selvrespekt.
Det er forslagsstillernes holdning, at anbringelse af unge  

 kriminelle i sikrede institutioner ikke hjælper i sig selv, snarere  

 tværtimod,  

 og derfor skal ophold på de sikrede institutioner begrænses til det tvingende  

 nødvendige.
I magtanvendelsesbekendtgørelsen § 8, stk. 7, står der, at ophold  

 i  

 en sikret afdeling for unge dømt efter §  

 74  

 a  

 i straffeloven højst må vare 12 måneder.
Det kan være  

 nødvendigt med et ophold på en sikret institution, for at den unge kan falde  

 til ro, udredes og blive holdt væk fra det kriminelle miljø eller den  

 kriminelle  

 omgangskreds.
Men adskillige undersøgelser peger på, at behandling ikke kan  

 lade sig gøre i lukket regi, og det er derfor, forslagsstillerne mener, at  

 den  

 længste periode, unge må sidde i en sikret afdeling, skal være 2 måneder.
I  

 modsætning til anden form for straf reduceres dommen ikke med den tid, den  

 unge  

 har været anbragt i varetægtssurrogat.
Det vil i praksis sige, at en ung kan  

 risikere at opholde sig betydelig længere på en sikret institution end de  

 anbefalede 2 måneder, når varetægtssurrogattiden lægges sammen med en  

 ungdomssanktion.
 Et ganske betydeligt problem med de unge, der indtil nu har  

 været idømt ungdomssanktion og/eller har befundet sig på sikrede  

 institutioner,  

 er, at mange af dem faktisk lider af uopdagede psykiske sygdomme.
En undersøgelse af alle unge kriminelle under 18 år, som i  

 løbet af et år sad varetægtsfængslet på Sjælland, peger på, at syv ud af ti  

 lider af en eller flere psykiske sygdomme.
Dette er i sig selv problematisk.  

 Men hvad værre er: Det bliver som oftest ikke opdaget, og personalet er ikke  

 uddannet til at tackle disse problemer.
Det forekom endvidere, at der var  

 unge,  

 som var decideret retarderede, hvilket var uopdaget.
Når der ikke bliver taget hånd om de unge, der har en  

 psykisk lidelse, så er der ikke tale om behandling.
For at sikre, at  

 ungdomssanktionen får det bedst mulige resultat, er det vigtigt at finde de  

 unge, der har behov for lægebehandling.
Derfor mener forslagsstillerne, at en  

 screening for psykiske lidelser bør være obligatorisk og indgå meget tidligt  

 (gerne inden dommen) i 2-måneders-opholdet på den sikrede institution,  

 således  

 at diagnosticering og eventuel nødvendig behandling indgår i  

 ungdomssanktionens  

 videre forløb.
Vi ved, at tilliden til voksne og en tæt voksenkontakt er  

 et af kardinalpunkterne, hvis en ung kriminel skal ændre adfærd.
Og vi ved  

 også  

 fra andre undersøgelser, at et bånd mellem et barn og en voksen er utrolig  

 vigtigt  et barn har brug for mindst én voksen, der sætter dette barn  

 meget  

 højt.
For den gruppe af unge, som berøres af ungdomssanktionen, er fraværet  

 af  

 god voksenkontakt en ikke uvæsentlig del af den negative sociale arv og  

 bagage.  

 Det må derfor være en central opgave for kommunerne at hjælpe den unge med at  

 få en relation til en voksen, der bygger på troværdighed, ansvarlighed,  

 fasthed  

 og seriøsitet.
Kontaktpersonen skal så vidt muligt være en, som den unge  

 hidtil har haft tilknyttet, og som følger med hele vejen igennem og er der  

 bagefter.
Et godt efterværn er også vigtigt, så den unge ikke falder tilbage  

 i  

 uhensigtsmæssige miljøer.
Vi ser ofte unge kriminelle være tiltrukket af  

 rockermiljøer og den voksenkontakt, respekt og opmærksomhed, de får dér.
Det  

 må  

 ikke være rockere, de unge har som mulighed for at vælge, når de søger  

 voksenkontakt.
Endvidere finder forslagsstillerne, at en forudsætning for,  

 at den unge anerkender ungdomssanktionen som en behandling og mulighed for at  

 komme væk fra den kriminelle løbebane, er, at den unge har overblik over hele  

 forløbet fra starten af.
Derfor skal kommunerne være forpligtede til at  

 udarbejde en holdbar handleplan og sørge for, at den unge kender det  

 planlagte  

 forløb.
Kommunerne er allerede pålagt at udarbejde en handleplan i medfør af  

 servicelovens §  

 58 a,  

 stk. 3, og handleplanen skal udarbejdes i samarbejde med den unge og dennes  

 familie.
Ansatte fra de sikrede institutioner peger på, at der  

 findes eksempler på, at handleplanen ikke bliver fulgt, bliver ændret eller  

 ikke udarbejdes hurtigt nok, hvilket er til stor frustration for den unge og  

 kan ødelægge et ellers godt forløb.
Der kan naturligvis være behov for  

 ændringer og justeringer undervejs, hvis forløbet går i fisk, men  

 forslagsstillerne finder det vigtigt, at den unge kan se forløbet og  

 genkender  

 sig selv i et positivt endemål.
 Det er derfor helt afgørende, at handleplanen i  

 udgangspunktet er realistisk, er grundigt forberedt og kun ændres efter  

 dialog  

 med den unge, så den unge forstår, hvorfor den skal ændres.
Der findes ingen vejledning til ungdomssanktionen, og med  

 hensyn til magtanvendelse over for de unge findes kun en bekendtgørelse  

  til  

 og med en ganske upræcis en af slagsen, der er ganske uanvendelig i praksis.  

 De  

 ansatte på sikrede institutioner efterlyser vejledninger på begge områder  

 (Socialrådgiveren den 18. december 2002, Bente Terkelsen m.fl.), og høringen  

 om  

 unge kriminelle (den 8. december 2003 på Christiansborg) viste, at der er  

 stor  

 forskel på, hvordan magtanvendelsesbekendtgørelsen tolkes.
Det er helt  

 utilstrækkeligt.
Da magtanvendelse over for demente og dilemmaet mellem  

 selvbestemmelse og omsorg blev diskuteret for nogle år siden, var der  

 betydelig  

 politisk interesse for og engagement i sagen.
Dengang var Folketinget  

 inddraget,  

 og socialministeren nedsatte udvalget om psykisk handicappedes retssikkerhed  

 i  

 erkendelse af, at et så vanskeligt emne kræver nøje overvejelser, inden der  

 ændres i lovgivningen og skrives vejledninger.
 SF  

 finder derfor, at der på samme måde bør udarbejdes en egentlig lovgivning,  

 der  

 omfatter magtanvendelse over for børn og unge.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre indsats over for kriminelle unge.
(Beslutningsforslag nr.
B 8).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
