Anordning om fastsættelse af sommertid  

 fra og med år 20021) VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I henhold til § 1 i lov nr. 223 af 24. april 1974 om anvendelse af  

 sommertid bestemmes:
 § 1. Fra og med år 2002 anvendes en  

 særlig tidsregning, sommertid, i perioden fra sidste søndag i  

 marts til sidste søndag i oktober.
 § 2. Sommertiden begynder den sidste søndag  

 i marts kl. 02.00, idet klokketiden ændres til kl. 03.00.
 Stk. 2. Sommertiden ophører den sidste søndag i  

 oktober kl. 03.00, idet klokketiden ændres til kl. 02.00. For så  

 vidt angår denne dobbelt forekommende time betegnes den første  

 time som 02.00 A og den anden time som 02.00 B.
Givet på Amalienborg, den 26. september  

 2001 Under Vor Kongelige Hånd og Segl I Dronningens navnFrederik, Kronprins /Jacob Buksti 1)   Anordningen  

 indeholder bestemmelser, der gennemfører Europa-Parlamentets og  

 Rådets direktiv 2000/84/EF af 19. januar 2001 om sommertid.
