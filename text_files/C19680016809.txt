 (Til de skattelignende myndigheder).
 Hermed følger eksemplarer af lovbekendtgørelse nr. 261 af 26. juni 1968 om  

 investeringsfonds (investeringsfondsloven).
 I lovbekendtgørelsen har man indarbejdet de ændringer i  

 investeringsfondsloven, der er gennemført ved lov nr. 188 af 31. maj 1968.  

 Det drejer sig om følgende ændringer, som må ses i sammenhæng med de  

 ændringer i afskrivningsloven, der er gennemført ved lov nr. 183 af 31. maj  

 1968:
 1. Redaktionelle ændringer i lovens § 3, stk. 1 og 4,  

 § 4, stk. 2, § 7, stk. 1 og 3, samt § 12, stk. 1.
 Disse ændringer er en følge af, at betegnelsen "skattefri  

 afskrivninger" ved ændringen af afskrivningsloven er ændret til:  

 "skattemæssige afskrivninger".
 2. I lovens § 3, stk. 2, er beløbsgrænsen 800 kr.  

 ændret til 1.200 kr.
 Det bemærkes, at investeringsfondslovens § 3, stk. 2, også gælder, selv om  

 det drejer sig om aktiver, hvis anskaffelsessum den skattepligtige efter  

 afskrivningslovens § 3, stk. 6, er afskåret fra at fradrage i den  

 skattepligtige indkomst på een gang.
 3. En ny regel i lovens § 3, stk. 5, bestemmer, at  

 henlæggelser til investeringsfonds ikke kan benyttes til forlods afskrivning  

 på bygninger eller særlige installationer, hvorpå skattemæssig afskrivning  

 ikke har kunnet foretages ved indkomstopgørelsen for skatteår forud for  

 skatteåret 1969-70, og som den skattepligtige har anskaffet før den 15. marts  

 1968.
Bestemmelsen må ses i sammenhæng med den udvidelse af de  

 afskrivningsberettigede bygningers kreds, som er gennemført ved ændringen af  

 afskrivningsloven.
Denne udvidelse medfører, at en række bygningsejere første  

 gang kan foretage skattemæssig afskrivning på bygningen ved  

 indkomstopgørelsen for skatteåret 1969-70. Hvor det drejer sig om en bygning,  

 som den skattepligtige har anskaffet før 15. marts 1968, er det imidlertid  

 ikke anset for velbegrundet, om reglen i investeringsfondslovens § 7, stk. 1,  

 skulle føre til, at investeringsfondshenlæggelser kunne afskrives forlods på  

 en sådan bygning. § 3, stk. 5, afskærer derfor den skattepligtige herfra.
 Eksempel:
 Den skattepligtige har anskaffet en butiksbygning før den 15. marts 1968.  

 Da butiksbygninger ikke har været afskrivningsberettigede efter de hidtigede  

 afskrivningsregler, kan den skattepligtige første gang foretage skattemæssig  

 afskrivning på bygningen ved indkomstopgørelsen for skatteåret 1969-70, jfr.  

 § 2, stk. 1, i lov nr. 183 af 31. maj 1968 om ændring af afskrivningsloven.  

 Investeringsfondshenlæggelser kan derfor ikke anvendes til forlods  

 afskrivning på bygningen.
 4. I § 6, stk. 2, § 9, stk. 2, samt § 10, stk. 3 og 4,  

 er indsat regler, hvorefter finansministeren kan overdrage de der nævnte  

 dispensationsbeføjelser til en anden myndighed.
 5. Investeringsfondslovens § 12, stk. 2, er ophævet.  

 Det skyldes, at reglen henviste til afskrivningslovens bestemmelser om  

 ekstraafskrivning, der er ophævet ved ændringen af afskrivningsloven.
 6. Ifølge § 2 i ændringsloven af 31. maj 1968 finder  

 de omtalte ændringer i investeringsfondsloven anvendelse fra og med  

 skatteåret 1969-70.
 7. I lov om indskud på etableringskonto er der  

 foretaget ændringer i § 7, stk. 2 og stk. 4, og der er indsat en ny § 7 A.  

 Disse ændringer svarer til de ændringer i investeringsfondsloven, der er  

 omtalt foran i punkt 2, 3 og 5. Der er endvidere foretaget nogle  

 redaktionelle ændringer i etableringskontoloven.
 Skattedepartementet, den 9. juli 1968.
Hans P.
Gøtrik.
 / Per Glahder.
