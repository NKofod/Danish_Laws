Fremsat den 2. oktober 2002 af  

 Aage Frandsen (SF) og Holger K.
Nielsen&nbsp  

 ;(SF) Forslag til folketingsbeslutning om åbenhed i partiernes regnskaber Folketinget opfordrer regeringen til at fremsætte  

 lovforslag, der sikrer større åbenhed i partiernes  

 regnskaber ved at partierne i deres regnskaber offentliggør alle bidrag  

 på 5.000 kr. og derover, ved at partiernes lokalorganisationer   amtsorganisationer,  

 kredsorganisationer, partiforeninger m.v.   i deres regnskaber  

 offentliggør alle bidrag på 5.000 kr. og derover, og ved at kandidater til Folketinget, amtsrådet,  

 kommunalbestyrelsen og Europa-Parlamentet offentliggør alle bidrag  

 på 5.000 kr. og derover.
Bemærkninger til forslaget De senere års diskussioner om  

 eventuelle ændringer i reglerne for tilskud til de politiske partier  

 har vist, at der formentlig ikke er ret mange ændringer, som der vil  

 være flertal for i Folketinget.
Men det er forslagsstillernes  

 opfattelse, at der vil være flertal for større åbenhed  

 omkring de tilskud, som partierne og kandidaterne modtager.
Samtidig er det  

 forslagsstillernes opfattelse, at et forslag om større åbenhed  

 kan gennemføres, selv om der ikke samtidig gennemføres andre  

 ændringer, idet det må være et formål i sig selv at  

 skabe større åbenhed.
Dertil kommer, at det også må være  

 rimeligt med større åbenhed om de store pengebeløb, som  

 partierne og kandidaterne modtager fra organisationer, firmaer,  

 enkeltpersoner m.v., når partierne samtidig modtager store offentlige  

 tilskud på baggrund af stemmerne ved folketingsvalgene og de kommunale  

 valg og partiernes folketingsgrupper modtager betydelige offentlige tilskud  

 til støtte i folketingsarbejdet.
Beløb, som bl.a. har til  

 formål at sikre, at de politiske partier kan bygge på et rimeligt  

 økonomisk grundlag og dermed sikre deres økonomiske  

 uafhængighed.
Uanset at vi ikke i Danmark har amerikanske tilstande,  

 hvor mange penge fra organisationer, firmaer m.v. er afgørende for  

 valgkampene og udfaldet ved valgene, spiller bidrag fra organisationer,  

 firmaer, enkeltpersoner m.v. også i stigende omfang en vigtig rolle for  

 valgkampene i Danmark.
I det omfang pengebeløbenes størrelse  

 kan blive afgørende for valgenes udfald, må det give anledning  

 til bekymring på demokratiets vegne.
Dette vil dog i et vist omfang  

 kunne afbødes ved, at der bliver langt større åbenhed om,  

 hvem partierne og kandidaterne modtager tilskud fra.
I den forbindelse er det  

 vigtigt, at reglerne kommer til at omfatte både partier på  

 såvel lands- som lokalplan og kandidater, idet tilskuddene  

 tilsyneladende i dag i stigende omfang gives direkte til kandidaterne.
Da der  

 også opstilles lister og kandidater, der ikke direkte kaldes partier,  

 skal reglerne også omfatte sådanne lister og kandidater.
 Beløbsgrænsen 5.000 kr. er fastsat ud fra, at  

 der skal være en bagatelgrænse, og at det især er store  

 pengebeløb, der må have offentlighedens interesse.
I dag offentliggør partierne deres regnskaber bl.a.  

 som led i, at de modtager offentlige tilskud.
På tilsvarende måde  

 mener forslagsstillerne, at partierne lokalt skal offentliggøre deres  

 regnskaber.
Tilsvarende skal gælde for kandidaterne.
 Beslutningsforslaget er en genfremsættelse af B 22  

 fremsat den 4. oktober 2001. På grund af folketingsvalget nåede  

 forslaget ikke at blive behandlet i Folketinget.
Skriftlig fremsættelse Aage Frandsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om åbenhed i  

 partiernes regnskaber.
(Beslutningsforslag nr.
B 1).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
