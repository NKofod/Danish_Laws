Genplacering af ejendomsavance ved køb af  

 hollandsk ejendom Spørgsmål Svar Beskrivelse af  

 de faktiske forhold Spørger har i  

 brev af 16. november 2006 og mail af 16. januar 2007 anført følgende:
 A (fysisk  

 person) købte kvægejendommen C den 20. april 1994.
 Ejendommen har  

 siden købet været drevet med malkekvæg og der er en mælkekvote på ejendommen  

 på  

 725.000 kg  

 mælk.
 A ønsker at  

 omdanne sin virksomhed efter reglerne om skattefri virksomhedsomdannelse pr.  

 1.  

 januar 2007 til B ApS.
 B ApS sælger  

 ejendommen i Danmark i 2007 og køber en landbrugsejendom i Holland i 2007  

 hvori  

 avancen fra den danske ejendom bliver genplaceret.
A flytter til  

 Holland i 2007 og stifter et selskab i Holland, som minder om et dansk  

 anpartsselskab.
Det hollandske selskab benævnes derfor "Drift ApS  

 ".  

 Dette selskab lejer sig ind i den af B ApS ejede landbrugsejendom og forestår  

 al drift på landbrugsejendommen.
A udpeger en bestyrelse i B ApS på 2  

 personer,  

 som forbliver boende i Danmark.
 B ApS ønsker  

 mulighed for at sælge den i 2007 anskaffede landbrugsejendom i Holland på et  

 senere tidspunkt (måske i 2008) og i samme år anskaffe en anden  

 landbrugsejendom i Holland, hvori ejendomsavancen fra den 1. ejendom i  

 Holland  

 genplaceres.
 Selskabet B ApS  

 anmoder om international sambeskatning med "Drift ApS" i Danmark.
A er mest  

 interesseret i at købe en kvægejendom i Holland, men pt. er der kun mulighed  

 for en svineejendom der, hvor han ønsker at bo.
Han vil gerne lave en  

 konstruktion, så han får mulighed for at købe en kvægejendom i Holland (når  

 der  

 bliver en til salg) - og så have mulighed for at genplacere i en ny ejendom i  

 Holland.
Som person har han kun én mulighed for genplacering, da hans  

 skattepligt  

 til Danmark ophører ved udrejse.
 Hvis selskabet  

 kan fastholde sin skattepligt til Danmark, vil selskabet bevare sine  

 muligheder  

 for genplacering af ejendomsavancer i samme omfang som en person, som til  

 stadighed er fuldt skattepligtig til Danmark.
 Spørger har  

 oplyst, at der ikke ønskes stillingtagen til, hvorledes et eventuelt  

 hollandsk  

 skattekrav skal behandles efter dobbeltbeskatningsoverenskomsten mellem  

 Danmark  

 og Holland.
 Spørger har i  

 mail af 1. marts 2007 oplyst, at for at den påtænkte internationale  

 sambeskatning  

 kan lade sig gøre, skal der indskydes et holdingselskab i Danmark, som  

 bliver ejer af både B ApS og driftsselskabet i Holland.
Spørgers  

 eventuelle opfattelse ifølge anmodning og bemærkninger til sagsfremstilling Det fremgår af  

 ejendomsavancebeskatningslovens §  

 6 A, stk. 1, at man  

 ved afståelse af fast ejendom, i stedet for at medregne fortjenesten til den  

 skattepligtige indkomst, kan vælge at nedsætte anskaffelsessummen for en  

 anden  

 nyerhvervet erhvervsejendom.
 Jf. samme lovs §  

 6 A, stk. 4, er det  

 en betingelse, for nedsættelse af anskaffelsessummen, at ejendommen ikke er  

 beliggende i en fremmed stat, medmindre ejeren på nedsættelsestidspunktet er  

 skattepligtig til Danmark efter Kildeskattelovens § 1, uden at være  

 hjemmehørende i en fremmed stat i henhold til bestemmelserne i en  

 dobbeltbeskatningsoverenskomst.
 Nedsættelsestidspunktet  

 er i Ligningsvejledningen punkt  


  

 E.J.2.6  


  

 defineret således:
Nedsættelsestidspunktet  

 kan udledes af reglen i  


  

  ejendomsavancebeskatningslovens  

 § 6 A, stk. 2  


. Hvis erhvervelsen af den udenlandske ejendom, hvis  

 anskaffelsessum nedsættes, er sket i det seneste indkomstår forud for  

 afståelsesåret for den ejendom, hvis beskatning udskydes, er  

 nedsættelsestidspunktet  

 tidspunktet for indsendelse af rettidig selvangivelse for afståelsesåret.  

 Hvis  

 erhvervelsen er sket i samme år, er nedsættelsestidspunktet fortsat det  

 samme.  

 Hvis erhvervelsen sker i året efter, er nedsættelsestidspunktet tidspunktet  

 for  

 indsendelse af rettidig selvangivelse for dette år.
Hvis skattemyndighederne  

 ændrer ansættelse vedrørende afståelse af fast ejendom, og den skattepligtige  

 begærer nedsættelse indenfor tre måneders fristen, er nedsættelsestidspunktet  

 tidspunktet  

 for denne begæring.
 Da B ApS bevarer  

 sin skattepligt til Danmark, er der ingen problemer med  

 nedsættelsestidspunktet.
Det fremgår af  

 selskabsskattelovens § 8, stk. 2, "til den skattepligtige indkomst  

 medregnes ikke indtægter og udgifter, som vedrører et fast driftssted eller  

 en  

 fast ejendom beliggende i en fremmed stat, på Færøerne eller i Grønland, jf.  

 dog §  

 31 A." Selskabsskattelovens  

 § 31 og 31A, som beskriver reglerne for sambeskatning, fastslår i § 31A, at  

 tilvalget gælder tillige alle faste driftssteder og faste ejendomme, der er  

 beliggende i udlandet, og som tilhører de sambeskattede danske og udenlandske  

 selskaber.
SKATs  

 indstilling og begrundelse Ad spørgsmål 1 Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
 Efter §  

 6 A  

 i ejendomsavancebeskatningsloven kan en skattepligtig  

 dog i visse tilfælde ved at genanskaffe en ny ejendom i forbindelse med  

 afståelse af en fast ejendom udskyde beskatningen af fortjeneste ved  

 afståelse  

 af en fast ejendom til en senere ejendomsafståelse.
 Den  

 skattepligtige kan således vælge mellem at lade sig beskatte ved afståelsen  

 af  

 ejendommen eller at udskyde beskatningen til en senere afståelse ved at  

 modregne fortjenesten i anskaffelsessummen for den nyerhvervede ejendom.
 Det er bl.a. en  

 betingelse for anvendelse af reglerne om genanbringelse, at den  

 skattepligtige  

 enten erhverver fast ejendom i samme indkomstår, hvori den skattepligtige  

 afstår fast ejendom, eller erhverver fast ejendom senest i det indkomstår,  

 der  

 følger efter afståelsesåret, eller erhverver fast ejendom i det seneste  

 indkomstår forud for afståelsesåret.
 Det er endvidere  

 en betingelse, at den skattepligtige senest for det indkomstår, hvori  

 erhvervelsen  

 finder sted, begærer nedsættelsesreglen anvendt ved indsendelse af rettidig  

 selvangivelse eller, såfremt erhvervelsen af fast ejendom finder sted i det  

 seneste indkomstår forud for afståelsesåret, begærer reglen anvendt senest  

 ved  

 indsendelse af rettidig selvangivelse for afståelsesåret.
Der gælder  

 særlige regler for genanbringelse i fast ejendom i udlandet.
Genanbringelse i  

 udenlandsk ejendom er således yderligere betinget af, at ejeren, når denne er  

 en fysisk person, på nedsættelsestidspunktet er skattepligtig til Danmark  

 efter  

 § 1 i kildeskatteloven uden at være hjemmehørende i en fremmed stat, på  

 Færøerne eller i Grønland i henhold til bestemmelserne i en  

 dobbeltbeskatningsoverenskomst.  

 For selskaber er nedsættelse af anskaffelsessummen efter stk. 1 betinget af,  

 at  

 den erhvervede ejendom ikke er beliggende i en fremmed stat, på Færøerne  

 eller  

 i Grønland, medmindre ejeren på nedsættelsestidspunktet er skattepligtig til  

 Danmark efter selskabsskattelovens § 1 uden at være hjemmehørende i en  

 fremmed  

 stat, på Færøerne eller i Grønland i henhold til bestemmelserne i en  

 dobbeltbeskatningsoverenskomst SKAT skal  

 bemærke, at Skatterådet i   


  

 SKM2006.730.SR  


  

  har  

 tiltrådt, at fortolkningen af nedsættelsestidspunktet, som anført ovenfor,  

 dog  

 ikke er ensbetydende med, at der kan stilles krav om, at en skatteyder  

 skal forblive fuld skattepligtig til Danmark uden at være hjemmehørende i en  

 fremmed stat, på Færøerne eller i Grønland i henhold til bestemmelserne i en  

 dobbeltbeskatningsoverenskomst helt frem til udløbet af den formelle  

 selvangivelsesfrist for det pågældende indkomstår, jf. § 4 i  

 skattekontrolloven.
Det er  

 herefter tilstrækkeligt for anvendelse af genanbringelsesreglerne i  

 forbindelse med en ejendom i udlandet, at en skatteyder, der opfylder  

 skattepligtskravene, ved fraflytning begærer fortjeneste ved afståelsen  

 af  

 den danske ejendom genanbragt i den udenlandske ejendom.
Det er dog en  

 betingelse for anvendelse af genanbringelsesreglerne, at skatteyder i  

 forbindelse med begæringen afgiver de nødvendige oplysninger om de  

 implicerede  

 ejendomme, således at skattemyndighederne kan konstatere, om det formelle og  

 reelle grundlag for genanbringelse efter §§ 6 A-6 C er  

 opfyldt.
 Det  

 er fortsat en betingelse for genanbringelse, at der indgives rettidig  

 selvangivelse for det pågældende indkomstår, jf. §  

 6 A, stk. 2, i ejendomsavancebeskatningsloven.
 Efter §  

 6 A, stk. 1, i ejendomsavancebeskatningsloven anses  

 udleje af fast ejendom ikke for erhvervsmæssig virksomhed, medmindre der er  

 tale om udlejning af fast ejendom, der benyttes til landbrug, gartneri,  

 planteskole, frugtplantage eller skovbrug, jf. vurderingslovens § 33,  

 stk. 1 eller 7.
 Det fremgår af  

 ovenstående, at det bl.a. er en betingelse for genanbringelse af  

 ejendomsavance  

 i anskaffelsessummen ved køb af en ejendom i udlandet, at ejeren på  

 nedsættelsestidspunktet  

 er skattepligtig til Danmark efter § 1 i kildeskatteloven uden at være  

 hjemmehørende i en fremmed stat, på Færøerne eller i Grønland i henhold til  

 bestemmelserne i en dobbeltbeskatningsoverenskomst.
SKAT finder  

 ikke, at der i formuleringen af ejendomsavancebeskatningslovens §  

 6 A  

 er indeholdt en betingelse om, at  

 genanbringelsesreglerne kun skal kunne finde anvendelse ved genanbringelse af  

 en fortjeneste ved afståelse af én ejendom, ligesom det efter SKATs  

 opfattelse  

 heller ikke er en betingelse for anvendelse af regelsættet, at den afståede  

 ejendom er beliggende i Danmark.
Efter SKATs opfattelse indeholder loven  

 således hjemmel til, at reglerne kan anvendes også ved efterfølgende  

 afståelser  

 og erhvervelser, forudsat at betingelserne i §  

 6 A  

 i ejendomsavancebeskatningsloven er opfyldt.  

 Selskabet kan således fortsætte med at genplacere også i udlandet, når  

 betingelserne er opfyldt.
Betingelserne om skattepligt og hjemmehørende skal  

 være opfyldt på nedsættelsestidspunktet.
SKAT indstiller  

 derfor, at spørgsmålet besvares med et ja, idet det er forudsat, at selskabet  

 på nedsættelsestidspunktet opfylder de ovenfor nævnte  

 skattepligtsbestemmelser  

 mv.
Herudover skal de øvrige betingelser for genanbringelse som nævnt i §  

 6 A  

 i ejendomsavancebeskatningsloven være opfyldt, for at  

 reglerne kan finde anvendelse, herunder indsendelse af rettidig  

 selvangivelse.
 Spørgsmålet om,  

 hvorvidt betingelserne for genanbringelse rent faktisk er opfyldt på  

 nedsættelsestidspunktet, afgøres enten ved anmodning om et nyt bindende svar  

 efter dette tidspunkt eller ved ligningen af selvangivelsen for det  

 pågældende  

 indkomstår.
Ad spørgsmål 2 En sambeskatning  

 af de omhandlede selskaber forudsætter, at de er koncernforbundne.
Spørger  

 har  

 i mail af 1. marts 2007 oplyst, at der vil blive indskudt et  

 holdingselskab i Danmark, som bliver ejer af både B ApS og  

 driftsselskabet  

 i Holland.
SKAT har derfor lagt til grund for sin indstilling, at den nævne  

 forudsætning er opfyldt.
 SKAT har lagt  

 vægt på, at udenlandske selskaber, i hvilke ingen af deltagerne hæfter  

 personligt for selskabets forpligtelser, og som fordeler overskuddet i  

 forhold  

 til deltagernes indskudte kapital, kan indgå i en international  

 sambeskatning.  

 Det gælder også for faste driftssteder og faste ejendomme, der er beliggende  

 i  

 udlandet, og som tilhører de sambeskattede danske og udenlandske selskaber.
 SKAT indstiller  

 på denne baggrund, at spm. 2 besvares med "ja".
Ad spørgsmål 3 I henhold til  

 selskabsskattelovens § 1, stk. 1, nr. 1, påhviler fuld skattepligt i henhold  

 til denne lov indregistrerede aktieselskaber, der er hjemmehørende her i  

 landet.
Afgørende for skattepligten er, om selskabet er optaget i  

 aktieselskabsregisteret.
Anpartsselskaber sidestilles i relation til  

 selskabsskatteloven  

 med aktieselskaber, jf. anpartsselskabsloven § 83.
Af  

 Ligningsvejledningen; Selskaber og aktionærer 2007-1, afsnit S.A.1  

  

 Fuldt  

 skattepligtige selskaber m.v., fonde og  

  

 foreninger fremgår følgende:  

 "Fortolkningen af ordet hjemmehørende giver ikke vanskeligheder  

 vedrørende  

 indregistrerede aktie- og anpartsselskaber, da det er en betingelse for  

 indregistreringen i Erhvervs- og Selskabsstyrelsen, at selskabet angiver sit  

 hjemsted her i Danmark." I  


  

 SKM2005.199.ØLR  


  

 fastslog Østre Landsret, at det afgørende for skattepligten for et  

 anpartsselskab  

 er, at selskabet er indregistreret her i landet.
Skattepligt til Danmark er  

 således ikke betinget af, at ledelsens sæde er her i landet.
Dommen blev  

 stadfæstet af Højesteret i  


  

 SKM2007.151.HR  


.
 Da B ApS er et  

 anpartsselskab, som er indregistreret i Erhvervs- og Selskabsstyrelsen, vil  

 selskabet  

 bevare sin fulde skattepligt til Danmark, jf. selskabsskattelovens § 1, stk.  

 1,  

 nr. 1, jf. anpartsselskabsloven § 83.
 SKAT indstiller  

 derfor, at spm. 3 besvares med "ja".
 SKAT har ikke  

 taget stilling til, hvorledes et eventuelt hollandsk skattekrav skal  

 behandles  

 efter dobbeltbeskatningsoverenskomsten mellem Danmark og Holland.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode 5 år.
