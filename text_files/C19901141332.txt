 Ang.: Administration af støjgrænser fra 1. oktober 1990.
 I Detailforskrifter for Køretøjer 1990 er der ændrede støjgrænser for bil  

 og motorcykel i afsnit 7.X5, der træder i kraft 1. oktober 1990.
 I den anledning meddeles følgende om dokumentation for, at støjkravene er  

 opfyldt:
Dokumentationen kan bestå af - godkendelse af bil i henhold til ECE-regulativ nr. 51-01, - godkendelse af bil i henhold til EF-direktiv nr. 70/157/EØF som ændret  

 ved direktiv nr. 84/424/EØF, - godkendelse af motorcykel i henhold til Rådets direktiv nr. 78/1015/EØF  

 som ændret ved direktiv nr. 87/56/EØF, - rapport fra et anerkendt prøvningslaboratorium eller - erklæring fra fabrikant eller dennes repræsentant indeholdende  

 måleresultat for standmåling med tilhørende motoromdrejningstal.
Dokumentation afleveres - ved ansøgning om typegodkendelse (standardtypegodkendelse,  

 typegodkendelse, tillæg eller godkendelseserklæring), der udstedes på  

 ikrafttrædelsesdatoen eller senere, - ved syn med henblik på 1. registrering af bil, der ikke er omfattet af  

 en typegodkendelse udstedt på ikrafttrædelsesdatoen eller senere.
 Der skal dog ikke afleveres særskilt dokumentation for de nye støjkrav ved  

 syn, såfremt der afleveres en generel erklæring i form af:
- Typeattest underskrevet af godkendelsesindehaveren på  

 ikrafttrædelsesdatoen eller senere, eller - typegodkendelse underskrevet på ikrafttrædelsesdatoen eller senere, som  

 er forsynet med følgende erklæring (fortrykt på nyere typegodkendelser):
 »Det fabriksny køretøj (chassis) med stelnummer ....... er i  

 overensstemmelse med typegodkendelsen samt tillæg nr. ....., og de dele af  

 køretøjet, som er omfattet af godkendelsen, opfylder gældende krav til  

 køretøjets indretning og udstyr«.
 Meddelelse nr. 1465 af 14. april 1982 ophæves med virkning fra 1. oktober  

 1990.
 Det bemærkes, at for køretøjstyper, der opfylder de nye støjgrænser, kan  

 godkendelsesindehaveren underskrive typeattest eller typegodkendelse med den  

 nævnte erklæring, uanset det ikke af selve typegodkendelsen fremgår, at de  

 nye støjgrænser er opfyldt.
 P.M.V.
 E.B.
