Fremsat den 25. februar 1999 af forsvarsministeren  

 (Hans Hækkerup) Forslag til folketingsbeslutning Folketinget giver sit samtykke til, at Danmark meddeler  

 Forbundsrepublikken Tyskland og Polen, at konventionen om oprettelse af et  

 fælles dansk-tysk-polsk korps, Multinational Corps Northeast, kan  

 tiltrædes.
Oversættelse Konvention  

 Mellem  

 Regeringen i Kongeriget Danmark  

 Regeringen i Forbundsrepublikken Tyskland og Regeringen i Republikken  

 Polen  

 om  

 Multinational Corps Northeast Regeringen i Kongeriget Danmark Regeringen i Forbundsrepublikken Tyskland og Regeringen i Republikken Polen - har med henvisning til Republikken Polens tiltrædelse af den Nordatlantiske Traktat af 4.  

 april 1949 som ændret 17. oktober 1951 og tiltrædelsen af aftalen  

 mellem medlemmerne af det nordatlantiske samarbejde om status for deres  

 styrker (NATO SOFA) af 19. juni 1951, Memorandum of Understanding mellem landenes forsvarsministre af 17. august  

 1995, Beslutningen truffet af deres forsvarsministre den 16. april 1998 om  

 etablering af Multinational Corps Northeast (herefter benævnt korpset)  

 - aftalt følgende:
Artikel 1 Konventionens formål 1. Formålet med denne konvention er at definere  

 pligterne for de kontraherende parter, principperne for organisation og  

 samarbejde i korpset og status for dets hovedkvarter.
 2. Implementeringsaftaler kan vedtages af  

 forsvarsminstrene.
Artikel 2 Definitioner Følgende definitioner benyttes ved anvendelse af  

 denne konvention:
a)	Korps.
Alle elementer nævnt i konventionens artikel 4,  

 inklusive personel, materiel og varer, som de kontraherende parter har  

 bidraget med i samarbejdet om de fælles mål, b)	Hovedkvarter.
Alle dele nævnt i konventionens artikel 4,  

 stk. 1, litra a og b, inklusive personel, materiel og varer, som de  

 kontraherende parter har bidraget med til samarbejdet om de fælles  

 mål, c)	Aftalen: Aftale om drift af Multinational Corps Northeast, Artikel 3 Opgaver og formål 1. Inden for medlemmernes konstitutionelle rammer og i  

 overensstemmelse med FN Konventionens bestemmelser kan korpset efter  

 beslutning truffet af medlemmernes kompetente organer få til  

 opgave:
a)	at planlægge og gennemføre fælles forsvarsopgaver  

 under artikel 5 i den Nordatlantiske Traktat, b)	at bidrage med dets hovedkvarter til multinationale  

 krisestyringsopgaver, herunder fredsstøttende operationer, evt. med  

 styrker, som er underordnet eller tilført korpset til disse  

 formål, f.eks. som Land Component Command i en Combined Joint Task  

 Force kontekst eller som en Force Command - inden for rammerne af FN, NATO  

 eller regionale ordninger i henhold til kapitel VIII i FN-Konventionen, c)	med dets hovedkvarter at planlægge, forberede og på  

 anmodning at føre kommando og kontrol med humanitære- og  

 redningsaktioner, herunder redningsaktioner som følge af  

 naturkatastrofer.
2. Korpset vil blive tilknyttet NATO og i denne forbindelse primært  

 tilknyttet enhedskommandoen Baltic Approaches (BALTAP)/Joint Headquarters  

 Northeast (JHQ Northeast) i forbindelse med fælles uddannelses- og  

 øvelsesformål.
Det kan stilles til rådighed for andre  

 relevante organisationer på ad hoc basis efter beslutning truffet af de  

 kompetente nationale organer.
 3. Nationale bidrag til korpset skal ligeledes være til  

 rådighed for nationale formål.
Artikel 4 Korpsets organisationsstruktur 1. Korpset vil bestå af a)	et multinationalt hovedkvarter, indeholdende korpsstaben, inklusive  

 en multinational Communications and Informations Systems Centre (CISC)  

 Platoon (deling) samt et hovedkvarterskompagni, som stilles af Polen, b)	et multinationalt Command Support Brigade hovedkvarter, som i  

 fredstidsorganisationen er integreret med et element i korpsstaben (G6);  

 og c)	nationale bidrag tilknyttet korpset, som det fremgår af  

 Aftalen, eller som er stillet til rådighed for korpset af de  

 kontraherende parter på ad hoc basis.
 2. Korpset støttes af et kolokeret Air Operations Co-ordination  

 Center (AOCC) og en Maritime Liaison Cell (MLC).
 3. Nationale bidrag til hovedkvarteret støttes af nationale  

 støtteelementer (NSE).
Artikel 5 Sprog Engelsk vil være korpsets officielle  

 arbejdssprog.
Artikel 6 Juridisk status 1. NATO SOFA ens bestemmelser finder anvendelse i  

 hovedkvarteret og for dets militære og civile personel samt deres  

 familier.
For så vidt angår korpsets personel og materiel,  

 suppleres NATO SOFA ens bestemmelser af denne konvention, men består i  

 øvrigt uændrede.
 2. Med henblik på at anvende NATO SOFA ens bestemmelser i  

 hovedkvarteret skal udtrykkene »styrke«, »civilt element« og »familie«,  

 når de optræder i NATO SOFA en, forstås på  

 følgende måde:
 a)	»styrke« betyder personel tilknyttet hovedkvarteret, som  

 tilhører en kontraherende parts land-, sø- eller  

 luftforsvarsstyrker.
 b)	»civilt element« betyder civilt personel, som ikke er  

 statsløse, som ikke er statsborgere i et land, der ikke er  

 kontraherende part, som ikke er statsborgere eller normalt bosiddende i den  

 modtagende stat, og som er tilknyttet hovedkvarteret og ansat i en  

 kontraherende stats forsvarsstyrker.
 c)	»familie« betyder ægtefælle til et medlem af en styrke  

 eller civilt element som defineret i dette stykkes litra a og b, eller et  

 barn af et sådant medlem, som er afhængig af det  

 pågældende medlem.
 3. Hovedkvarteret skal betegnes som en styrke med henblik på  

 anvendelse af artikel II, artikel V, stk. 2, artikel VII, stk. 10,  

 artikel VIII, stk. 5, artikel IX, stk. 2, 3, 4, 7 og 8, og artikel  

 XIII i NATO SOFA en.
Artikel 7 Betaling af krav Tredjeparters krav, der opstår som følge af  

 handlinger eller undladelser, der kan henføres til medlemmer af de  

 elementer af korpset, som er nævnt i artikel 4, stk. 1, litra a,  

 (eksklusiv de elementer af hovedkvarterskompagniet, som er ansvarlige for  

 administration, vagt og tilsyn med kasernen) og stk. 1, litra b, som  

 ikke hidrører fra et kontraktsmæssigt forhold, som er sket i  

 forbindelse med disse medlemmers udøvelse af tjenstlig virksomhed  

 eller tjenstlig brug af materiel, og hvor der sker en skade, skal deles  

 ligeligt mellem de kontraherende parter og betales fra det multinationale  

 budget som defineret i artikel 10.
Artikel 8 Fritagelse for beskatning 1. Fritagelse for beskatning som foreskrevet i artikel X i  

 NATO SOFA en for medlemmer af en styrke eller et civilt element  

 vedrørende deres løn og ydelser skal finde anvendelse på  

 hovedkvarterets personel, for så vidt angår løn og  

 ydelser, der modtages som led i deres ansættelse ved de væbnede  

 styrker, som de tilhører, dog således at denne bestemmelse ikke  

 kan fritage for beskatning pålagt af afsenderstaten.
2. Med henblik på at lette etablering, byggeri, vedligeholdelse og  

 drift af hovedkvarteret skal skatter og afgifter for varer og tjenesteydelser  

 i relation hertil frafaldes i videst muligt omfang.
Detaljer skal reguleres i  

 aftaler mellem hovedkvarteret og de kompetente polske myndigheder.
3. Varer og tjenesteydelser importeret af hovedkvarterets personel eller  

 deres familier til deres egen private fortæring eller brug skal  

 fritages for skatter og afgifter.
Art og mængde af disse varer og  

 tjenesteydelser skal specificeres i aftaler mellem hovedkvarteret og de  

 kompetente polske myndigheder.
4. Varer og tjenesteydelser importeret af hovedkvarteret til brug for  

 hovedkvarteret eller salg i messer, kantiner eller barer i hovedkvarteret  

 skal fritages for skatter og afgifter.
Art og mængde af disse varer og  

 tjenesteydelser skal specificeres i aftaler mellem hovedkvarteret og de  

 kompetente polske myndigheder.
 5. Overskydende og brugt udstyr importeret eller anskaffet skattefrit af  

 hovedkvarteret må kun sælges eller stilles til rådighed for  

 andre brugere i overensstemmelse med relevante bestemmelser i  

 modtagerlandet.
 6. Bestemmelserne i NATO SOFA ens artikel XI, stk. 5 og 6 finder ikke  

 anvendelse på statsborgere i modtagerstaten medmindre de  

 pågældende tilhører en af afsenderlandenes væbnede  

 styrker.
 7. Udtrykket »skatter og afgifter« inkluderer ikke krav for udførte  

 tjenester.
Artikel 9 Konti 1. Hovedkvarteret må bruge enhver møntfod og  

 have konti i enhver møntfod for at kunne administrere det  

 multinationale budget.
 2. De kontraherende parter skal lette overførelsen af midler til  

 hovedkvarteret fra et land til et andet og vekslingen fra en møntfod  

 til en anden, når dette er nødvendigt for hovedkvarteret.
 3. Hovedkvarterets bankkonti kan undtages fra nationale valutareguleringer  

 og fra nødtiltag mod bankkonti i henhold til aftale herom  

 indgået mellem banken og hovedkvarteret.
Artikel 10 Det multinationale budget 1. Der skal være et fællesfinansieret budget  

 for elementerne af korpset som nævnt i stk 2. Omfanget og  

 finansieringen af korpsbudgettet skal aftales årligt af  

 forsvarsministrene i overensstemmelse med nationale bestemmelser.
 2. De dele af korpset, som skal fællesfinansieres af de  

 kontraherende parter, er nævnt i artikel 4, stk. 1, litra a,  

 (eksklusive de elementer af hovedkvarterskompagniet, som er ansvarlig for  

 administration, vagt og tilsyn med kasernen), stk. 1, litra b, og  

 artikel 2.
 3. Principperne, som nedfældet i gældende NATO bestemmelser og  

 regulativer for administration og finansiel drift, finder anvendelse,  

 medmindre andet aftales.
4. Korpsbudgettet skal revideres årligt af medlemmernes kompetente  

 nationale revisionsmyndigheder på rotationsbasis.
Revisionen omfatter  

 finansiel og forvaltningsmæssig revision.
Revisionen skal baseres  

 på gensidigt accepterede revisionsstandarder og -procedurer.
5. Uafhængigt af revisionen på rotationsbasis har de nationale  

 revisionsmyndigheder adgang til at udbede sig al information og  

 gennemgå alle akter, som de måtte finde nødvendige for at  

 foretage revision af de nationale bidrag eller for at informere regeringer  

 eller parlamenter.
Sådanne henvendelser skal ske gennem  

 korpschefen.
Artikel 11 Kontraktsmæssig bemyndigelse 1. Korpsets hovedkvarter har bemyndigelse til på  

 medlemsstaternes vegne at a)	indgå kontrakter, b)	anskaffe og skille sig af med løsøre og c)	indgive, vurdere og afslutte eller fastsætte krav i denne  

 sammenhæng.
2. Kontrakter til fælles formål, som debiteres korpsbudgettet,  

 afsluttes med juridisk bindende virkning for medlemmerne.
På grundlag  

 af de behov, korpschefen måtte anføre, skal medlemmernes  

 kompetente myndigheder samarbejde i fælles forståelse.
3. Alle anskaffelser, som er finansieret over korpsbudgettet, er  

 medlemmernes fælles ejendom.
Bestemmelser og procedurer for  

 afhændelse af fælles ejendom fastlægges i separate  

 aftaler.
4. Hvis retlige søgsmål gennemføres, som følge  

 af kontrakter, som nævnt i stk. 1, skal modtagerlandet  

 påtage sig ansvaret for den juridiske repræsentation.
I  

 tredielande skal det land, hvor personen, som er bemyndiget til at  

 indgå kontrakter, er statsborger, påtage sig dette ansvar.  

 Omkostningerne til retlige processer skal dækkes af korpsbudgettet.
 5. Alle udgifter, som følger af eller har sammenhæng med  

 kontrakter, som nævnt i stk. 1, skal dækkes af  

 korpsbudgettet.
Artikel 12 Officielle dokumenters ukrænkelighed Hovedkvarterets arkiver og andre officielle dokumenter,  

 som opbevares i bygninger benyttet af hovedkvarteret, eller som et  

 behørigt autoriseret medlem af hovedkvarteret er i besiddelse af, er  

 ukrænkelige, medmindre hovedkvarteret har afskrevet denne immunitet.  

 På modtagerlandets anmodning skal hovedkvarteret under  

 overværelse af en repræsentant fra modtagerlandet verificere  

 ethvert dokuments oprindelse med henblik på at bekræfte  

 dokumentets ukrænkelighed i henhold til denne artikel.
Artikel 13 Områdets ukrænkelighed 1. Modtagerlandets lovgivning finder anvendelse på  

 hovedkvarterets område.
Domstole eller andre bemyndigede organer i  

 modtagerlandet har jurisdiktion i henhold til anvendelig lovgivning og i  

 overensstemmelse med NATO SOFA ens bestemmelser over handlinger,  

 transaktioner og undladelser, som finder sted på hovedkvarterets  

 område.
 2. I henhold til følgende bestemmelser er hovedkvarterets  

 område ukrænkeligt.
 a)	Myndighedspersoner, herunder toldbetjente og  

 arbejdsmiljøinspektører, som i henhold til modtagerlandets  

 lovgivning har adgang til området for at udføre deres officielle  

 pligter, skal alene have denne adgang, når korpschefen eller dennes  

 stedfortræder har givet den fornødne autorisation.
 b)	I nødstilfælde eller i medfør af en ordre  

 udstedt af en undersøgende myndighed skal autorisation gives til de  

 personer, der er bemyndiget til at besigtige området eller  

 installationer i sådanne sager.
 3. Hovedkvarteret vil tage alle mulige skridt for at afværge, at  

 dets område bruges som skjul for personer, som forsøger at  

 undgå arrestation i henhold til modtagerlandets lov, som modtagerlandet  

 af et andet land er anmodet om at udlevere, eller som søger at  

 undgå retslig forfølgelse.
Artikel 14 Kommunikation 1. Efter aftale med de relevante myndigheder i  

 modtagerlandet om indretning og tekniske specifikationer for udstyr kan  

 hovedkvarteret importere, etablere, have adgang til og vedligeholde - enten  

 midlertidigt eller permanent indenfor eller udenfor hovedkvarterets  

 område - sådanne telekommunikationsfaciliteter og militære  

 radiostationer, som er nødvendige for de operative opgaver,  

 militære øvelser, manøvrer og nødsituationer.
2. Frekvenser aftales med modtagerlandets myndigheder.
Modtagerlandets  

 myndigheder og hovedkvarteret vil tage skridt til at undgå eller  

 udelukke nogen indbyrdes påvirkning mellem civil og militær  

 telekommunikationstjeneste og elektriske faciliteter.
 3. Hovedkvarterets militære radio- og telekommunikationsstationer  

 vil kun blive brugt i tjenstligt øjemed.
 4. Vilkår, bestemmelser og ydelser for arbejde og tjenester  

 udført af telekommunikationsoperatører skal ikke være  

 mindre favorable end de, som gælder for modtagerlandets væbnede  

 styrker.
5. Hovedkvarteret skal i etableringen og brugen af  

 telekommunikationsfaciliteterne overholde bestemmelserne i den Internationale  

 Telekommunikations Konstitution og Konvention af 22. december 1992 og anden  

 international regulering af telekommunikation, som er gældende i  

 modtagerlandet.
Hovedkvarteret er undtaget fra denne bestemmelse i det  

 omfang, modtagerlandets væbnede styrker er undtaget.
 6. Hovedkvarteret skal have adgang til at afsende og modtage beskeder i  

 kode.
Artikel 15 Posttjeneste 1. Hovedkvarterets officielle post kan sendes med  

 modtagerlandets post- eller kurertjeneste eller gennem nationale  

 militære kanaler.
Hvor det er muligt, skal posten undtages fra  

 forudbetalt porto på samme måde som den post, modtagerlandets  

 væbnede styrker sender.
2. Al post og kurermateriale, der er betegnet som officiel og addresseret  

 til eller sendt af hovedkvarteret, skal undtages fra toldundersøgelse  

 og censur.
Sådan post eller materiale vil blive markeret med  

 »Headquarters Multinational Corps Northeast Official Mail«.
Kurerpost vil  

 ikke blive sendt gennem modtagerlandets civile posttjeneste.
Artikel 16 Trafik og motorkøretøjer 1. Modtagerlandets færdselsregler finder anvendelse  

 på hovedkvarterets officielle motorkøretøjer og  

 anhængere samt på private køretøjer og  

 anhængere, som tilhører medlemmer af styrken, det civile element  

 eller familie, i henhold til følgende bestemmelser.
2. Nummerpladerne på hovedkvarterets officielle  

 køretøjer og anhængere udstedes af hovedkvarteret.
Disse  

 officielle køretøjer og anhængere skal ikke være  

 undergivet nogen af modtagerlandets regler vedrørende obligatorisk  

 forsikring for indehavere af motorkøretøjer.
 3. Hovedkvarterets officielle køretøjer skal behandles efter  

 samme regler om betaling og afgifter for brug af vejnettet, som gælder  

 for køretøjer, der tilhører de polske væbnede  

 styrker.
 4. Modtagerlandets kompetente myndigheder skal undtage hovedkvarterets  

 motorkøretøjer og anhængere fra modtagerlandets regler om  

 konstruktion, design og udstyr af motorkøretøjer og  

 anhængere, i det omfang dette er nødvendigt for, at  

 hovedkvarteret kan varetage sine opgaver, idet der skal tages behørigt  

 hensyn til offentlig orden og sikkerhed.
 5. Afvigelser fra regler om adfærd i trafikken skal tillades  

 hovedkvarteret på sådanne betingelser og i et sådant  

 omfang, som gives modtagerlandets væbnede styrker, hvis  

 køretøjer og anhængere er klart markeret som  

 tilhørende hovedkvarteret.
Artikel 17 Sikkerhed 1. NATO klassificeret materiale skal inden for korpset  

 behandles i overensstemmelse med relevante NATO sikkerhedsbestemmelser.
 2. Hovedkvarteret vil udarbejde fælles implementeringsbestemmelser  

 vedrørende sikkerhed, herunder for informations teknologi (IT  

 sikkerhed), som godkendes af de kompetente nationale myndigheder.
 3. De kontraherende parter skal samarbejde om implementeringen af denne  

 artikel og bistå hinanden i at sikre dens overholdelse.
Artikel 18 Beskyttelse af personlige data 1. Personlige data må alene videregives og  

 bearbejdes til de formål, der er nævnt i NATO SOFA en og i denne  

 konvention.
Restriktioner i national lovgivning hos den kontraherende part,  

 som afgiver oplysningerne, skal iagttages.
De kontraherende parter skal  

 aftale fælles regler om indsamling, bearbejdning og brug af personlige  

 data.
 2. Denne artikel kan ikke pålægge en kontraherende part at  

 foretage skridt, som ville være i strid med dens lovgivning eller i  

 strid med overordnede interesser om beskyttelse af landets og befolkningens  

 sikkerhed.
Artikel 19 Afklaring af uenighed Enhver uenighed om fortolkning eller anvendelighed af  

 denne konvention skal afklares gennem forhandlinger mellem de kontraherende  

 parter uden forelæggelse for tredjepart.
Såfremt det er relevant,  

 skal erfaring og almindelig praksis fra anvendelsen af Protokol af 28. august  

 1952 om Status for Internationale Militære hovedkvarterer under Den  

 Nordatlantiske Traktat anvendes som fortolkningsgrundlag.
Artikel 20 Andre staters tiltrædelse Andre stater, som er medlemmer af NATO, kan af de  

 kontraherende parter inviteres til at tiltræde denne konvention  

 nærmere aftalte betingelser.
Artikel 21 Ikrafttrædelse, FN registrering,  

 ændringer og revision af konventionen 1. Denne konvention træder i kraft 30 dage efter  

 datoen for den sidste notifikation om, at de nationale krav til  

 ikrafttrædelsen er opfyldt.
2. Så snart denne konvention træder i kraft, skal den polske  

 regering registrere denne ved FN s Sekretariat i overensstemmelse med artikel  

 102 i FN Konventionen.
Polens regering skal informere den danske regering og  

 den tyske regering om registreringen og registreringsnummeret, så snart  

 Sekretariatet notificerer herom.
 3. Konventionen kan ændres eller udbygges efter de kontraherende  

 parters gensidige skriftlige tilslutning og i overensstemmelse med de  

 nødvendige nationale procedurer.
 4. Konventionen skal gennemgås på anmodning fra en af de  

 kontraherende parter.
5. Konventionen kan opsiges af enhver af de kontraherende parter ved  

 skriftlig henvendelse til de andre parter 12 måneder i forvejen.
De  

 kontraherende parter skal konsultere hinanden med henblik på at  

 nå til enighed om gensidigt acceptable betingelser for opsigelse.
 Undertegnet i Szczecin den 5. september 1998 i tre enslydende,  

 engelsksprogede eksemplarer.
På vegne af Kongeriget Danmarks regering På vegne af Forbundsrepublikken Tysklands regering På vegne af Republikken Polens regering Bemærkninger til forslaget 1. Indledning Konventionen om oprettelse af Multinational Corps  

 Northeast er resultatet af ønsket om at inddrage Polen i det  

 integrerede samarbejde, der eksisterer mellem Tyskland og Danmark på  

 det forsvarsmæssige område.
Korpsets politiske og militære  

 betydning skal således ses i sammenhæng med Folketingets samtykke  

 den 3. februar 1998 til, at NATO udvider sin medlemskreds med Polen, Tjekkiet  

 og Ungarn.
Korpsets oprettelse er udtryk for en videreudvikling af  

 det hidtidige multinationale militære samarbejde i Alliancen i  

 tråd med NATO s interne og eksterne tilpasning.
Det skal desuden ses i  

 forlængelse af det hidtidige militære samarbejde omkring  

 Østersøen.
Der er tale om et samarbejde mellem dele af de tre  

 landes hærstyrker, og korpset baseres på det eksisterende  

 dansk-tyske korpssamarbejde, Allied Land Forces Schleswig - Holstein and  

 Jutland (LANDJUT) Der er tale om, at to nuværende alliancemedlemmer  

 vil indgå i et integrationsfremmende og dermed også  

 stabilitetsskabende militært samarbejde med et kommende alliancemedlem.  

 Samarbejdet indebærer tillige, at anvendelsen af korpset vil være  

 et fælles anliggende, hvilket understreger korpsets defensive natur.
I  

 et bredere perspektiv er det videre sigte med korpset, at det skal kunne  

 indgå i og fremme tilids- og stabilitetsskabende samarbejdsformer og  

 opgaver, f.eks. inden for rammerne af Partnerskab for Fred samarbejdet med  

 andre lande i Østersøområdet, og dermed være en  

 katalysator for en fortsat fredelig udvikling i regionen.
2. Konventionens tilblivelse Forsvarsministrene fra Tyskland, Polen og Danmark har  

 gennem en årrække haft et samarbejde blandt andet med  

 møder ca. 2 gange årligt.
Under et sådant trilateralt  

 forsvarsministermøde, som blev afholdt i Omulew i Polen i august 1997,  

 blev det besluttet, at man ville lade en arbejdsgruppe sammensat af  

 repræsentanter fra de tre lande undersøge mulighederne for at  

 etablere et fælles korps.
Arbejdsgruppen rapporterede i marts 1998, at  

 man anså det for muligt at oprette et fælles dansk-tysk-polsk  

 korps med hovedkvarter i Polen.
Forsvarsministrene underskrev på denne baggrund i  

 april 1998 et Letter of Intent - en hensigtserklæring -  

 vedrørende Multinational Corps Northeast s oprettelse og  

 korpshovedkvarterets placering i Szczecin i Polen.
Ministrene undertegnede  

 samtidig et Memorandum of Understanding - en fælles forståelse -  

 som grundlag for renovering m.v. af kasernebygninger så betids, at de  

 fysiske forudsætninger for hovedkvarterets etablering i Szczecin er til  

 stede i forbindelse med korpsets oprettelse i 1999. Finansudvalget  

 tiltrådte ved akt 170 den 17. juni 1998, at Danmark kan bidrage til  

 dette projekt.
Arbejdsgruppen redegjorde endvidere for de rammer, som man  

 fandt var nødvendige for at etablere et sådant samarbejde.
Som  

 resultat heraf blev der udarbejdet en konvention med henblik på at  

 fastlægge de overordnede retningslinier for korpssamarbejdet.
Aftalegrundlaget består af en konvention, som blev  

 undertegnet af forsvarsministrene på et trilateralt møde den 5.  

 september 1998. Underskrivelse af konventionen skete med forbehold for  

 Folketingets samtykke i henhold til Grl. § 19, stk.1. Konventionen  

 udgør det formelle og juridisk bindende grundlag for korpsets  

 oprettelse, korpsets opgaver og overordnede organisatoriske forhold, korpsets  

 legale status samt andre generelle forhold.
I henhold til de overordnede  

 bestemmelser i konventionen er der udarbejdet en aftale af administrativ  

 karakter, som fastlægger bl.a. de nationale styrkebidrag, fordeling af  

 chefsposter, kommando- og kontrolforhold, trænings- og  

 øvelsesvirksomhed, infrastruktur og budgetmæssige forhold.  

 Underskrivelse af aftalen afventer folketingets samtykke til konventionens  

 ikrafttrædelse.
Folketinget er senest blevet orienteret om det  

 forberedende arbejde i forbindelse med behandlingen af beslutningsforslag,  

 B39, om opfordring til at trække aktstykke nr. 170 tilbage fra  

 Finansudvalget.
Forsvarsministeren har desuden redegjort for det forberedende  

 arbejde i besvarelsen af Forsvarsudvalgets spørgsmål nr. 5 (Alm.  

 Del   bilag 14) af 3. april 1998 samt i besvarelsen af spørgsmål  

 S3251 af 9. september 1997. Korpssamarbejdet indgik i Udenrigsministerens  

 besvarelse af spørgsmål 1 i forbindelse med Folketingets  

 behandling af NATO s udvidelse (Beslutningsforslag B92).
3. Formål Korpset vil som helhed have én opgave, mens  

 korpshovedkvarteret vil få yderligere to opgaver:
Opgaven for korpset som helhed (artikel 5) Korpset vil i sin helhed - dvs. inklusiv det  

 multinationale korpshovedkvarter på ca. 150 personer og de nationale  

 styrkebidrag   blive tilmeldt NATO med henblik på at løse  

 opgaver i relation til det kollektive forsvar som en del af styrkestrukturens  

 hovedforsvarsstyrker.
Som led i den fælles uddannelses- og  

 øvelsesvirksomhed vil korpset endvidere primært være  

 tilknyttet BALTAP.
Korpset vil således overtage det dansk-tyske korps  

 LANDJUT s nuværende opgave i den nordlige del af Europa.
Korpset vil i  

 denne sammenhæng indgå i Alliancens krisestyring og forsvar med  

 den primære opgave i givet fald at kunne indsættes som led i  

 modkoncentrationsoperationer i samarbejde med styrker fra andre værn og  

 andre allierede.
Opgaver, som vedrører korpsets hovedkvarter (ikke-artikel 5) Korpsets hovedkvarter skal desuden kunne indsættes i  

 forbindelse med multinationale krisestyringsopgaver og fredsstøttende  

 operationer.
Hovedkvarteret skal bl.a. kunne varetage rollen som et Land  

 Component Command hovedkvarter i rammen af NATO s Combined Joint Task Force  

 (CJTF) operationer.
Hovedkvarteret vil i denne sammenhæng kunne stilles  

 til rådighed for andre organisationer.
En eventuel indsættelse  

 vil desuden kunne foregå med underlagte enheder, f.eks. telegrafenheder  

 fra et eller flere lande, eller andre til formålet egnede styrkebidrag  

 afhængig af national beslutning.
Enhver deployering vil kræve  

 konkret politisk stillingtagen og tilslutning fra alle tre lande.
Endelig  

 skal det multinationale hovedkvarter kunne bistå i forbindelse med  

 humanitære operationer, katastrofehjælpssituationer o.lign. med  

 henblik på bl.a. at tilvejebringe kommunikation og bistå ved  

 koordination og planlægning.
Indsættelse vil i givet fald ske  

 efter konkret national godkendelse og vil typisk foregå i snævert  

 samarbejde med civile myndigheder.
Korpsstaben vil være multinational, mens korpsets  

 dispositionsenheder vil være og forblive nationale enheder.
Command  

 Support Brigaden, der vil blive sammensat af de tre nationale telegrafenheder  

 samt af et »hoved« i form af et hovedkvarterskompagni og en stabs- og  

 føringsenhed, som Polen bidrager med, vil blive etableret i  

 forbindelse med visse øvelser og operationer.
I  

 fredstidshovedkvarteret indgår Command Support Brigaden med nogle  

 få personer i en af stabens afdelinger.
Denne brigade er således  

 ikke aktiveret i fredstid.
I tilfælde, hvor de tre lande bliver enige  

 om, og folketinget giver sit samtykke til, at korpshovedkvarteret skal  

 deltage i en ikke-artikel 5 operation, vil der også skulle deltage  

 telegrafenheder fra et eller flere af de tre lande.
Den danske  

 telegrafbataljon, hvis den skal deltage, vil i sådant tilfælde  

 være bemandet med ansat personel.
Der vil således ikke  

 indgå værnepligtigt personel.
Den overordnede organisation af korps-hovedkvarterets  

 fredstidsorganisation baseres på rotation af chefs-,  

 næstkommanderende- og stabschefsposterne og en fast fordeling af poster  

 i basisorganisationen.
Danmark har chefsposten for korpset indtil år  

 2001. Danmark vil endvidere på permanent basis bestride de 2  

 chefsposter, der i korpsstaben har ansvaret for personel- og  

 pressespørgsmål samt korpsets fremadrettede policy og  

 planlægning, herunder budgetmæssige forhold.
4. Konventionen og dens indhold Konventionen indeholder 21 artikler.
Artikel 1 Konventionens formål Det fastlægges ved denne artikel, at de overordnede  

 rammer for samarbejdet skal indgå i konventionen, som godkendes  

 parlamentarisk af deltagerlandende.
Forsvarsministrene bemyndiges til inden  

 for disse rammer at indgå administrative implementeringsaftaler.  

 Hensigten med denne konstruktion er, at de administrative forhold, som skal  

 kunne tilpasses i takt med udviklingen i de tre landes forsvar og som  

 følge af den europæiske sikkerhedspolitiske udvikling, reguleres  

 i et dokument, som vil kunne ændres ved en aftale mellem ministrene.  

 Herved er man sikret en fleksibel og operationel konstruktion.  

 Forsvarsministeren bemyndiges til at indgå denne aftale, idet  

 eventuelle ændringer forhandles med folketingets partier.
Artikel 2 Definitioner Definitionerne fastlægger konventionens  

 begrebsanvendelse, og det er således disse afgrænsninger, der har  

 betydning for fortolkningen af konventionens øvrige bestemmelser.  

 Definitionerne svarer til de definitioner, der anvendes i NATO  

 samarbejdet.
Artikel 3 - 5 Opgaver og formål samt korpsets  

 organisationsstruktur Korpset tilmeldes i sin helhed til NATO med henblik  

 på at løse opgaver i relation til det kollektive forsvar i  

 henhold til Atlantpagtens artikel 5.
Korpset skal desuden - med eller uden underlagte enheder  

 eller andre til formålet udpegede styrkebidrag - kunne bidrage med  

 korpshovedkvarteret til indsættelse i forbindelse med multinationale  

 krisestyringsopgaver og fredsstøttende operationer (ikke-artikel 5),  

 herunder i rammen af NATO s Combined Joint Task Force (CJTF) operationer.  

 Hovedkvarteret vil i denne sammenhæng - under forudsætning af  

 national godkendelse - kunne stilles til rådighed for andre  

 organisationer.
Endelig skal hovedkvarteret kunne indsættes i  

 humanitære operationer, katastrofehjælpssituationer o.lign.
Se  

 nærmere herom ovenfor under afsnit 3 om konventionens formål.
Danmark vil i lighed med det hidtidige bidrag til LANDJUT  

 bidrage med stabspersonel til det multinationale korpshovedkvarter samt med  

 korpstropper og Danske Division.
Tyskland og Polen vil på lignende vis  

 bidrage til stab og korpstropper samt med 14 (tyske) og 12 (polske)  

 Division.
For de danske styrkebidrags vedkommende er der tale om  

 enheder, som enten eksisterer i dag, som i forvejen er planlagt etableret  

 eller er under indfasning i forsvarets struktur.
Enhederne opstilles og  

 uddannes som hidtil som en del af den nationale styrkestruktur.  

 Styrkebidragene stilles til rådighed for korpset gennem et  

 såkaldt puljesystem, der indebærer, at enhederne også kan  

 anvendes til andre formål end opgaveløsning i korpsramme.
 Korpsets tilmelding til NATOs hovedforsvarsstyrker  

 indebærer såvel et politisk som et styrkemæssigt tilsagn i  

 relation til forpligtelsen i Atlantpagtens artikel 5 om kollektivt forsvar.  

 Enhederne vil dog - i lighed med hvad der f.eks. gælder for Den Danske  

 Internationale Brigades tilknytning til NATO s hurtige reaktionsstyrker -  

 også kunne varetage andre opgaver.
En dansk telegrafbataljon vil sammen med tilsvarende  

 enheder fra Polen og Tyskland skulle indgå som en del af korpsets  

 multinationale Command Support Brigade.
Det danske bidrag skal i denne  

 forbindelse muliggøre opstilling af ét af korpsets  

 føringshovedkvarterer.
Telegrafbataljonen opstilles og uddannes  

 nationalt, og vil således tilgå korpset i forbindelse med visse  

 uddannelses- og øvelsesmæssige aktiviteter samt evt. operativ  

 indsættelse.
Engelsk, som er et af de officielle sprog i NATO, er valgt  

 som korpsets arbejdssprog.
I denne forbindelse har det også haft  

 betydning, at uddannelse af polske officerer i engelsk har været blandt  

 de Øststøtteprogrammer, som forsvaret har været engageret  

 i med henblik på at lette Polens integration i NATO.
Samarbejdet i  

 korpset ses som en mulighed for at videreføre dette arbejde.
Artikel 6 - 8 Korpsets status I lighed med øvrigt samarbejde i NATO regi anvendes  

 »Agreement between the Parties to the North Atlantic Treaty regarding the  

 Status of their Forces« (NATO SOFA) af 19. juni 1951, som inden for rammerne  

 af NATO regulerer et medlemslands styrkers retsstilling, når disse  

 opholder sig i et andet medlemsland.
NATO SOFA en er især udarbejdet  

 med henblik på øvelsessituationen, hvor man i et begrænset  

 tidsrum opholder sig med styrker på et andet medlemslands territorium.  

 Imidlertid er der med »Protocol on the Status of International Military  

 Headquarters set up pursuant to the North Atlantic Treaty« (Paris  

 Protokollen) af 28. august 1952 indgået en aftale, som gør NATO  

 SOFA ens bestemmelser anvendelige på internationale hovedkvarterer.  

 Paris Protokollen kan ikke anvendes direkte i denne sammenhæng, da der  

 ikke er tale om et hovedkvarter i NATO s kommandostruktur, men alene om et  

 multinationalt hovedkvarter blandt NATO medlemmer, som indgår i NATO s  

 styrkestruktur.
NATO SOFA en og Paris Protokollen er gennemført i  

 Danmark ved lov nr. 143 af 29. april 1955 om gennemførelse af  

 overenskomst om retsstillingen for NATO-styrker og af protokol om NATO s  

 militære hovedkvarterer.
Bestemmelserne om korpsets status er udformet, så de  

 svarer til Paris Protokollens relevante bestemmelser med henblik på at  

 gøre NATO SOFA en anvendelig for hovedkvarteret.
Den  

 væsentligste tillempning, der i den sammenhæng er foretaget,  

 vedrører eventuelle erstatningskrav, som måtte opstå som  

 følge af tjenstlige handlinger udført af en af de ansatte i det  

 multinationale korpshovedkvarter.
Her har de tre lande i modsætning  

 til, hvad der ville følge af NATO SOFA ens bestemmelser, besluttet at  

 lade sådanne krav dele ligeligt og således følge  

 principperne for den almindelige byrdefordeling af udgifter til korpsets  

 drift.
Skattefritagelsesbestemmelserne er i overensstemmelse med  

 reglerne i andre internationale hovedkvarterer, hvor dansk personel  

 gør tjeneste.
Rationalet bag disse skattebestemmelser er, at det  

 medlemsland (Polen), der er værtsland for fredstidshovedkvarteret, ikke  

 skal indkræve skat og moms fra de øvrige medlemslande.
Dette  

 ville give en urimelig skævvridning mellem medlemslandenes udgifter til  

 korpset.
Dertil kommer, at skattefritagelsesbestemmelserne alene  

 vedrører relationen mellem Polen på den ene side og Danmark og  

 Forbundsrepublikken Tyskland på den anden.
Der er således ingen  

 regulering af den danske stats skatteopkrævning fra dansk personel, som  

 er lønnet af den danske stat under tjenesten ved korpset.
Artikel 9   11 Budget- og regnskabsmæssige bestemmelser For at være uafhængig af forskellige former  

 for regulering af en møntenhed, har parterne aftalt, at korpset kan  

 anvende den møntfod, man måtte finde mest hensigtsmæssig.  

 Konventionens revisionsbestemmelser, som er godkendt af Rigsrevisionen,  

 sikrer, at der til enhver tid også nationalt kan indhentes  

 informationer om budget, revision m.v. fra korpshovedkvarteret.
Udgifter  

 afholdes i overensstemmelse med det årlige multinationale budget, der  

 vedtages af de tre nationer.
Inden for rammerne af medlemstaternes  

 budgetgodkendelser- og bevillinger har korpsets hovedkvarter mulighed for at  

 disponere i driftsmæssig sammenhæng med hensyn til indkøb  

 af diverse varer eller tjenesteydelser.
Disse varer eller tjenesteydelser  

 betragtes som medlemmernes fælles ejendom.
Artikel 12   18 Sikkerhedsbestemmelser mv.
I lighed med hvad der gælder for et NATO  

 hovedkvarter, er der beskrevet visse sikkerhedsregler og  procedurer, som har  

 til formål både at beskytte hovedkvarteret og dets dokumenter,  

 men også at sikre modtagerlandet Polen mod, at der sker en udnyttelse  

 af reglerne til skade for Polen.
Det er endvidere sikret, at de danske regler  

 om, at staten selvforsikrer, kan opretholdes i dette samarbejde.
Artikel 19   21 Afsluttende bestemmelser Bestemmelserne om afklaring i tilfælde af  

 fortolkningstvivl skal ses i sammenhæng med bestemmelserne om korpsets  

 status.
Det er således aftalt, at man i tilfælde af  

 fortolkningstvivl om rækkevidden af bestemmelserne i konventionen mv.  

 vil anvende den praksis, der har udviklet sig inden for NATO samarbejdet om  

 fortolkningen af Paris Protokollens bestemmelser.
5. Statsfinansielle konsekvenser Der forventes ikke at være væsentlige  

 merudgifter forbundet med de danske styrkebidrag set i forhold til det danske  

 bidrag til LANDJUT i dag.
En række af de nødvendige anskaffelser  

 indgår i denne sammenhæng allerede i den eksisterende  

 planlægning.
Der vil på sigt være behov for visse  

 investeringer i bl.a. fornyelse af stabskøretøjer og  

 kommunikations- og informationssystemer i forbindelse med bidraget med en  

 telegrafbataljon til støtte for korpshovedkvarteret.
Sådan  

 fornyelse ville også skulle have fundet sted med en fortsættelse  

 af LANDJUT.
 Den danske andel af fredstidsorganisationens i alt ca. 150  

 stabsstillinger forventes i forhold til vort bidrag til LANDJUT i dag  

 antalsmæssigt at være stort set uændret, hvilket vil sige  

 ca. 45 årsværk, inklusive et dansk nationalt  

 støtteelement.
De fælles udgifter forbundet med etablering og drift  

 af korpsets hovedkvarter vil, i lighed med hvad der i dag er tilfældet  

 for LANDJUT, generelt blive delt ligeligt mellem de tre nationer.
Udgifterne  

 til etablering af hovedkvarteret i Szczecin i form af renovering m.v. af  

 kasernebygninger samt personelrelaterede engangsudgifter forventes for  

 Danmark at udgøre 35 - 50 mio. kr.
Heraf udgør udgifterne til  

 renovering m.v. af kasernebygningerne i Szczecin ca. 31,7 mio. kr. i perioden  

 1998 - 2000 (jf.
Finansudvalgets tiltrædelse den 17. juni 1998 af akt  

 170). Den danske andel af de årlige driftsudgifter sammenholdt med  

 udgifterne til LANDJUT-hovedkvarteret i dag forventes fra år 2000 at  

 resultere i en nettobesparelse i størrelsesordenen 3 mio. kr.
6. Opfyldelse af konventionen Danmarks opfyldelse af konventionen medfører ikke  

 behov for lovændringer.
Gennemførelsen af konventionen ses i  

 øvrigt ikke at have administrative konsekvenser for stat, amter eller  

 kommuner, ligesom der ikke ses at være erhvervsøkonomiske eller  

 administrative konsekvenser for erhvervslivet.
Endelig skønnes  

 forslaget ikke at have miljømæssige konsekvenser.  

 Aftalekomplekset har været i høring ved Udenrigsministeriet,  

 Justitsministeriet, Skatteministeriet og Rigsrevisionen.
7. Forholdet til EU Da fredstidshovedkvarteret er beliggende i Polen, som ikke  

 er medlem af EU, finder EU-rettens regler ikke anvendelse.
De skatte-, moms-  

 og afgiftsfritagelser, der er fastsat for korpset og dets personel, svarer  

 til, hvad der er gældende for andre militære hovedkvarterer i  

 Danmark eller hovedkvarterer i udlandet med dansk deltagelse.
I det omfang  

 der måtte være en afledt påvirkning af  

 fællesskabsområdet som følge af, at dansk og tysk personel  

 gør tjeneste ved hovedkvarteret, vurderes dette at være i  

 overensstemmelse med EU reglerne på området, særligt  

 Rådets sjette direktiv af 17. maj 1977 om harmonisering af  

 medlemsstaternes lovgivning om omsætningsafgifter   »Det fælles  

 merværdiafgiftssystem: Ensartet beregningsgrundlag (77/388)« med senere  

 ændringer.
8. Færøerne og Grønland Konventionen finder som udgangspunkt anvendelse for hele  

 riget.
Konventionen vurderes dog ikke at ville få praktisk betydning  

 for Færøerne eller Grønland i form af  

 øvelsesvirksomhed og lignende.
Danmark vil i forbindelse med  

 tiltrædelsen tage et generelt forbehold for eventuelle områder i  

 konventionen, som måtte være grønlandske og  

 færøske selvstyreanliggender.
Forbundsrepublikken Tyskland og  

 Polen er orienteret om det danske forbehold.
