 Redegørelse for sagen:
En ansat markedsøkonom deltog i et arbejdsmarkedsuddannelseskursus,  

 benævnt »Kvalitetsbevidsthed« i tiden 29. august til 2. september  

 1994. Det var oplyst, at ansøgeren var uddannet og i arbejde som  

 markedsøkonom.
Arbejdsgiveren havde blandt andet anført, at kurset kun var  

 for firmaets ansatte, og der var ingen hensyn til om medarbejderne havde en  

 videregående uddannelse, da det var et led i firmaets fremtidige udvikling.
 A-kassen meddelte afslag på hans ansøgning om kursusgodtgørelse med den  

 begrundelse, at han ikke tilhørte den personkreds, som reglerne om  

 godtgørelse sigter på, idet han havde en videregående uddannelse.
 Afgørelse:
 Arbejdsmarkedets Ankenævn tiltrådte på sit møde den 1. marts 1995, j. nr.  

 1994-3-763, arbejdsløshedskassens afgørelse med henvisning til § 16,  

 hvorefter det alene er den personkreds, der er omtalt i bekendtgørelsens § 1,  

 som er berettiget til godtgørelse, mens personer, som får adgang efter §§ 2  

 og 3, ikke har ret til godtgørelse.
Nævnet lagde til grund, at kursusdeltageren er uddannet og i arbejde som  

 markedsøkonom, og ikke i færd med at skifte til andet erhverv.
Deltageren  

 tilhører derfor ikke den målgruppe, som reglerne om godtgørelse for tab af  

 indtægt eller arbejdsmulighed sigter på.
