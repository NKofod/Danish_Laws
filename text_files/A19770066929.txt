 Herved bekendtgøres lov om elektriske stærkstrømsanlæg,  

 jfr. lovbekendtgørelse nr. 356 af 30. juli 1949, som ændret ved lov nr. 196  

 af 7. juni 1958, lov nr. 247 af 9. juni 1967, lov nr. 175 af 30. april 1969,  

 og lov nr. 56 af 25. februar 1976 og lov nr. 269 af 8. juni 1977. Den  

 bekendtgjorte lovtekst gælder først fuldt ud fra 1. februar 1978, jfr. § 2 i  

 lov nr. 269 af 8. juni 1977.
§ 1.  Ved »stærkstrømsanlæg« forstås i denne  

 lov anlæg til produktion, transmission og distribution af elektricitet med så  

 høj spænding eller så stor strømstyrke, at der kan opstå fare, samt alle  

 tilsluttede elektriske installationer, brugsgenstande og lignende.
Ved  

 »elektrisk materiel« forstås maskiner, apparater og materiel af  

 enhver art, der indgår i stærkstrømsanlæg.
 2. Efter § 1 indsættes:
§ 2.  Ministeren for offentlige arbejder fastsætter  

 bestemmelser om Stk. 2.  Bestemmelser fastsat i medfør af stk. 1, nr. 2,  

 skal svare til det sikkerhedsniveau, der er gældende i De europæiske  

 Fællesskaber, i det omfang der af Fællesskaberne er fastsat regler herom.
 Stk. 3.  Leverandører af elektricitet må ikke gøre  

 tilslutning til nettet og forsyning til forbrugerne afhængig af strengere  

 sikkerhedskrav til elektrisk materiel, end hvad der er fastsat i medfør af  

 stk. 1.
 Stk. 4.  Ministeren kan bemyndige elektricitetsrådet til  

 på nærmere afgrænsede områder at fastsætte de i stk. 1 nævnte bestemmelser.  

 Ministeren fastsætter endvidere regler for meddelelse af dispensationer fra  

 bestemmelserne.
 Stk. 5.  Ministeren kan bestemme, at visse former for  

 stærkstrømsanlæg, herunder visse grupper af elektrisk materiel, ikke skal  

 være omfattet af de i stk. 1 nævnte bestemmelser.
§ 2a.
Tilsynet med overholdelsen af de i medfør af § 2, stk. 1, fastsatte  

 bestemmelser udøves af elektricitetsrådet, jfr. § 3, og Danmarks elektriske  

 materielkontrol (DEMKO) efter ministeren for offentlige arbejders nærmere  

 bestemmelse.
 Stk. 2.  Til gennemførelse af kontrollen med elektrisk  

 materiel kan ministeren blandt andet fastsætte bestemmelser om:
§ 2b.
Ministeren for offentlige arbejder kan fastsætte regler om, at ejere  

 og brugere af stærkstrømsanlæg samt fabrikanter, importører og forhandlere af  

 elektrisk materiel er forpligtet til at meddele alle oplysninger, som af  

 elektricitetsrådet eller DEMKO anses nødvendige for udøvelsen af det i § 2 a,  

 stk. 1, nævnte tilsyn.
 Stk. 2.  Med henblik på udøvelsen af det i § 2 a, stk.  

 1, nævnte tilsyn har repræsentanter for elektricitetsrådet og DEMKO uden  

 retskendelse mod forevisning af behørig legitimation adgang til alle  

 stærkstrømsanlæg samt til alle lokaler, hvori der fremstilles, forhandles,  

 oplagres eller benyttes elektrisk materiel.
 Stk. 3.  Ministeren kan fastsætte regler om adgangen til  

 at påklage afgørelser truffet af elektricitetsrådet eller DEMKO i medfør af  

 §§ 2 og 2 a, herunder at afgørelserne ikke skal kunne indbringes for  

 ministeren.
§ 2c.
Overtrædelse af § 2, stk. 3, straffes med bøde.
I forskrifter, der  

 udfærdiges i medfør af §§ 2, 2 a og 2 b, kan der fastsættes straf af bøde for  

 overtrædelse af bestemmelser i forskrifterne.
Der kan endvidere fastsættes  

 straf af bøde for tilsidesættelse af forbud eller påbud udstedt i medfør af  

 loven.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3.  Forældelsesfristen for strafansvaret er 10 år.
§ 2d.
Ministeren for offentlige arbejder kan fastsætte afgifter for  

 anmeldelse, prøvning og godkendelse af elektrisk materiel.
Stk. 2.  Udgifterne ved elektricitetsrådets og DEMKOs  

 virksomhed opkræves, i det omfang udgifterne ikke dækkes af de i stk. 1  

 nævnte afgifter, hos producenter og importører af elektricitet i forhold til  

 deres kilowatttimeomsætning.
Beløbenes størrelse og fordeling fastsættes på  

 de årlige bevillingslove.
 § 3.  Der oprettes et elektricitetsråd, der vil have  

 dels at varetage de til samme i henhold til nærværende lov og reglementet for  

 udførelse og drift af elektriske stærkstrømsanlæg henlagte forretninger, dels  

 at bistå ministeriet for offentlige arbejder ved afgivelse af betænkning i  

 det af ministeriet forelagte sager vedrørende elektriske stærkstrømsanlæg.
 Stk. 2.  Rådet, der har sæde i København, men hvis  

 virksomhedsområde omfatter hele landet, og som af formanden kan sammenkaldes  

 til møde hvor som helst i landet, består af en af kongen udnævnt formand og  

 13 af ministeren for offentlige arbejder udnævnte medlemmer:
3 medlemmer med elektroteknisk uddannelse, hvoraf 1 med videnskabelig  

 uddannelse, og i øvrigt repræsenterende sagkundskab med hensyn til  

 driftsledelse, maskinelle spørgsmål, installationer og arbejderrisiko, 1 medlem med de kvalifikationer, der udkræves for at have sæde i en af  

 landsretterne, 2 medlemmer som repræsentanter for hovedstadsværker og købstadsværker  

 efter indstilling af henholdsvis Københavns kommunalbestyrelse og  

 købstadsforeningen, 2 medlemmer som repræsentanter for landværkerne, hvoraf det ene som  

 repræsentant for selskaberne for højspændingsforsyning og det andet som  

 repræsentant for jævnstrømsværkerne inden for landværkerne, begge efter  

 indstilling af »Danske Elektricitetsværkers Forening«, 3 medlemmer efter indstilling af henholdsvis Industrirådet, Landbrugsrådet  

 og De samvirkende Sognerådsforeninger, 2 medlemmer, hvoraf den ene er elektroinstallatør, og den anden er i  

 besiddelse af indsigt i fabrikationen af elektrisk materiel.
 Stk. 3.  Rådet indsender forslag til forretningsorden -  

 herunder om nedsættelse af de fornødne forretningsudvalg til behandling af de  

 forskellige sager - til ministeren for offentlige arbejder til dennes  

 godkendelse.
Stk. 4.  Samtlige medlemmers virketid bestemmes til 6 år  

 ad gangen.
De kan tillægges årligt vederlag og får godtgørelse for  

 rejseudgifter til og fra mødestedet efter deres af formanden godkendte  

 regning, hvorhos de medlemmer, der ikke oppebærer honorarer, erholder diæter  

 i overensstemmelse med tjenestemandslovens regler om vederlag til medlemmer  

 af kommissioner, nævn m.m.
Rådet antager fornøden medhjælp.
§ 4.  Elektriske stærkstrømsanlæg må ikke udsætte  

 driften af andre bestående virksomheder for forstyrrelse.
Kan forstyrrelserne  

 undgås ved iværksættelse af sikkerhedsforanstaltninger, bliver disse at  

 udføre på bekostning af det anlægs ejer (bruger), ved hvis handlinger  

 forstyrrelserne er opstået, dog skal de øvrige virksomheder kunne tilpligtes  

 at bære en passende del af bekostningen, hvis foranstaltningernes  

 iværksættelse tillige medfører væsentlige fordele for deres fremtidige  

 udøvelse.
 Stk. 2.  Spørgsmål om:
a. hvorvidt et elektrisk stærkstrømsanlæg udsætter driften af en bestående  

 virksomhed for forstyrrelse, b. hvilke sikkerhedsforanstaltninger der skal træffes for at udelukke  

 sådan forstyrrelse, c. hvem der skal bringe de pågældende foranstaltninger til udførelse, og d. om og i hvilket omfang de øvrige virksomheder skal deltage i udgifterne  

 herved, afgøres, for så vidt der ikke kan opnås overenskomst herom, med endelig og  

 forbindende virkning for parterne af et nævn, bestående af 3 medlemmer,  

 hvoraf det ene, der fungerer som formand, udnævnes af ministeren for  

 offentlige arbejder for 6 år ad gangen, medens de 2 andre medlemmer for hvert  

 enkelt tilfælde udnævnes af elektricitetsrådet uden for dets egen midte.
 Stk. 3.  Nævnet kan bestemme, at stærkstrømsanlæggets  

 udførelse eller drift ikke må påbegyndes, forinden de  

 sikkerhedsforanstaltninger, som findes nødvendige, er truffet.
Stk. 4.  Nævnet fastsætter i sin kendelse, hvem af  

 parterne der skal bære omkostningerne ved dets behandling af sagen og med  

 hvilket beløb.
Spørgsmålet om omkostningernes størrelse kan dog indankes for  

 ministeren for offentlige arbejder; sådan påankning skal finde sted inden 14  

 dage efter kendelsens forkyndelse.
 § 5.  (Ophævet ved lov nr. 196 af 7. juni 1958 § 15).
 § 6.  Den, der driver et elektrisk stærkstrømsanlæg,  

 er pligtig at erstatte den skade på person eller gods, som forvoldes af  

 anlægget, medmindre det oplyses, at den skadelidende selv forsætlig eller ved  

 uagtsomhed har hidført skaden, eller at denne ikke kunne have været afværget  

 ved den agtpågivenhed og omhu, som driften af sådanne anlæg udkræves såvel i  

 henseende til driftsmåden som til materiellet.
§ 7.  Den skadelidende er berettiget til erstatning,  

 ikke blot for den skade, som han umiddelbart lider, men også for deraf  

 følgende udgifter, næringstab og ulempe.
Foreligger legemsbeskadigelse, har  

 han desuden krav på erstatning for deraf flydende lidelse, lyde og vansir.
 Stk. 2.  Såfremt nogens død forvoldes under de i § 6  

 anførte omstændigheder, skal der udredes erstatning for udgifter ved hans  

 begravelse og for det tab, som lides af dem, over for hvem den pågældende,  

 dengang ulykkestilfældet indtraf havde eller havde påtaget sig  

 forsørgelsespligt.
§ 8.  Kan skaden hidrøre fra flere stærkstrømsanlæg,  

 hæfter alle de anlæg (jfr. § 6), for hvilke det ikke kan bevises, at skaden  

 umuligt kan være forårsaget af dem, solidarisk over for den skadelidende.
De  

 til erstatning forpligtede anlæg hæfter i mangel af anden overenskomst lige.
 § 9.  Ledninger for elektriske stærkstrømsanlæg kan  

 føres over og under gader, veje og jernbaner, når fremførelsen sker således,  

 at færdslen på de pågældende steder ikke i nogen måde kan forulempes derved.  

 Forinden anbringelsen af ledningen finder sted, skal der med 4 ugers varsel  

 ske anmeldelse derom til vejens eller jernbanens ejer eller bestyrelse; denne  

 kan da i løbet af 3 uger efter anmeldelse nedlægge protest mod ledningens  

 fremførelse over for ministeriet for offentlige arbejder, der afgør, om og på  

 hvilken måde ledningerne kan anbringes; for så vidt pæle eller standere  

 ønskes anbragt på vejens eller jernbanens areal, eller for så vidt  

 fremførelsen skønnes at ville medføre økonomisk tab for vejens eller  

 jernbanens ejer, kan tilladelsen af ministeriet dog kun gives under  

 iagttagelse af forskrifterne i § 10 ff.
 § 10.  Når almenvellet kræver det, kan ministeren for  

 offentlige arbejder tillade, at der iværksættes ekspropriation vedrørende  

 fast ejendom efter reglerne i denne paragraf, jfr. §§ 11-14, til fremførelse  

 af under- eller overjordiske ledningsanlæg med tilhørende master,  

 transformerstationer og lignende, når anlægget er beregnet for distribution  

 af elektricitet for spændinger under 50 kV.
 Stk. 2.  Hvis ministeren ikke finder anledning til  

 straks at afslå et om erhvervelse af sådan rettighed fremkommet andragende,  

 afgives sagen til elektricitetsrådet til undersøgelse og erklæring.
Stk. 3.  Rådet giver ved anbefalet brev samtlige de  

 grundejere, offentlige eller private, over hvis grunde der ønskes erhvervet  

 rettigheder, og som har bekendt bopæl eller hjemsted her i landet, meddelelse  

 om andragendets fremkomst med angivelse af, hvilke rettigheder der ønskes  

 erhvervet, og med opfordring til inden 3 uger efter meddelelsens afsendelse  

 at fremsætte de indsigelser, hvortil de måtte finde anledning.
En lignende  

 meddelelse gives bestyrelserne for de kommuner (amts- og primærkommuner), som  

 berøres af anlægget.
 Stk. 4.  Rådet bekendtgør endvidere 2 gange efter  

 hinanden i statstidende samt i et efter rådets skøn passende antal lokale  

 blade, at sådant andragende er modtaget, og skal denne bekendtgørelse tillige  

 indeholde opfordring til alle, som måtte have interesser i anledning af  

 anlægget at varetage, og som ikke har modtaget særskilt meddelelse om det  

 påtænkte anlæg, til inden 3 uger fra den sidste bekendtgørelse for rådet at  

 fremsætte deres bemærkninger.
 Stk. 5.  Rådet er berettiget til af andrageren at  

 forlange sig meddelt alle oplysninger om anlægget og dets drift, som skønnes  

 nødvendige til bedømmelse af andragendet.
Stk. 6.  Efter modtagen indstilling fra  

 elektricitetsrådet kan ministeren for offentlige arbejder med tilslutning fra  

 vedkommende amtsråd, for så vidt angår arealer i landzone, og med tilslutning  

 fra kommunalbestyrelsen i vedkommende kommune, for så vidt angår øvrige  

 områder, imødekomme andragendet.
Tilladelse til tvungen erhvervelse af adgang  

 til at benytte offentlige gader og veje kan dog kun gives for et tidsrum af  

 højst 40 år.
 Stk. 7.  Bestemmelserne i § 3 i lov om fremgangsmåden  

 ved ekspropriation vedrørende fast ejendom finder anvendelse med henblik på  

 gennemførelse af anlæg, der er omhandlet i denne paragraf.
§ 11.  Når ministeriet for offentlige arbejder har  

 givet tilladelse til tvungen erhvervelse af rettigheder over fremmed ejendom,  

 indkalder elektricitetsrådet såvel den eller dem, der har fået den ovennævnte  

 tilladelse, som de pågældende grundejere (brugere) til et møde i den  

 pågældende egn, hvortil tilsigelse gives med 8 dages varsel enten ved  

 anbefalet brev eller ved stævningsmændene.
Rådet afgør, hvor mødet skal  

 afholdes, og hvilket antal af dets medlemmer der skal deltage deri.
Stk. 2.  På mødet forhandler rådet den nærmere ordning  

 med parterne.
Opnås forlig ikke, eller udebliver vedkommende grundejer  

 (bruger), fastsætter rådet med bindende virkning inden for de ved  

 ministeriets tilladelse til tvangsafståelse givne grænser indholdet og  

 omfanget af de rettigheder over hver enkelt ejendom, der skal erhverves,  

 medens spørgsmålet om erstatningens størrelse henvises til fastsættelse ved  

 en voldgiftsret.
Den sikkerhed, der eventuelt bliver at stille for  

 erlæggelsen af erstatningen, fastsættes af elektricitetsrådet og skal være  

 deponeret i den bank, som parterne efter overenskomst måtte bestemme, eller,  

 hvis overenskomst ikke foreligger, i nationalbanken, forinden arbejdet  

 påbegyndes.
§ 12.  Til den i § 11 nævnte voldgiftsret vælger den,  

 som har fået tilladelsen ifølge § 10, og grundejeren (brugeren) hver sin  

 voldgiftsmand.
Dersom en af parterne ikke skriftlig har meddelt den anden  

 part sit valg inden 8 dage efter, at denne sidste skriftlig har meddelt ham  

 sit valg, mister den førstnævnte sin ret til at vælge, således at den anden  

 part har ret til at vælge også den anden voldgiftsmand.
Af hver af  

 landsretterne udmeldes for et tidsrum af 5 år ad gangen 3 mænd, blandt hvilke  

 ministeriet for offentlige arbejder beskikker en eller flere, til hver inden  

 for sit af ministeriet fastsatte område at fungere som opmand for  

 voldgiftsretterne.
Såfremt der ikke opnås enighed imellem de 2 voldgiftsmænd,  

 afgør opmanden inden for grænsen af de modstridende opfattelser de punkter,  

 der er uenighed om.
Voldgiftsrettens afgørelse meddeles begge parter  

 skriftlig.
Afgørelsen kan ikke indbringes for anden administrativ myndighed.
 § 13.  De beløb, som af anlæggets ejer skal udbetales  

 i erstatning, bliver at udbetale direkte til vedkommende grundejer (bruger).  

 Anlæggets ejer er berettiget til, forinden erstatningsbeløbet betales, at  

 forlange bevis for, at panthavere og andre vedkommende samtykker i  

 udbetalingen, og indtil et sådant bevis foreligger, at deponere  

 erstatningsbeløbet i den bank, som parterne efter overenskomst måtte  

 bestemme, eller, hvis overenskomst ikke foreligger, i nationalbanken, og med  

 den virkning, at beløbet med påløbende renter ikke kan hæves, forinden begge  

 parters samtykke til udbetalingen foreligger.
 § 14.  Til bevis for, at rettighed over anden mands  

 grund er erhvervet, tjener en udskrift af det for elektricitetsrådet  

 passerede, hvilken udskrift anlæggets ejer kan lade tinglyse som hæftelse på  

 ejendommen.
 § 15.  Når almenvellet kræver det, kan ministeren for  

 offentlige arbejder efter indhentet udtalelse fra elektricitetsrådet tillade,  

 at der iværksættes ekspropriation vedrørende fast ejendom efter reglerne i  

 lov om fremgangsmåden ved ekspropriation vedrørende fast ejendom til anlæg  

 for produktion, transmission og distribution af elektricitet.
Stk. 2.  Ekspropriation i henhold til stk. 1 kan ske til  

 nyanlæg, til udvidelse og ændring af bestående anlæg, til sikring af sådanne  

 anlægs fortsatte beståen, til nødvendige supplerende foranstaltninger, samt  

 af hensyn til udnyttelse, betjening, sikker funktion og hensigtsmæssig drift  

 af nævnte anlæg, herunder f.eks. til kraftværker, transformerstationer,  

 omformerstationer, lagerpladser, affaldspladser samt over- og underjordiske  

 ledningsanlæg med tilhørende master og andet tilbehør.
Ekspropriation i  

 henhold til stk. 1 kan også ske til de anlæg, der er nævnt i § 10, stk. 1.
 Stk. 3.  Det kan i en aftale om afståelse af rettigheder  

 over fast ejendom til anlæg, der ikke er omfattet af § 10, stk. 1, bestemmes,  

 at den i § 12 nævnte voldgiftsret fastsætter erstatning for afståelsen.  

 Voldgiftsrettens afgørelse kan i så fald indbringes for vedkommende  

 taksationskommission i henhold til § 19 i lov nr. 186 af 4. juni 1964 om  

 fremgangsmåden ved ekspropriation vedrørende fast ejendom, dog således, at  

 voldgiftsrettens opmand træder i stedet for kommissarius. § 26 i nævnte lov  

 finder tilsvarende anvendelse.
 § 16.  Til alle udfærdigelser, indkaldelser og  

 beskrivelser, der er en følge af de i nærværende lov indeholdte bestemmelser,  

 benyttes ustemplet papir.
 § 17.  Alle omkostninger ved de i §§ 10-16 omhandlede  

 forretninger m.m. bæres af anlæggets ejer, derunder udgifterne til fri  

 befordring og diæter i overensstemmelse med tjenestemandslovens regler om  

 vederlag til medlemmer af kommissioner, nævn m.m. for de i § 12 omhandlede  

 voldgiftsmænd.
 § 18.  (Ophævet ved lov nr. 56 af 25. februar 1976 §  

 1).
 § 19.  Ministeren for offentlige arbejder kan på  

 rådets indstilling overdrage tilsynet med kommunale anlæg til de pågældende  

 kommuner selv.
 Stk. 2.  Ministeren for offentlige arbejder kan  

 endvidere på rådets indstilling helt eller delvis overdrage tilsynet med  

 installationer til ejeren eller brugeren af de anlæg, hvorfra vedkommende  

 installationer forsynes, idet ejeren eller brugeren da er berettiget til for  

 dette tilsyn at opkræve afgifter, der er godkendt af rådet.
 Stk. 2.  Overdragelse af tilsyn kan dog tilbagetages,  

 ifald rådet efter foretagne undersøgelser finder, at tilsynet ikke foretages  

 på tilfredsstillende måde.
 Stk. 4.  For de staten tilhørende anlægs vedkommende  

 påhviler det de myndigheder, under hvilke de henhører, og for de anlæg, som  

 tilhører de private jernbaneselskaber og telefonselskaberne, påhviler det  

 statens tilsyn henholdsvis med privatbanerne og med de koncessionerede  

 telefonselskaber at påse, at de opfylder bestemmelserne i denne lov og i de  

 anordninger, som i medfør af samme udstedes.
 § 20.  Loven gælder ikke for Færøerne og Grønland, men  

 kan ved kgl. anordning sættes i kraft også for disse landsdele med de  

 afvigelser, som landsdelenes særlige forhold tilsiger.
 21. Samtidig med denne lovs ikrafttræden bortfalder  

 lov nr. 7 7 af 19. april 1907 om elektriske stærkstrømsanlæg og lov nr. 146  

 af 20. april 1928 om ændring i denne.
 Ministeriet for offentlige arbejder, den  

 28. december 1977.
 Kjeld Olesen.
 /Ebbe Nielsen.
