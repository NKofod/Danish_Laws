 Efter reglerne i § 25 i Justitsministeriets bekendtgørelse af 21. juni  

 1973 om fuldbyrdelse af frihedsstraf kan løsladelsen i visse tilfælde  

 iværksættes før løsladelsesdatoen.
 I tilslutning hertil fastsættes følgende:
A.
LØSLADELSESDATOEN.
 § 1.  Ved løsladelsesdatoen forstås i dette cirkulære  

 den beregnede dato for prøveløsladelse eller den dag, hvor løsladelse efter  

 endt strafudståelse skal finde sted.
B.
FREMRYKNING AF LØSLADELSEN I TILFÆLDE, HVOR LØSLADELSESDATOEN FALDER PÅ  

 EN LØRDAG, SØNDAG ELLER SØGNEHELLIGDAG.
§ 2.  Personer, der udstår frihedsstraf i 30 dage  

 eller derover, løslades den nærmest forudgående hele hverdag, såfremt den  

 pågældende selv ønsker det.
Løsladelsen kan dog højst fremrykkes med 3 dage.
 Stk. 2.  Fremrykning af løsladelsen kan dog undlades,  

 såfremt undvigelse eller udeblivelse fra udgang har fundet sted inden for de  

 sidste 4 uger før løsladelsesdatoen.
 Stk. 3.  Fremrykning kan endvidere undlades, såfremt en  

 formodning om, at undvigelse eller udeblivelse fra udgang tidligere end 4  

 uger før løsladelsesdatoen har fundet sted med henblik på udnyttelse af  

 adgangen til fremrykning, findes bestyrket.
C.
FREMRYKNING AF LØSLADELSEN PÅ GRUND AF SÆRLIGE OMSTÆNDIGHEDER.
§ 3.  Personer, der udstår frihedsstraf i 30 dage  

 eller derover, kan løslades indtil 3 dage før løsladelsesdatoen, Stk. 2.  Personer, der udstår frihedsstraf i under 30  

 dage, kan løslades tidligere i tilfælde, hvor der ellers ville blive givet  

 tilladelse til udgang med henblik på at besøge nærstående personer, som er  

 alvorligt syge, eller at være til stede ved en nærstående persons begravelse.
D.
FREMRYKNING AF LØSLADELSEN I FORBINDELSE MED JUL.
§ 4.  Personer, der udstår straf af fængsel i 3  

 måneder eller derover, løslades indtil 5 dage før jul, såfremt  

 løsladelsesdatoen falder i tidsrummet fra den 23. december til den 10.  

 januar.
Det er dog en forudsætning, at der er sikret den pågældende passende  

 ophold og arbejde eller andet underhold, og at der i øvrigt ikke foreligger  

 omstændigheder, som gør fremrykning af løsladelsen utilrådelig.
 Stk. 2.  Fremrykning af løsladelsen kan dog undlades,  

 såfremt undvigelse eller udeblivelse fra udgang har fundet sted i tidsrummet  

 fra den 1. oktober samme år.
Stk. 3.  Fremrykning kan endvidere undlades, såfremt en  

 formodning om, at undvigelse eller udeblivelse fra udgang før 1. oktober har  

 fundet sted, med henblik på udnyttelse af adgangen til fremrykning, findes  

 bestyrket.
Tilsvarende gælder ved udeblivelse efter tilsigelse uanset  

 tidspunktet herfor.
E.
IKRAFTTRÆDEN.
 § 5.  Cirkulæret træder i kraft straks.
 Stk. 2.  Samtidig ophæves direktoratets cirkulære af 7.  

 marts 1978 om adgangen til fremrykning af løsladelsen.
 E.B.
Else Hvidegaard (Til kriminalforsorgens anstalter og arresthusene).
