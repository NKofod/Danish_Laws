 I medfør af § 1, stk. 2, nr. 9, i lov nr. 834 af 18. december 1991 om frø,  

 kartofler og planter, og tekstanmærkning nr. 59 ad § 24 i finanslov 1996,  

 samt efter bemyndigelse fastsættes:
 § 1.  Virksomheder, der er registreret i medfør af  

 bekendtgørelse om handel med forstligt formeringsmateriale, skal betale  

 afgifter og gebyrer til dækning af Plantedirektoratets udgifter i finansåret  

 til administration og kontrol, samt gebyr for udstedelse af  

 oprindelsesbeviser i henhold til bekendtgørelsen, jf. bilaget.
 § 2.  Der sker ingen tilbagebetaling eller afkortning  

 af den årlige grundafgift, jf. bilaget, nr. 1, for virksomheder, der kun er  

 registreret en del af finansåret.
 § 3.  Afgifter og gebyrer forfalder ved påkrav, og  

 betaling skal ske senest 30 dage efter fakturaens dato.
Stk. 2.  Betales forfaldne afgifter og gebyrer ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 3.  Afgifter og gebyrer tillægges merværdiafgift.
 Stk. 4.  Afgifter og gebyrer er tillagt udpantningsret.
 § 4.  Dækker det samlede afgiftsbeløb, der er opkrævet  

 i henhold til bilaget, ikke Plantedirektoratets omkostninger til  

 herkomstkontrol, kan direktoratet senest i januar måned i følgende år opkræve  

 det manglende beløb forholdsmæssigt hos de til enhver tid registrerede  

 virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til herkomstkontrol, kan direktoratet senest den  

 31. marts i det følgende finansår tilbagebetale det overskydende beløb  

 forholdsmæssigt til de enhver tid registrerede virksomheder.
 § 5.  I bekendtgørelse nr. 150 af 31. marts 1981 om  

 handel med forstligt formeringsmateriale, foretages følgende ændring:
 I § 19 indsættes efter stk. 2 som nyt stk. 3:
»Stk. 3.  Plantedirektoratet kan ophæve  

 registreringen, hvis virksomheden ikke senest 30 dage efter påkrav har betalt  

 forfaldne afgifter og gebyrer i henhold til bekendtgørelse om betaling for  

 kontrol med forstligt formeringsmateriale.« § 6.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 681 af 15.  

 juli 1994 om kontrol med forstligt formeringsmateriale.
