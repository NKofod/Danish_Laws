 I medfør af § 58 c, stk. 1, i lov om tjenestemænd, jf.
lovbekendtgørelse nr. 572 af 5. august 1991 som ændret senest ved lov nr. 208 af 28. april 1993, § 19, stk. 1, i lov om tjenestemandspension, jf. lovbekendtgørelse nr. 724 af 9. september 1993, og § 2, stk. 1 og 3, i lov nr. 963 af 9. december 1992 om Danmarks tiltrædelse af aftale om Det Europæiske Økonomiske Samarbejdsområde fastsættes:
 § 1.  Finansministeriets bekendtgørelse nr. 517 af 28.  

 juni 1991 om ansættelse af EF-statsborgere i staten, folkeskolen og  

 folkekirken på tilsvarende vilkår som tjenestemænd finder tilsvarende  

 anvendelse for statsborgere fra EFTA-landene bortset fra Schweiz.
 § 2.  Bekendtgørelsen træder i kraft den 21. december  

 1994 og har virkning fra 1. januar 1994.
 Stk. 2.  For statsborgere fra Liechtenstein træder  

 bekendtgørelsen dog først i kraft på det tidspunkt, der af EØS-rådet  

 fastsættes for EØS-aftalens ikrafttræden for Liechtenstein, jf. art. 1, stk.  

 2, i protokol af 9. marts 1993 om tilpasning af EØS-aftalen.
