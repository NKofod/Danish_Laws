Pressenævnet fandt, at udsagnene i artiklen  

 fremstod som [A] og advokat Bent Hansens vurdering, hvorfor [K] ikke havde  

 krav  

 på at få forelagt udsagnene inden offentliggørelsen.
Nævnet fandt herefter,  

 at  

 In Business ikke havde tilsidesat god presseskik.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
 Pressenævnet fandt, at de påklagede  

 oplysninger måtte anses for at være af en sådan karakter, at de ikke var  

 egnede  

 til at påføre [K] skade af betydning. [K] havde derfor ikke krav på genmæle  

 over for oplysningerne.
Kendelse  

 i Pressenævnets sag 2007-6-474 Advokat Finn Schwarz har på  

 vegne af [K], klaget til Pressenævnet over en artikel i In Business nr. 1,  

 2007, idet han mener, at god presseskik er tilsidesat.
Advokaten har  

 endvidere  

 klaget over, at In Business har afvist at bringe et genmæle.
1. Sagsfremstilling In Business bragte i nr. 1,  

 2007, forsiden   

  

 JURA Et erstatningskrav  

 fra den tidligere arbejdsgiver på ikke mindre end 1,4 mio. kr. måtte [A] leve  

 med i et halvt år, indtil Business Danmark klarede sagen for ham.  

  

  Samme dag bragte In Business  

 under overskriften:   

  

 Kynisk  

 menneskeforagt  

  

  og følgende underoverskrift   

  

 Et erstatningskrav på ikke mindre en 1,4 mio. kr. var, hvad annoncechef  

[A] måtte leve med i et halvt år, inden [K] trak sit ublu erstatningskrav  

 tilbage  

  

 .
Af artiklen fremgår følgende:
 I mere end et halvt år hang  

 et erstatningskrav på ikke mindre end 1,4 mio.kr. fra [K] som et  

 damoklessværd  

 over hovedet på [A].
- Nej, det var ikke sjovt,  

 selv om jeg aldrig for alvor troede, at jeg nogensinde ville komme til at  

 betale de mange penge.
Dertil var beløbet urealistisk stort.
I praksis ville  

 jeg heller aldrig kunne rejse 1,4 mio. kr.
Og jeg mindes, at jeg vist grinede  

 lidt af det, da virksomheden i sin tid præsenterede mig for det store  

 erstatningskrav.
 - Men jeg ville nok være  

 blevet alvorligt bekymret, hvis det havde drejet sig om en erstatning i  

 størrelsesorden 200.000-300.000 kr., for så havde det på en eller anden måde  

 været mere realistisk.
Set i bagklogskabens klare  

 lys mener [A] i dag  hvor al luft er sivet ud af [K]s urealistiske krav  

 om  

 millionerstatning  at mediekoncernen behandlede ham endog meget dårligt  

 med  

 sine trusler om både bål og brand.
Og det blot fordi han har benyttet sig af  

 sin ret til at opsige sit job som annoncechef på [B].
 Business Danmarks advokat  

 Bent Hansen mener da også, at det ikke var kold jura, men kynisk  

 menneskeforagt, da ledelsen i [K] besluttede at rejse det horrible  

 erstatningskrav  

 mod [A].
- For mig at se handlede det  

 alene om at lamme en tidligere medarbejder og lægge ham hindringer i vejen  

 for  

 at få succes med sin egen virksomhed.
Det er helt grotesk, at en så stor  

 virksomhed som [K] misbruger retssystemet i et forsøg på at knuse en person,  

 bare fordi den er blevet sur på ham, siger Bent Hansen.
Uheldigt brev [A]s slagsmål med [K] begyndte for et års tid  

 siden.
På grund af fortielser og uoverensstemmelser med ledelsen i [K] om  

[B]s  

 oplag sagde han sit job op for at begynde sit eget firm, [C].
Det formidler annoncer til  

 bl.a.
Golf Digest og GOLFavisen, som begge er konkurrenter til [B].
Men  

 opsigelsen kunne ledelsen i [K] ikke modsætte sig, fordi [A] ikke havde  

 underskrevet nogen form for klausul.
Men [A] begik én fejl, som [K]  

 blev sur over.
Han sendte et brev  dateret 30. december 2005  til  

 en række  

 tidligere kunder.
Her forklarede han sin baggrund for at stoppe som  

 annoncechef  

 på [B].
Mellem linierne kunne læses, at der ikke var  

 overensstemmelse mellem  

 det oplagstal, annoncørerne blev præsenteret for, og [B]s reelle oplag.
 Det kunne meget vel være en  

 overtrædelse af markedsføringslovens § 19, der handler om ikke at måtte  

 videregive forretningshemmeligheder, fordi [K] uden varsel var begyndt at  

 nægte  

[A] adgang til [B]s oplagstal  oplysninger han ellers tidligere havde  

 adgang  

 til.
[A]s brev til annoncørerne  

 fik da også [K] på banen med krav om, at han beklagede indholdet.
Men det  

 nægtede [A] og fastholdt, at [K] skjulte [B]s reelle oplag for annoncørerne.
 25. januar svarede [K] igen  

 bl.a. med krav om fogedforbud mod, at [A] i ét år ikke måtte kontakte eller  

 have forretningsmæssig forbindelse til 244 tidligere kunder  og at han  

 ikke  

 måtte bruge et bestemt mobiltelefonA nummer, som er kendt af hans kunder.  

 Samtidig forbeholdt [K] sig retten til senere at rejse et erstatningskrav mod  

[A].
Intet juridisk grundlag Under fogedsagen i Københavns  

 Byret anførte advokat Bent Hansen, at der i sagen overhovedet ikke findes  

 noget  

 juridisk grundlag, der kan hindre [A] at tage kontakt til sine tidligere  

 kunder.
 Det eneste [K]  efter Bent  

 Hansens opfattelse  eventuelt kan få nedlagt fogedforbud mod er, at [A]  

 oplyser [B]s oplag.
Det får [K] til at ændre  

 taktik.
Under retsmødet gør han pludselig gældende, at hvis ikke fogedretten  

 forbyder [A] at tage kontakt til de 244 tidligere kunder, så skal han have  

 forbud mod at oplyse [B] oplagstal for 2005 i et år.
 Fogedretten afgør 6. april,  

 at [A] forbydes at oplyse [B]s oplagstal i et år, men at han gerne må  

 kontakte  

 sine tidligere kunder  en afgørelse, [K] anker. Østre Landsret  

 stadfæster i  

 juni fogedrettens dom.
 1.417.369 kr.
Samtidig med ankesagen rejser  

[K] 18. april en såkaldt justifikationssag, fordi der ikke kan rejses  

 erstatningskrav under en fogedsag.
Heri indgår stævningen med det famøse  

 erstatningskrav  

 på ikke mindre end 1.417.369 kr.  et krav som [K] begrunder i [A]s  

 overtrædelse af markedsføringsloven og i tabte annonceindtægter forårsaget af  

[A]s  

 konkurrerende virksomhed.
Samtidig ønsker [K] en stadfæstelse af fogedrettens  

 afgørelse om, at [A] ikke må oplyse [B]s oplag.
Hen over sommeren udveksler  

 parterne skriftlige indlæg.
Men en uge før justifikationssagen skal afgøres  

 og [A]  

 have rettens ord for, om han skal eller ikke skal betale den store  

 erstatning,  

 får advokat Bent Hansen pludselig tilbud fra modpartens advokat for at  

 forlige  

 sagen.
 [K] vil trække kravet om  

 erstatning tilbage og nøjes med  som [A] allerede har accepteret   

 at han i  

 sit salgsarbejde ikke må oplyse [B]s oplagstal for 2005.
 I dag siger Bent Hansen, at  

 han ikke fatter [K]s handlemønster, når der slet ikke var juridisk substans i  

 sagen.
- Jeg kan kun se én grund til  

[K]s handlemåde.
Det var for at genere og ødelægge [A] mest muligt.
Men det  

 lykkedes heldigvis ikke, og det glæder mig meget, siger Bent Hansen.
 Han kan dog ikke lade være  

 med at spørge sig selv, hvordan [A] havde været stillet, hvis ikke han havde  

 været medlem af Business Danmark.
 Og han giver selv svaret.
- En sådan sag ville  hvis [A]  

 selv skulle hyre en advokat have kostet et sted mellem 70.000 og 100.000 kr.  

 alene i sagsomkostninger.
Og det gør [K]s handlemåde endnu mere grotesk,  

 mener  

 Bent Hansen. Til artiklen var indsat et  

 fotografi af [A] med følgende billedtekst:
 [K] gjorde alt for at genere  

 og ødelægge [A] mest muligt  det lykkedes heldigvis ikke.
 Til fremstillingen skal  

 nævnes, at der af Københavns Byrets kendelse af 6. april 2006 bl.a. fremgår  

 følgende:
Der nedlægges forbud mod, at  

[A] fremover oplyser eller anvender rekvirentens oplagstal vedrørende [B] fra  

 efter 1. nummer af 2005 i en periode på 1 år regnet fra fogedrettens  

 kendelse.  

 Forbuddet er nedlagt uden sikkerhedsstillelse. Af retsbogen den 2. oktober  

 2006 fra Københavns Byret fremgår bl.a. følgende:
 Der fremlagdes skrivelse af  

 31. august 2006, hvori parterne meddeler, at de har forligt sagen således:
Sagsøger, [K], frafalder det  

 rejste erstatningskrav på kr. 1.417.369,00 mod sagsøgte, [A], og hæver sagen  

 for så vidt angår dette spørgsmål.
Sagsøgte, [A], anerkender det af  

 Københavns  

 Byrets Fogedafdeling nedlagte fogedforbud af 6. april 2006, som stadfæstet af  

 Østre Landsret i kendelse af 26. juni 2006, som lovliggjort og  

 forfulgt. Til fremstillingen skal  

 endvidere nævnes, at Østre Landsret ved kendelse af 15. november 2006 fandt,  

 at  

[K] skal betale 20.000 kr. i delvise sagsomkostninger til Business Danmark  

 som  

 mandatar for [A].
 In Business har ved brev af  

 23. januar 2007 afvist at bringe et genmæle.
2. Parternes synspunkter Advokat Finn Schwarz har  

 bl.a. anført, at artiklen Kynisk menneskeforagt indeholder en  

 række  

 vurderinger, der er åbenbart forkerte samt urigtige oplysninger af faktisk  

 karakter, som er egnet til at påføre hans klient betydelig økonomisk skade og  

 et uberettiget dårligt omdømme. [A] har i retsforliget anerkendt, at han ikke  

 må udtale sig om oplagstallet for 2005 på [B] i strid med  

 markedsføringslovens  

 §§ 1 og 10 (nu 19), at parterne var enige om at sagen skulle forliges,  

 således  

 at [A] anerkendte det nedlagte fogedforbud som lovligt, mod at [K] frafaldt  

 det  

 rejste erstatningskrav.
Det var faktuelt forkert, at advokat Bent Hansen, som  

 citeret i artiklen, ikke fandt, at der var juridisk substans i  

 sagen, hvilket  

 det nedlagte fogedforbud og det indgåede forlig viste.
Det forhold, at der er  

 tale om et fagpolitisk blad, kan ikke retfærdiggøre, at der bringes urigtige  

 oplysninger af faktisk karakter.
Advokat Bent Hansen har på  

 vegne af In Business, og den ansvarshavende redaktør Peter Hjorth samt  

 journalist Peder Maltha bl.a. anført, at der ikke er tale om urigtige  

 oplysninger af faktisk karakter i den omhandlende artikel, ligesom det ej  

 heller ses dokumenteret eller sandsynliggjort, at artiklens oplysninger  

 skulle  

 være egnet til at påføre [K] et tab af økonomisk karakter eller anden skade.  

 Artiklens oplysninger i In Business nr. 1, januar 2007 er af politisk  

 art,  

 som indebærer, at de i artiklen bragte tilkendegivelser var af subjektiv art,  

 hvorfor der ikke var pligt til genmæle.
Artiklen indeholder således en  

 beskrivelse af [A]s subjektive opfattelse af sagen samt advokat Bent Hansens  

 meningstilkendegivelse af subjektiv karakter omkring sagsanlægget fra [K],  

 dels  

 forsøget på at få nedlagt et meget vidtgående fogedforbud og desuden det  

 voldsomme erstatningskrav, der blev fremsat under justifikationssagen om  

 betaling af kr. 1.417.369,00, hvor der ikke var blevet fremlagt nogen nærmere  

 dokumentation for dette erstatningskrav, dels hans bemærkning i artiklen om,  

 at  

 der ikke var juridisk substans i sagen, hvilket var bestyrket af, at klageren  

 helt frem til domsforhandlingen i fogedforbudssagen og under selve  

 fogedforbudssagen krævede et meget vidtgående fogedforbud nedlagt imod [A].  

 Det  

 nedlagte forbud viste sig at være af en helt anden karakter og væsentlig  

 mindre  

 indgribende over for [A] end det krav, som [K] principielt under hele sagen  

 fastholdt.  

 Det var dog ikke korrekt, som anført i artiklen, at [K] uopfordrede  

 forligstilbud fremkom en uge før domsforhandlingen, men fandt sted godt en 1  

 måned før et berammet retsmøde i justifikationssagen.
Det ses ikke, at en  

 sådan  

 forkert tidsangivelse har påført [K] nogen økonomisk eller anden skade af  

 betydning.
På denne baggrund anfører advokaten, at der ikke er grundlag for  

 et  

 genmæle, ligesom han heller ikke finder, at der skulle være tale om en  

 overtrædelse  

 af reglerne om god presseskik ved ikke at indhente en udtalelse fra [K],  

 inden  

 artiklen i medlemsbladet In Business blev bragt.
3. Pressenævnets afgørelse og begrundelse I sagens behandling har  

 følgende nævnsmedlemmer deltaget: Axel Kierkegaard, Finn Rowold, Lene Sarup  

 og  

 Marianne Druedahl.
 Pressenævnet finder, at  

 udsagnene i artiklen fremstår som [A] og advokat Bent Hansens vurdering,  

 hvorfor [K] ikke har krav på at få forelagt udsagnene inden  

 offentliggørelsen.  

 Nævnet finder herefter, at In Business ikke har tilsidesat god presseskik.
 Det fremgår af medieansvarsloven  

 § 36, stk. 1, at en anmodning om genmæle i massemedierne over for oplysninger  

 af faktisk karakter, som er egnet til at påføre nogen økonomisk eller anden  

 skade af betydning, og som er bragt i et massemedie, skal tages til følge,  

 medmindre oplysningernes rigtighed er utvivlsom.
 Pressenævnet finder, at de  

 påklagede oplysninger må anses for at være af en sådan karakter, at de ikke  

 er  

 egnede til at påføre [K] skade af betydning. [K] har derfor ikke krav på  

 genmæle over for oplysningerne.
 Afgjort den 26. marts 2007.
