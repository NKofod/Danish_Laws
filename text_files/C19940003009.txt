(Til Nordjyllands og Bornholms amtsråd  

 samt Aakirkeby, Nexø, Sindal, Løkken-Vrå, Løgstør, Støvring, Aars og  

 Arden kommuner) § 1.  Cirkulæret udstedes i henhold til § 3, stk. 1 og  

 2 i lov om planlægning, jf. lovbekendtgørelse nr. 383 af 14. juni 1993.
 § 2.  Lov nr. 472 af 24. juni 1992 om dispensation fra  

 forskellige love i forbindelse med oprettelse af erhvervszoner, lov nr. 478  

 af 24. juni 1992 om ændring af lov om butikstid, lov nr. 1084 af 22. december  

 1993 om ændring af lov om beskatning til kommunerne af faste ejendomme, lov  

 nr. 484 af 24. juni 1992 om ændring af lov om miljøbeskyttelse, lov nr. 485  

 af 24. juni 1992 om ændring af stempelloven, lov nr. 486 af 24. juni 1992 om  

 ændring af lov om skattemæssige afskrivninger m.v. samt lov nr. 1114 af 22.  

 december 1993 om lov om ændring af afskrivningsloven m.v. forudsætter, at der  

 i planlægningen etableres geografisk afgrænsede erhvervszoner.
 § 3.  Dette cirkulære har til formål at oprette og  

 afgrænse erhvervszoner.
§ 4.  Cirkulæret har været forhandlet med de kommunale  

 organisationer og berørte ministerier og styrelser.
Områdeafgrænsningen er  

 fastlagt på baggrund af forslag fra de berørte kommuner.
 § 5.  Miljøministeren bestemmer herved, at  

 regionplanlægningen i Nordjyllands og Bornholms amter skal lægge til grund,  

 at der er oprettet erhvervszoner inden for de på kortbilagene 1-8 viste  

 arealer i Aakirkeby, Nexø, Sindal, Løkken-Vrå, Løgstør, Støvring, Aars og  

 Arden kommuner.
 § 6.  De i § 5 fastsatte retningslinier har  

 retsvirkning som regionplan.
 § 7.  Miljøministeren kan efter forhandling med de  

 berørte myndigheder tillade mindre afvigelser fra cirkulærets  

 områdeafgrænsninger.
Miljøministeriet, den 8. februar 1994 Svend Auken / Solveig Øster aff.
