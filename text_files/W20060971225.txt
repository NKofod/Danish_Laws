Fradrag  

 for pensionsordning i efterløn Vedrørende xxx Ankenævnet har behandlet Deres klage på møde den 8.  

 juni 2006.
Nævnet traf denne A F G Ø R E L S E Ankenævnet finder, at Deres klients pension er led i  

 tidligere ansættelsesforhold og af en sådan art, at det er sædvanligt, at  

 arbejdsgiveren bidrager til pensionen.
Den del af pensionen, der vedrører perioden efter 1.  

 november 1976, hvor Deres klient har været selvbetaler, skal dog anses for  

 privat.
Denne del skal derfor ikke medføre fradrag i efterlønnen.
 Ankenævnet ændrer således delvist Arbejdsdirektoratets  

 afgørelse af 11. november 2003.
B E G R  

 U N D E L S E Ved afgørelse har nævnet lagt til grund, at   

 	  

 Deres klient blev 60  

 år den 9. januar 1998, og at han overgik til efterløn på dette tidspunkt   

 	  

 Deres klient har en  

 pensionsordning, hvorfra han har anmodet om udbetalinger fra 1. februar 2003   

 	  

 pensionsordningen er  

 oprettet den 1. maj 1967. Ifølge optagelsesbegæringen er der søgt optagelse  

 på  

 baggrund af Deres klients ansættelse hos virksomheden xxx.
Bidraget skulle  

 udgøre 175 kr. fra virksomheden og 175 kr. fra ham selv   

 	  

 Deres klient blev  

 ansat i xxx.
Han har senere desuden været ansat i firmaerne xxx og xxx   

 	  

 Deres klients pension  

 overgik til en selvbetalt ordning i forbindelse med hans ansættelse i xxx,  

 hvilket var status indtil overgang til fripolice 1. maj 1992.
Reglerne om betydning af indtægt i efterlønsperioden er  

 fastsat i en bekendtgørelse.
Ifølge disse regler medfører det fradrag i  

 efterlønnen, når der er løbende udbetalinger af en pension, som er led i  

 tidligere ansættelsesforhold og af en sådan karakter, at det er sædvanligt,  

 at  

 arbejdsgiveren bidrager til pensionen.
Efter direktoratets vejledning skal der også trækkes  

 fra, selv om medlemmet i en kortere periode har indbetalt hele  

 pensionsbeløbet,  

 hvis medlemmet for eksempel har haft et arbejdsforhold, der ikke indeholdt en  

 pensionsordning.
Har medlemmet selv indbetalt over en periode af længere  

 varighed, sker der kun fradrag for den del af pensionen, der vedrører  

 perioden,  

 hvor ordningen var led i et ansættelsesforhold.
En periode på mere end 2 år,  

 hvor kun medlemmet har indbetalt bidraget, vil ifølge vejledningen normalt  

 ikke  

 medføre fradrag.
 Nævnet har ved sin afgørelse lagt vægt på, at der er  

 tale om en pensionsordning, der er oprettet som et led i et  

 ansættelsesforhold.
Nævnet har endvidere lagt vægt på, at Deres klient  

 overgik til en selvbetalt ordning fra 1. november 1976, hvor han fik  

 ansættelse  

 i xxx.
Der foreligger dokumentation herfor i form af lønsedler,  

 skatteoplysninger,  

 feriekort og pensionsberegninger.
For periode fra omkring oktober 1988 og til  

 maj 1991, hvor han har været ansat i xxx, har han gennem sin arbejdsgiver  

 kunnet dokumentere, at han selv har indbetalt hele bidraget.
Nævnet har ligeledes lagt vægt på oplysningerne fra  

 Pensionsselskabet.
I brev af 20. november 2002 har selskabet ikke kunne give  

 en  

 entydig dokumentation for, hvorledes pensionsordningen har fungeret.
 På dette grundlag har ankenævnet fundet, at der er tale  

 om en pensionsordning, der er oprettet som led i et tidligere  

 ansættelsesforhold, og at der derfor skal foretages et fradrag for  

 pensionsudbetalingerne i efterlønnen.
Efter nævnets vurdering har Deres klient imidlertid i  

 tilstrækkelig grad sandsynliggjort, at han efter 1. november 1976 selv har  

 indbetalt hele bidraget til pensionsordningen, således at arbejdsgiveren  

 udelukkende har administreret ordningen.
Der skal derfor ikke foretages  

 fradrag  

 for de pensionsudbetalinger, der vedrører tiden efter 1. november 1976.
 Der henvises til lov om arbejdsløshedsforsikring m.v.,  

 jf. lovbekendtgørelse nr. 799 af 24. september 2002 § 75 g, stk. 1 og  

 Arbejdsdirektoratets bekendtgørelse nr. 351 af 16. maj 2001 om arbejde og  

 indtægter m.v. i efterlønsperioden (for medlemmer, som er fyldt 60 år før 1.  

 juli 1999) § 14, stk. 1.
På ankenævnets  

 vegne xxx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet Ledernes Arbejdsløshedskasse.
1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De er fyldt 60 år den 9.  

 januar 1998, og at De er overgået til efterløn samme dag.
 Det fremgår videre, at Pensionskassen for xxx i brev af  

 10. december 2002 skrev til Dem, at De havde søgt om udbetaling af Deres  

 alderspension pr. 1. februar 2003. PVJ skrev videre, at man havde beregnet en  

 årlig pension (12 mdr.) på ca. 228.810 kr.
Xxx skrev endelig, at man henledte opmærksomheden på,  

 at der ved pensionsudbetalingen ville blive foretaget reduktion i Deres  

 efterløn.
Ifølge xxx skulle De til brug for reduktionen af efterlønnen oplyse  

 et beløb på 7.361,57 kr. pr. mdr., hvilket svarede til den del af Deres  

 pension, der hidrørte fra perioder, hvor arbejdsgiver havde været  

 medbetalende  

 til pensionsordningen.
Der blev endvidere årligt udbetalt en pensionistbonus  

 i  

 december måned, hvilket De skulle oplyse til a-kassen.
 A-kassen skrev i brev af 21. februar 2003 til xxx, at  

 xxx havde oplyst, at De fik udbetalt pension pr. 1. februar 2003, og at  

 a-kassen alene skulle foretage fradrag i efterlønnen på baggrund af en  

 månedlig  

 udbetaling på 7.361,57 kr.
 A-kassen bad derfor xxx om bl.a. at oplyse, hvorfor man  

 havde foretaget en opsplitning, samt om man var i besiddelse af særlig  

 dokumentation for perioden, hvor der var indbetalt privat, f.eks. en  

 ansættelseskontrakt, der viste, at De ikke var omfattet af en  

 pensionsordning.
 xxx skrev i brev af 27. februar 2003 til a-kassen, at  

 man kunne oplyse, at De i forbindelse med ansættelse i xxx pr. 1. november  

 1976  

 overgik til selvbetalt ordning, hvilket havde været status indtil overgang  

 til  

 fripolice (hvilende medlem) pr. 1. maj 1992.
 Arbejdsgiverordningsstatus vedrørte perioden fra  

 optagelse i pensionskassen pr. 1. maj 1967 og frem til 31. oktober 1976. De  

 havde ikke siden været ansat i virksomheder, der havde haft overenskomst med  

 pensionskassen.
Til dokumentation medsendte xxx kopi af  

 optagelsesbegæringen, pensionsberegning af 26. januar 1977, hvoraf det  

 fremgik,  

 at De var registreret som selvbetalende medlem.
Man vedlagde endvidere  

 dokumentation for selvbetalerordning fra den seneste virksomhed xxx, De var  

 tilknyttet.
Det fremgår af den vedlagte optagelsesbegæring af 28.  

 april 1967, at De søgte om optagelse i xxx på baggrund af Deres ansættelse  

 hos  

 virksomheden xxx.
Ifølge pensionsoprettelsen skulle bidragene udgøre 175 kr.  

 fra Dem og 175 kr. fra virksomheden.
 Det fremgår videre af xxxs beregning med kørselsdato  

 den 26. januar 1977, at Deres andel af pensionsindbetalingen var 1, og at De  

 havde været selvbetalende medlem siden 23. november 1976.
 Det fremgik endelig af brev af 29. november 2002 fra  

 xxx, at man bekræftede, at det indbetalte pensionsbeløb var trukket af  

 bruttolønnen og dermed ikke var firmabetalt pension.
A-kassen bad Dem i brev af 17. marts 2003 om at sende  

 kopi af de relevante ansættelseskontrakter med tillæg og evt. aftaler om  

 pensionsordninger.
Hvis De ikke længere havde Deres ansættelseskontrakter,  

 bad  

 man Dem om at få de relevante arbejdsgivere til at bekræfte, at der ikke  

 havde  

 været tale om arbejdsgiverfinansieret pension.
 De skrev tilbage til a-kassen, at som meddelt på  

 telefax, var De ikke mere i besiddelse af ansættelseskontrakter og måtte  

 henvise til skattevæsenets opgørelser samt årlige kontoudtog fra  

 pensionskassen,  

 som var blevet sendt til a-kassen i februar.
 Følgende fremgår af de i sagen vedlagte kontoudtog fra  

 xxx:
Ifølge xxxs beregning med kørselsdato den 25. marts  

 1976 var De ansat hos xxx.
Pensionsbidraget var beregnet af en gage på 8.878  

 kr., hvor Deres andel var 7 % og virksomhedens andel 7 %. Det samlede bidrag  

 pr. måned androg 1.242,92 kr.
Ifølge xxxs beregning med kørselsdato den 19. juni  

 1980 var De ansat ved xxx.
Pensionsbidraget var beregnet af en gage af  

 virksomheden opgivet til 13.144 kr., hvor Deres andel var 7 % og  

 virksomhedens  

 andel var 7 %. Det samlede bidrag androg 1.840,16 kr.
Ifølge xxxs beregning med kørselsdato den 31. december  

 1991 var De ansat ved xxx.
Pensionsbidrag var beregnet af en gage på 21.000  

 kr.,  

 hvor Deres andel var 7 % og virksomhedens andel var 7 %. Det samlede bidrag  

 androg 2.940,00 kr.
Det fremgår af de i sagen vedlagte lønsedler fra xxx  

 fra april 1990 til januar 1991, at der blev indbetalt til kapitalpension, og  

 at  

 pensionsbidraget blev trukket i bruttolønnen.
Det fremgår videre af de i  

 sagen  

 vedlagte lønsedler fra maj 1991 til april 1992, at De var ansat hos xxx, og  

 at  

 pensionsbidraget på 2.940,00 kr. blev trukket i bruttolønnen.
 A-kassen traf den 11. april 2003 afgørelse om, at hele  

 Deres pension fra xxx skulle anses for at være led i et ansættelsesforhold og  

 dermed medfører fradrag i efterlønnen.
De klagede i brev af 27. april 2003 over afgørelsen.
I  

 brevet skrev De bl.a.:
 Jeg må fastholde, at der efter 31. oktober 1976 er  

 tale om egenbetaling af alle 14 % til xxx administreret af de seneste 3  

 arbejdsgivere.
 Som det fremgår af pensionskassens brev til Lederne,  

 dateret den 27. februar 2003, var der ingen overenskomst mellem disse 3  

 arbejdsgivere og pensionskassen.
1. Arbejdsgiver, xxx Efter 31. oktober 1976, måtte hele min  

 pensionsopsparing derfor foregå som privattegnet pensionsopsparing, hvilket  

 også fremgår af de årlige kontoudtog fra pensionskassen.
Dog kunne man nok af  

 EDB tekniske grunde ikke opstille indbetalingerne korrekt, men i bunden af  

 årsopgørelserne står skrevet, at der er tale om egenbetaling af hele  

 pensionsindbetalingen.
På slutopgørelserne fra skattevæsenet kan man læse min  

 skattepligtige indkomst, nettolønnen efter fradrag, og yderligere i de år  

 skattevæsenet opgjorde min sociale indkomst, kan nettolønnen læses + beløbet  

 for pensionsindbetalingen.
2. Arbejdsgiver, xxx Fra xxx er vedlagt brev, hvoraf det fremgår, at hele  

 det indbetalte beløb til pensionskassen er fratrukket bruttolønnen.
 3. Arbejdsgiver, xxx.
 Fra sidste arbejdsgiver ligger der lønbilag +  

 årsopgørelser, hvoraf det fremgår, at hele pensionsbeløbet er fratrukket her.
 Ultimo februar afleverede jeg til Lederne alle omtalte  

 bilag og dokumentationer.
 Jeg har ikke indbetalt ønskede kr. 8.617,-, da jeg vil  

 afvente afgørelsen af sagen.
Hvis der herefter resterer et mellemværende, vil dette  

 naturligvis blive indbetalt omgående. A-kassen fastholdt den 20. maj 2003 sin afgørelse og  

 sendte sagen til direktoratet.
A-kassen oplyste ved oversendelsen, at indbetalingerne  

 fra pensionens start den 1. maj 1967 og frem til den 1. maj 1992 var sket via  

 Deres ansættelsesforhold.
Fra den 1. november 1976 og frem var der indbetalt  

 via  

 3 arbejdsgivere.
Af pensionspapirerne fremgik det, at indbetalingerne var  

 opdelt  

 i en arbejdsgiverandel og en medlemsandel (7 % til hver). Da der ikke forelå  

 dokumentation i form af ansættelseskontrakter vedrørende de 3  

 ansættelsesforhold for perioden 1. november 1976 til 1. maj 1992, fandt  

 a-kassen det ikke tilstrækkeligt godtgjort, at indbetalingerne for hele denne  

 periode alene havde været private.
 Den 20. august 2003 bad direktoratet xxx om uddybende  

 oplysninger i forhold til udtalelsen af 27. februar 2003. Direktoratet bad  

 xxx  

 om at oplyse den nærmere betydning af udtalelsen:  Medlemmet har ikke  

 siden  

 været ansat i virksomhed (er), der har haft overenskomst med  

 Pensionskassen,  

 herunder om pensionskassen havde kendskab til, hvilke aftaler der lå mellem  

 den  

 enkelte virksomhed og arbejdstager omkring pension.
 xxx oplyste, at udtalelsen betød, at de 3 virksomheder  

 ikke dengang pensionskassen startede, havde indgået aftaler med  

 pensionskassen  

 omkring bundne aftaler mellem den enkelte virksomhed og ansatte om tvungen  

 pensionsaftale  

 (7 % fra hhv, virksomhed og arbejdstager). Disse aftaler (med de respektive  

 virksomheder) var indgået for lang tid siden.
xxx vidste derimod ikke, om de enkelte virksomheder og  

 de enkelte ansatte havde indgået aftale om pension/pensionsordning.
Det  

 eneste  

 xxx havde foretaget sig i forhold til Dem, var at undersøge lønsedler og  

 dermed  

 konstatere, at hele pensionsbidrag var betalt af Dem/Deres bruttoløn.
Derimod  

 var der ikke indhentet oplysninger om evt. aftaler mellem virksomhederne og  

 Dem  

 om pension, f.eks. ansættelsesaftalen.
 Den 22. august og 20. oktober 2003 har xxx på  

 direktoratets anmodning givet oplysninger til sagen. xxx har bekræftet, at  

 virksomheden på tidspunktet for Deres ansættelse ikke havde pensionsaftaler  

 med  

 sine medarbejdere. (Dette havde man først indført for 3 år siden). De havde  

 ønsket at få indbetalt et pensionsbeløb, og dette blev fratrukket i Deres  

 bruttoløn.
 xxx har videre oplyst, at man ikke kan fremlægge  

 dokumentation for Deres ansættelsesperiode, men at man mener, at De blev  

 ansat  

 i oktober 1988 og var ansat indtil engang i 1991 - formentlig maj 1991.
 Den 25. august 2003 kontaktede direktoratet telefonisk  

 xxx, som overtog xxx i 1989.
 xxx oplyste, at De ikke havde været ansat i denne  

 virksomhed, og at man derfor ikke havde oplysninger liggende om Deres  

 ansættelse hos xxx herunder ingen ansættelseskontrakt, og at man heller ikke  

 havde oplysninger om, hvorvidt der dengang (ca. 1976 og frem) var aftaler  

 mellem xxx og medarbejderne om pension.
 Det har ikke været muligt for direktoratet at få  

 kontakt med arbejdsgiver xxx, idet det ikke har været muligt at finde aktuel  

 adresse eller telefonnr. på arbejdsgiveren.
 Direktoratet oplyste Dem i brev af 24. oktober 2003 om,  

 at direktoratet fortsat behandlede sagen, samt bad om Deres evt. bemærkninger  

 til de indhentede oplysninger fra xxx, xxx samt xxx.
I brev af 6. november 2003 har De skrevet, at som det  

 fremgår af årsopgørelser fra arbejdsgiver og pensionskassen, som direktoratet  

 havde fået tilsendt, blev xxx overtaget af xxx.
Det nøjagtige tidspunkt kunne  

 De ikke se, da alle Deres papirer lå hos direktoratet.
Overtagelsen betød, at  

 indehaveren af xxx samt svende og lærlinge mv. og Dem selv, som værkfører  

 flyttede arbejdsplads til xxx.
 Senere efter Deres fratræden lukkede virksomheden i  

 xxx, og om man i den forbindelse havde solgt navnet xxx samt know how til xxx  

 havde De ikke kendskab til.
De skrev endelig, at De forgæves havde søgt efter  

 overflyttede personer fra administrationen hos xxx og xxx. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 11. november 2003 denne  

 afgørelse:
Deres pension fra xxx skal anses for en pension, som  

 er oprettet som led i et ansættelsesforhold.
Pensionen skal derfor medføre  

 fradrag i efterlønnen.
Den del af pensionen, som vedrører perioden, hvor De  

 var ansat hos xxx, skal dog anses for privat.
Denne del skal derfor ikke  

 medføre fradrag i efterlønnen.
 Begrundelse:
 Reglerne om fradrag for pension i efterlønnen for  

 medlemmer, som er fyldt 60 år før den 1. juli 1999, fremgår af § 14 i  

 bekendtgørelse nr. 351 af 16. maj 2001 om arbejde og indtægter m.v. i  

 efterlønsperioden  

 (bekendtgørelsen).
 Efter § 14, stk. 1, i bekendtgørelsen, skal løbende  

 udbetaling af pension, som er led i tidligere ansættelsesforhold og af en  

 sådan  

 art, at det er sædvanligt, at arbejdsgiveren bidrager til pensionen, medfører  

 fradrag i efterlønnen.
 Ifølge direktoratets praksis, som fremgår af vejledning  

 nr. 64 af 16. maj 2001 om arbejde og indtægter m.v. i efterlønsperioden,  

 anses  

 ordningen for at være af en sådan karakter, at det er sædvanligt, at  

 arbejdsgiveren bidrager, hvis pensionsordningen følger af overenskomst eller  

 anden kollektiv aftale.
 Pensionsordningens  

 status ved oprettelsen og efterfølgende, bortset fra perioden hvor De var  

 ansat  

 ved xxx.
 Direktoratet har vurderet, at pensionen fra xxx fra  

 oprettelsen skal anses for led i Deres tidligere ansættelsesforhold, hvor  

 arbejdsgiver bidrog til pensionen.
 Der er lagt vægt på, at pensionen i sin tid blev  

 oprettet hos xxx efter aftale mellem Dem og xxx, og at der skulle betale 7 %  

 bidrag fra henholdsvis Dem og xxx.
 Pensionen må derfor anses for oprettet, som er led i  

 Deres ansættelsesforhold hos xxx, som tillige bidrog til pensionen.
 For perioderne, hvor De var ansat hos xxx og xxx,  

 foreligger der ikke dokumentation for, at pensionen ikke var led i et  

 ansættelsesforhold.
 Der har herved lagt vægt på, at De ikke har fremlagt  

 dokumentation herfor, f.eks. ved ansættelseskontrakter eller udtalelser fra  

 disse arbejdsgivere om, at man ikke havde indgået pensionsaftale med Dem.
 xxx har i brev af 27. februar 2003 udtalt, at De i  

 forbindelse med ansættelse i xxx pr. 1. november 1976 overgik til selvbetalt  

 ordning, hvilket havde været status indtil overgang til fripolice pr. 1. maj  

 1992. xxx har videre udtalt, at arbejdsgiverne fra 1. november 1976 ikke  

 havde  

 overenskomst med xxx.
 xxx har dog den 20. august 2003 telefonisk uddybende  

 oplyst, at pensionskassen ikke dermed kan vide, hvilke aftaler de enkelte  

 virksomheder havde med deres ansatte, og at man ikke har indhentet f.eks.  

 ansættelsesaftalen mellem virksomhederne og Dem, men alene har indhentet  

 Deres  

 lønsedler, hvoraf det fremgår, at hele pensionsbidraget blev betalt af Deres  

 bruttoløn.
 Det forhold, at arbejdsgiverne ikke bidrog til pensionen,  

 er ikke tilstrækkelig dokumentation for, at pensionen ikke var led i Deres  

 ansættelsesforhold.
 Pensionen må derfor anses for at være led i Deres  

 ansættelsesforhold i perioderne, hvor De var ansat hos xxx og xxx og skal  

 dermed medfører fradrag i efterlønnen.
Pensionsordningens  

 status i perioden, hvor De var ansat hos xxx Direktoratet finder det dokumenteret, at den del af  

 pensionsudbetalingerne, som vedrører indbetalinger i perioden, hvor De var  

 ansat hos xxx, skal anses for privat.
 Det følger af direktoratets praksis, at hvis en ordning  

 skal overgå til at blive privat forudsætter det i det mindste, at  

 arbejdsgiveren ophører med at indbetale til ordningen igennem en længere  

 periode, hvor ordningen ikke kan anses for at være led i et  

 ansættelsesforhold,  

 og at denne periode ikke er under 2 år.
 Direktoratet har lagt til grund, at De i perioden fra  

 oktober 1988 til maj 1991 var ansat ved xxx, og at perioden var på mere end 2  

 år.
 Direktoratet har lagt vægt på, at xxx ifølge  

 lønsedlerne ikke bidrog til pensionsordningen.
Der er videre lagt vægt på xxxs oplysninger om, at man  

 ikke havde pensionsordninger for nogle ansatte i perioden, hvor De var ansat,  

 men at man for nogle ansatte bl.a.
Dem havde administreret private  

 indbetalinger til egne pensionsordninger.
 Den del af pensionen, der vedrører perioden, hvor De  

 var ansat hos xxx, må dermed anses for privat, og skal derfor ikke medfører  

 fradrag..
 3. Klagen til  

 ankenævnet.
 Uddrag af rapport af 17. november 2003 efter  

 telefonsamtale mellem Deres ægtefælle og Arbejdsdirektoratet.
xxx ringede på sin ægtefælles vegne og bad om  

 originalmaterialet i sagen til brug for deres advokats begrundede klage over  

 direktoratets afgørelse.
Hun ønskede endvidere, at klagefristen blev sat i  

 bero. Brev af 19. august 2004 fra advokat xxx:
Under henvisning til Direktoratets skrivelse af 17.  

 august d.å. fremsender jeg herved diverse dokumentationsmateriale, som klart  

 underbygger, at der gennem hele den omhandlede periode har været tale om en  

 privat pensionsordning, som blot er administreret af de respektive  

 arbejdsgivere.
Jeg vedlægger ligeledes pensionskassens bemærkninger til  

 materialet, som muligt ikke er en egentlig dokumentation for det anførte, men  

 dog en markant sandsynliggørelse. 4. Arbejdsdirektoratets  

 bemærkninger af 31. august 2004 til klagen Medlemmets ægtefælle klagede den 17. november 2003 på  

 medlemmets vegne over direktoratets afgørelse, og det blev aftalt, at sagen  

 skulle afvente uddybende bemærkninger og evt, yderligere materiale fra  

 medlemmet.
 Sagens oversendelse til ankenævnet har derfor afventet  

 uddybende bemærkninger og evt. materiale fra medlemmet og hans advokat.
 Medlemmets advokat har i brev af 19. august 2004 sendt  

 en mængde originalbilag, som dokumentationsmateriale for at underbygge, at  

 medlemmets arbejdsgivere ikke har bidraget til pensionsordningen siden 1.  

 november 1976.
 Der er bl.a. vedlagt pensionsopgørelser, årsopgørelser,  

 medlemmets egne beregninger og feriekort mv. for årene 1976 -1993, samt et  

 brev  

 fra pensionsselskabet xxx af 20. november 2002.
 I brevet af 20. november 2002 skriver xxx bl.a., at man  

 har gennemgået materialet fra 1976 til 1992, og at man ud fra det indbetalte  

 bidrag pr. år har beregnet tilsvarende bruttogage under forudsætning af, at  

 bidraget har udgjort 14 % af gagen, men at forskellen mellem den beregnede og  

 den faktiske årsopgørelse svinger en del, og at det faktisk kun er i 1992,  

 der  

 er overensstemmelse, der kan bruges som dokumentation for selvbetalt bidrag.
 xxx skriver dog, at man omvendt har beregnet en  

 årsopgørelse, som den skulle have set ud ved en pensionsordning, hvor  

 virksomheden bidrog med halvdelene (7 %/ 7 %), og her viser resultatet, at  

 ordningen ikke kan have haft denne karakter, da A-indkomstoplysningerne i så  

 fald skulle have været større.
 Direktoratet finder fortsat ikke, at der foreligger  

 dokumentation for, at medlemmets pension hos xxx - bortset fra  

 ansættelsesperioden  

 hos xxx - ikke var led i et ansættelsesforhold.
Direktoratet henviser fortsat til, at   

 	  

 pensionen oprindelig  

 blev oprettet som led i medlemmets tidligere ansættelsesforhold, hvor  

 arbejdsgiver bidrog til pensionen, og   

 	  

 der ikke er  

 dokumentation for, at medlemmets efterfølgende arbejdsgivere - bortset fra  

 xxx  

 - ikke via ansættelseskontrakt el. lign, indgik pensionsaftale med medlemmet.
 Direktoratet henviser endelig til, at det forhold, at  

 arbejdsgiverne evt. ikke bidrog til pensionen, ikke kan anses for  

 tilstrækkeligt dokumentation for, at pensionen ikke var led i medlemmets  

 ansættelsesforhold.
Der er således ikke kommet nye oplysninger, der giver  

 direktoratet anledning til at ændre afgørelsen. 5. Nyt efter  

 klagen Der er ikke nyt efter klagen.
6. Regler Lov om arbejdsløshedsforsikring m.v. jf.  

 lovbekendtgørelse nr. 799 af 24. september 2002 § 75 g.
Beskæftigelsesministeren fastsætter efter  

 indstilling fra direktøren for Arbejdsdirektoratet, der har forhandlet med  

 Landsarbejdsrådet,  

 regler om, hvilken betydning arbejde og indtægt i efterlønsperioden skal have  

 for størrelsen af efterlønnen.
Arbejdsdirektoratets bekendtgørelse nr. 531 af 16. maj  

 2001 om arbejde og indtægt m.v. i efterlønsperioden (for medlemmer, som er  

 fyldt 60 år før 1. juli 1999) § 14. Løbende udbetaling af pension (inklusive tillæg),  

 som er led i tidligere ansættelsesforhold og af en sådan karakter, at det er  

 sædvanligt, at arbejdsgiveren bidrager til pensionen, medfører fradrag, jf.  

 dog  

 § 25.
