Nr BTL 170 Betænkning over Forslag til lov om åben uddannelse (erhvervsrettet  

 voksenuddannelse) m.v.   

 Nr L 170 1992-93, 1. samling Afgivet af Uddannelsesudvalget Afgivet: 19930615 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Socialrådgiverforening, De Samvirkende Invalideorganisationer, Efteruddannelsesudvalget for ingeniør- området, Håndværksrådet, Jysk Åbent Universitet, Socialpædagogernes Landsforbund.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Et mindretal inden for flertallet (Det Konservative Folkepartis og  

 Venstres medlemmer af udvalget) udtaler, at mindretallets tilslutning ikke  

 indebærer tilslutning til hele regeringens voksenuddannelsesprogram, herunder  

 til de merudgifter, det udløser.
Endvidere understreger mindretallet behovet  

 for at fastholde og gerne øge kvaliteten i de udbudte uddannelser, bl.a.  

 gennem brug af de ministerbeføjelser, lovforslaget indeholder.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og bemærker i øvrigt,  

 at da lovforslaget i sin tid blev fremsat af daværende undervisningsminister  

 Bertel Haarder, havde Fremskridtspartiet flere reservationer over for  

 lovforslaget, men åbnede dog en lille mulighed for at støtte lovforslaget,  

 hvis det blev ændret på væsentlige punkter.
En af de dele af lovforslaget, som Fremskridtspartiet i sin tid kunne  

 støtte, var den begyndende gennemførelse af et brugerbetalingsprincip på  

 erhvervsuddannelsesmarkedet.
Det ville kunne føre til alsidighed og bedre  

 uddannelsesmuligheder for de unge.
Imidlertid mente Fremskridtspartiet på  

 daværende tidspunkt, at ændringerne til fordel for brugerbetaling ikke blev  

 gennemført på den optimale måde, hvorfor der skulle arbejdes mere med dette  

 aspekt under udvalgsarbejdet.
Den nye regering har imidlertid valgt at forringe aspektet med hensyn til  

 brugerbetaling, samtidig med at man vil indføre klart kooperative elementer i  

 erhvervsuddannelsesøjemed.
Fremskridtspartiet kan derfor ikke støtte  

 lovforslaget.
 ÆndringsforslagAf undervisningsministeren , tiltrådt af et  

flertal (udvalget med undtagelse af FP):
 Til § 1 1) Paragraffen affattes således:
 »§ 1. Lovens formål er at fremme et bredt udbud af  

 erhvervsrettet uddannelse til den voksne befolkning.
Stk. 2. Der skal ved tilrettelæggelsen tages hensyn til voksnes  

 praktiske muligheder for at kombinere uddannelse og tilknytning til  

 arbejdsmarkedet enten ved 1) tilrettelæggelse på deltid for beskæftigede, herunder beskæftigede, der  

 modtager voksenuddannelsesstøtte, og ledige med rådighedsforpligtelse eller  

 ved 2) tilrettelæggelse på heltid for beskæftigede, herunder beskæftigede, der  

 modtager voksenuddannelsesstøtte eller er omfattet af arbejdsmarkedets  

 orlovsordninger, og ledige uden rådighedsforpligtelse under uddannelsen.
Stk. 3. Uddannelsesaktiviteterne skal ligge inden for  

 Undervisningsministeriets område.« Til § 2 2) Paragraffen affattes således:
»§ 2. Åben uddannelse er erhvervsrettede 1) deltidsuddannelser, 2) heltidsuddannelser tilrettelagt på deltid, 3) enkeltfag, 4) korte kurser og 5) særligt tilrettelagte uddannelsesforløb.
Stk. 2. Uddannelserne efter stk. 1, nr. 1 og 2, skal  

 tilrettelægges på deltid sådan, at uddannelserne kan følges af personer med  

 fuldtidsarbejde, jf. dog stk. 5. Deltagerne har krav på at kunne gennemføre  

 uddannelserne som enkeltfag.
Der skal ved tilrettelæggelsen tages hensyn til  

 voksnes forudsætninger.
Hvis der er ledige pladser på en heltidsuddannelse,  

 kan uddannelsesinstitutionen dog indskrive deltagere på afgrænsede dele af  

 uddannelsen efter reglerne om åben uddannelse.
Stk. 3. Et enkeltfag er en fagligt afgrænset del af en uddannelse,  

 hvortil der er knyttet en prøve, eksamen eller selvstændig bedømmelse i  

 øvrigt.
Udbudet af enkeltfag skal tilrettelægges efter reglerne i stk. 2, jf.  

 dog stk. 5.
 Stk. 4. Korte kurser efter stk. 1, nr. 4, er koncentrerede  

 undervisningsforløb af 1-8 ugers varighed omregnet til heltid, som  

 uddannelsesinstitutionen fastlægger frit efter lokalt behov inden for rammer  

 fastlagt af undervisningsministeren, jf. stk. 7.
Stk. 5. Uddannelsesinstitutionerne kan sammensætte  

 uddannelsesaktiviteter efter stk. 1, herunder i kombinationer, der udbydes på  

 heltid eller deltid i særligt tilrettelagte uddannelsesforløb af op til et  

 års varighed omregnet til heltid.
Deltidsuddannelserne efter stk. 1, nr. 1,  

 kan ligeledes udbydes på heltid inden for denne tidsramme.
I de særligt  

 tilrettelagte uddannelsesforløb kan korte kurser efter stk. 1, nr. 4, almen  

 voksenuddannelse og anden undervisning indgå med op til 1/3 af det samlede  

 uddannelsesforløb.
 Stk. 6. Åben uddannelse kan tilrettelægges som fjernundervisning.
 Stk. 7. Undervisningsministeren fastsætter nærmere regler om de  

 enkelte deltidsuddannelser efter stk. 1, nr. 1, og om de korte kurser efter  

 stk. 1, nr. 4, herunder om adgangskrav og udbud, jf. § 3, stk. 2.
 Stk. 8. Undervisningsministeren kan fastsætte regler om særligt  

 tilrettelagte uddannelsesforløb, herunder om særskilt godkendelse af  

 uddannelsesforløb efter stk. 1, nr. 5.
Stk. 9. Undervisningsministeren kan fravige reglerne for  

 heltidsuddannelserne, herunder reglerne om adgangskrav, når de udbydes som  

 åben uddannelse, jf. stk. 1, nr. 2 og 3.« Til § 3 3) Stk. 1 affattes således:
»En uddannelsesinstitutions udbud af åben uddannelse kan omfatte alle  

 de uddannelser, som institutionen er godkendt til at udbyde på heltid, og  

 enkeltfag fra disse uddannelser, medmindre undervisningsministeren bestemmer  

 andet.
Undervisningsministeren kan bestemme, at uddannelsesinstitutionerne  

 kan udbyde andre uddannelser eller enkeltfag herfra som åben  

 uddannelse.« 4) Efter stk. 1 indsættes som nye stykker:
 »Stk. 2. Uddannelsesinstitutioner under  

 Undervisningsministeriet, der er godkendt til at udbyde erhvervsrettet  

 uddannelse, og arbejdsmarkedsuddannelsescentre kan udbyde korte kurser efter  

 § 2, stk. 1, nr. 4, medmindre undervisningsministeren bestemmer andet.  

 Undervisningsministeren kan bestemme, at andre uddannelsesinstitutioner kan  

 udbyde korte kurser.
Stk. 3. Undervisningsministeren kan efter en faglig vurdering af  

 kvaliteten bestemme, at den enkelte uddannelsesinstitution ikke kan udbyde en  

 uddannelsesaktivitet efter denne lov.« Stk. 2-5 bliver herefter stk. 4-7.
 5) I stk. 5, der bliver stk. 7, ændres  

 »uddannelsesinstitutioner« til: »uddannelsesinstitutioner  

 under Undervisningsministeriet«.
 Til § 4 6) I stk. 1, 2. pkt., ændres »Uddannelsen«  

 til: »Uddannelsesaktiviteten«.
 Til § 6 7) I stk. 2, 1. pkt., ændres »uddannelserne og  

 kurserne« til: »uddannelsesaktiviteterne«.
 Til § 7 8) Paragraffen affattes således:
 »§ 7. Undervisningsministeren kan yde tilskud samt på vilkår  

 fastsat efter forhandling med finansministeren lån og statsgaranti for  

 oprettelse af lån til gennemførelsen af forsøgs- og udviklingsarbejde og til  

 køb af apparatur og undervisningsmateriel i forbindelse hermed.
Stk. 2. Undervisningsministeren kan fastsætte nærmere regler om  

 tildeling af tilskud efter stk. 1.« Nye paragraffer 9) Efter § 9 indsættes under reglerne om  

 deltagerbetaling som nye paragraffer:
 »§ 01. Undervisningsministeren kan fastsætte regler om  

 tilskud til deltagerbetaling til personer, der modtager støtte efter lov om  

 voksenuddannelsesstøtte, med en andel af statens tilskud til den pågældende  

 uddannelse, jf. § 6, stk. 1.
§ 02. Uddannelsesaktiviteter efter denne lov kan ikke godkendes  

 som støtteberettigende efter lov om statens uddannelsesstøtte.« Ny paragraf 10) Efter § 12 indsættes som ny paragraf:
»§ 03. Undervisningsministeren nedsætter et råd om åben  

 uddannelse (erhvervsrettet voksenuddannelse) med deltagelse af de berørte  

 organisationer, institutioner og myndigheder, herunder medlemmer efter  

 indstilling fra LO, DA, FTF, AC og SALA.
Rådet for åben uddannelse er  

 rådgivende for undervisningsministeren i spørgsmål vedrørende åben uddannelse  

 og udtaler sig om sammensætningen af det samlede udbud af åben uddannelse ud  

 fra erhvervs-, arbejdsmarkeds- og uddannelsespolitiske vurderinger samt om  

 lovforslag og bekendtgørelser.
Undervisningsministeren indhenter i øvrigt  

 rådets udtalelse i spørgsmål af principiel betydning for udbudet af åben  

 uddannelse.
 Stk. 2. Rådet kan på eget initiativ drøfte og afgive udtalelse til  

 undervisningsministeren om spørgsmål, der efter rådets opfattelse har generel  

 eller principiel betydning for udbud, vilkår og afgrænsning af åben  

 uddannelse, herunder om kvaliteten af de korte kurser, jf. § 2, stk. 1, nr.  

 4, og de særligt tilrettelagte uddannelsesforløb, jf. § 2, stk. 1, nr. 5.
Stk. 3. Undervisningsministeren stiller sekretariatsbistand til  

 rådighed for rådet.« Ny paragraf 11) Efter § 14 indsættes som ny paragraf:
»§ 04. Undervisningsministeren kan fra private og selvejende  

 uddannelsesinstitutioner, der udbyder åben uddannelse, indhente  

 regnskabsmæssige oplysninger, der er attesteret af institutionens  

 revisor.« Til § 16 12) I stk. 1 ændres »1. august 1993« til:  

 »1. januar 1994«.
Bemærkninger Til nr. 1 Ændringsforslagene er et led i regeringens  

 voksenuddannelsesprogram, der omfatter - udvidet adgang til støtte til voksenuddannelse, herunder adgang til  

 uddannelsesorlov og støtte til voksenuddannelse for kortuddannede  

 beskæftigede (VUS-ordningen), - nye voksenuddannelsestilbud, der kan dække et bredt og differentieret  

 spektrum af voksenuddannelsesbehov, herunder for erhvervsrettet efter- og  

 videreuddannelse, - 10.000 flere uddannelsespladser fra 1994 med en yderligere gradvis  

 udbygning i de efterfølgende år.
 Ændringen indebærer en udvidelse af målgruppen for lov om åben uddannelse  

 (erhvervsrettet voksenuddannelse) i forhold til det fremsatte lovforslag.
De nye og udvidede støtteordninger til voksenuddannelse, herunder adgang  

 til uddannelsesorlov, jf. lovforslag nr.
L 273 om orlov fremsat den 21. april  

 1993, medfører et øget behov for uddannelsesaktiviteter på heltid af op til  

 et års varighed tilrettelagt for voksne.
For at tilgodese dette behov er det nødvendigt at ændre formålsparagraffen  

 i lov om åben uddannelse, som indeholder et krav om, at åben uddannelse kun  

 kan udbydes på deltid bortset fra erhvervsrettede korte kurser.
Med  

 ændringsforslag nr. 1 til det foreliggende lovforslag vil rammen for åben  

 uddannelse blive udbygget til også at omfatte særligt tilrettelagte  

 uddannelsesforløb for voksne på heltid.
Det udvidede formål udmøntes i en ændret fastlæggelse af lovens område i §  

 2, jf. ændringsforslag nr. 2, med nye muligheder for at udbyde kombinationer  

 af enkeltfag, eventuelt med korte kurser, almen voksenuddannelse og anden  

 undervisning på heltid i særligt tilrettelagte uddannelsesforløb af op til et  

 års varighed med tilskud.
Også eksisterende deltidsuddannelser kan udbydes på  

 heltid inden for denne tidsramme.
 Med disse ændringer sikres også en egnet tilrettelæggelse af mange  

 erhvervsrelevante uddannelseselementer for voksne, der deltager i  

 heltidsuddannelse som led i aktivering.
Der er med ændringsforslaget lagt op til, at institutionerne frit kan  

 udbyde et bredt spektrum af erhvervsrettede og kompetencegivende  

 uddannelsesforløb, og dermed til styring efter objektive kriterier.
Da der  

 ydes taxametertilskud til åben uddannelse, regner Undervisningsministeriet  

 med på denne måde at kunne bidrage med en væsentlig del af de ønskede ekstra  

 pladser til voksne.
 Det er også lovforslagets sigte at tydeliggøre arbejdsdelingen og  

 samspillet med arbejdsmarkedsuddannelserne, som anbefalet i betænkning nr.  

 1234 om samordning af den erhvervsrettede voksen- og efteruddannelsesindsats.  

 Derfor vil det ved afgrænsningen af lovens anvendelsesområde blive tilsikret,  

 at uddannelsesinstitutionernes udbud respekterer det ordinære udbud af  

 efteruddannelseskurser af kortere varighed.
 Udgifterne til ekstra pladser, herunder midler til eventuel  

 systemudvikling, vil kunne holdes inden for de beløb, der er skønnet i  

 forbindelse med planen om 10.000 ekstra pladser i voksen- og  

 efteruddannelsessystemet.
Med ændringen i § 1, stk. 3, præciseres det allerede under lovens formål,  

 at uddannelsesaktiviteterne skal ligge inden for Undervisningsministeriets  

 område.
Se også bemærkningerne til ændringsforslag nr. 4 om udbud af korte  

 kurser.
Til nr. 2 Ved den nye mulighed for særligt tilrettelagte uddannelsesforløb  

 efter stk. 1, nr. 5, jf. stk. 5, af op til et års varighed omregnet til  

 heltid åbnes der for relevante tilbud til personer med orlov efter  

 arbejdsmarkedets orlovsordninger.
I de særligt tilrettelagte  

 uddannelsesforløb kan der indgå - almen voksenuddannelse udbudt i henhold til lov om voksenuddannelse, lov  

 om kursus til højere forberedelseseksamen og om studieforberedende  

 enkeltfagsundervisning for voksne m.v. og lov om gymnasiet m.v. (enkeltfags  

 studentereksamen) og - anden undervisning udbudt i henhold til lov om folkehøjskoler m.v., lov  

 om daghøjskoler og lov om støtte til folkeoplysning eller eventuelt udbudt af  

 private uden offentlig støtte, som uddannelsesinstitutionen rekvirerer.
 Det er en betingelse for, at uddannelsesinstitutionen får tilskud til et  

 samlet særligt tilrettelagt uddannelsesforløb efter § 6, at korte kurser,  

 almen voksenuddannelse og/eller anden undervisning kun indgår med op til 1/3.
Til nr. 3 Med ændringsforslaget præciseres det, at institutionen frit kan  

 udbyde og få tilskud til åben uddannelse inden for hele det faglige  

 uddannelsesområde, som institutionen er godkendt til at varetage.
Hermed er  

 der primært lagt op til styring efter objektive kriterier, men  

 undervisningsministeren har forskellige beføjelser til at begrænse  

 udbudsretten, hvis det skulle vise sig nødvendigt, jf. bemærkningerne herom  

 til § 3 i det fremsatte lovforslag samt ændringsforslag nr. 2, jf. § 2, stk.  

 7, og ændringsforslag nr. 3, jf. § 3, stk. 1 og 2.
 Den hidtidige undtagelse for så vidt angår praktik og skolepraktik, som er  

 nævnt i bemærkningerne til § 3 i det fremsatte lovforslag, opretholdes.
 Ændringsforslaget er desuden en konsekvens af ændringsforslag nr. 1, § 1,  

 stk. 3.
 Til nr. 4 Med ændringsforslaget sidestilles AMU-centre med institutioner  

 under Undervisningsministeriet, der er godkendt til at udbyde erhvervsrettede  

 uddannelser, med hensyn til muligheden for at udbyde korte kurser uden særlig  

 godkendelse, bortset fra § 3, stk. 7.
 Hvis et AMU-center i forvejen er godkendt til at udbyde erhvervsuddannelse  

 efter lov om erhvervsuddannelser, kan centeret frit udbyde enkeltfag herfra,  

 jf. ændringsforslag nr. 3, § 3, stk. 1.
 Med ændringsforslaget præciseres det desuden, at undervisningsministeren  

 kan begrænse den enkelte institutions udbud, hvis uddannelsesaktivitetens  

 kvalitet ikke lever op til de kvalitetskrav, der må stilles til den.
 Til nr. 8 Med ændringsforslaget åbnes blandt andet mulighed for, at  

 rådgivningen om anvendelse af udviklingsmidler som hidtil kan varetages af en  

 ekspertgruppe og et antal indsatsgrupper.
 Til nr. 9 Hjemmelen i § 01 agtes brugt til at sikre, at personer, der  

 modtager voksenuddannelsesstøtte (VUS), får dækket deltagerbetaling ved åben  

 uddannelse.
 Dækning af deltagerbetaling for ledige følger reglerne i arbejdsmarkeds-  

 og sociallovgivningen.
 Dertil kommer, at Undervisningsministeriet gennem forhøjelse af  

 taxametertakster til institutionerne til delvis dækning af  

 undervisningsudgifterne agter at sikre lavere deltagerbetaling for andre  

 deltagere ved de fleste åbne uddannelser.
 Bestemmelsen i § 02 er en præcisering af den gældende retstilstand.
 Til nr. 10 Det foreslåede råd sammensættes efter samme principper som det  

 hidtidige Efteruddannelsesråd efter lov nr. 271 af 6. juni 1985 om  

 efteruddannelse (erhvervsrettede kurser m.v.), som foreslås ophævet med denne  

 lov, og hvori arbejdsmarkedets parter i bredeste forstand er repræsenteret.  

 Sammensætningen skal afspejle, at rådet skal dække hele det område, som  

 omfattes af forslaget til lov om åben uddannelse (erhvervsrettet  

 voksenuddannelse) m.v., altså et bredere felt af uddannelser end under  

 efteruddannelsesloven.
 Som nævnt i de almindelige bemærkninger til lovforslaget under  

 »Fremtidig rådgivningsstruktur« er grundtanken bag lovforslaget, at  

 de eksisterende erhvervsrettede kompetencegivende uddannelser og dele deraf  

 tilrettelægges sådan, at også voksne på arbejdsmarkedet kan deltage i dem.  

 Derfor bør rådgivningen om efteruddannelse på Undervisningsministeriets  

 område først og fremmest gives af de samme rådgivende organer, som rådgiver  

 om de ordinære kompetencegivende uddannelser, dvs. primært  

 Erhvervsuddannelsesrådet, Teknikerrådet, Landbrugsuddannelsesrådet, Rådet for  

 Social- og Sundhedsuddannelserne samt uddannelsesrådene for de videregående  

 uddannelser.
 Det råd om åben uddannelse (erhvervsrettet voksenuddannelse), som nu  

 foreslås nedsat, skal først og fremmest rådgive om bredden og sammenhængen i  

 det samlede udbud af uddannelser under loven.
 Til nr. 11 For de fleste selvejende institutioner er der i forvejen  

 hjemmel i de pågældende institutionslove, men der er enkelte undtagelser, som  

 således er dækket ved denne bestemmelse.
Poul Andersen (S) Poul Erik Dyrlund (S) Baadsgaard (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Aage Frandsen (SF) Jette Pors (CD) nfmd.
Eva Møller (KF) Jens  

 Jørgensen (KF) Pia Christmas-Møller (KF) Anders Mølgaard (V) Hanne Severinsen  

 (V) fmd.
Jan Køpke Christensen (FP) Dorit Myltoft (RV) Lysholm  

 Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal inden for flertallet (Det Konservative Folkepartis og  

 Venstres medlemmer af udvalget) betragter først og fremmest åben uddannelse  

 som et tilbud til voksne mennesker, der er i beskæftigelse, og som ønsker  

 efteruddannelse. Åben uddannelse skal være videreuddannelse eller blot  

 uddannelse på et videnskabeligt tilrettelagt niveau.
 Mindretallet mener derfor generelt, at man selv eller eens arbejdsgiver er  

 i stand til at betale for den pågældende undervisning og støtter derfor ikke  

 undervisningsministerens tanker om at udvide bevillingerne på finansloven  

 1994 og fremefter på grund af øget taxametertilskud til de pågældende  

 uddannelser.
Det er naturligvis klart, at ethvert uddannelsestilbud i princippet skal  

 tilbydes også andre end den primære målgruppe.
Derfor kan tilbudet om åben  

 uddannelse naturligvis også benyttes af voksne på orlovsordninger, i  

 beskæftigelsestilbud el. lign., herunder i forbindelse med  

 voksenuddannelsesstøtte.
Men det er for mindretallet væsentligt, at man ikke  

 derved ændrer uddannelsens oprindelige karakter og målsætning, og  

 mindretallet har heller ikke på nogen måde givet tilslutning til de meget  

 store bevillinger, der i de kommende år fra regeringens side lægges op til på  

 voksenuddannelsesstøtteområdet og i øvrigt i forbindelse med  

 voksenuddannelsesreformen.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
