Fremsat den 11. december 2002 af  

 justitsministeren (Lene Espersen) Forslag til Lov om ændring af lov om  

 indendørs hold af drægtige søer og gylte og lov om  

 indendørs hold af smågrise, avls- og slagtesvin1) (Ændring af regler om arealkrav,  

 individuelle stier og aflastningsstier, rodemateriale og  

 overgangsperioder) § 1 I lov nr. 404 af 26. juni 1998 om indendørs hold af drægtige  

 søer og gylte, som ændret ved § 26 i lov nr. 433 af 31. maj  

 2000, foretages følgende ændringer:
 1. § 5, 2. pkt., affattes således:
»Enkelte dyr, som er aggressive, er blevet angrebet af  

 andre svin eller er syge eller skadede, kan dog opstaldes midlertidigt i  

 individuelle stier eller aflastningsstier.« 2. § 6, stk. 1, affattes således:
 »Når søer holdes i løsdriftssystemer,  

 skal følgende arealkrav med hensyn til frit tilgængeligt  

 stiareal være opfyldt:
1)	Hvis der holdes til og med 17 søer skal der for de a)	første 4 søer være mindst 2,80 m2 pr.  

 so, b)	næstfølgende 6 søer være mindst 2,20  

 m2 pr. so, og c)	efterfølgende 7 søer være mindst 2,00  

 m2 pr. so.
 2)	Hvis der holdes mellem 18 og 39 søer, skal der være  

 mindst 2,25 m2 pr. so.
3)	Hvis der holdes 40 eller flere søer, skal der være  

 mindst 2,025 m2 pr. so.« 3. I § 6 indsættes efter stk. 1 som nyt  

 stykke:
 »Stk. 2. Når gylte holdes i løsdriftssystemer,  

 skal følgende arealkrav med hensyn til frit tilgængeligt  

 stiareal være opfyldt:
 1)	For de første 10 gylte skal der være mindst 1,90  

 m2 pr. gylt.
 2)	For de næstfølgende 10 gylte skal der være mindst  

 1,70 m2 pr. gylt.
3)	For hver yderligere gylt skal der være mindst 1,50  

 m2 pr. gylt.« Stk. 2-4 bliver herefter stk. 3-5.
 4. § 6, stk. 3-4, der bliver stk. 4-5,  

 ophæves.
 5. I § 7 ændres »enkeltdyrsbokse, jf. § 5«  

 til: »enkeltdyrsbokse i de første fire uger efter løbning«.
 6. Efter § 7 indsættes:
»§ 7 a.
Hvis drægtige søer og gylte holdes i  

 individuelle stier eller aflastningsstier, jf. § 5, 2. pkt., skal der  

 være mindst 2,8 m2 frit tilgængeligt stiareal pr. dyr,  

 dog skal der i den enkelte sti være mindst 3,5 m2 frit  

 tilgængeligt stiareal.
I en aflastningssti må der anbringes  

 indtil tre dyr.
Hver individuel sti eller aflastningssti skal være  

 udformet således, at hvert dyr let kan vende sig, hvis dette ikke er i  

 modstrid med specifik veterinærrådgivning.
Stk. 2. I de stier, som er nævnt i stk. 1, og i de  

 løsdriftssystemer, som er nævnt i § 6, skal mindst 1,3  

 m2 pr. so og 0,95 m2 pr. gylt være et  

 sammenhængende areal med fast eller drænet gulv eller en  

 kombination heraf og med strøelse.« 7. § 9 affattes således:
»§ 9. Drægtige søer og gylte skal have permanent  

 adgang til en tilstrækkelig mængde halm eller andet manipulerbart  

 materiale, der kan opfylde deres behov for beskæftigelses- og  

 rodemateriale.« 8. Efter § 9 indsættes:
»§ 9 a.
Drægtige søer og gylte skal have adgang  

 til en tilstrækkelig mængde halm, fyldigt foder eller foder med  

 højt fiberindhold, der kan give mæthedsfølelse og opfylde  

 deres behov for at tygge.« 9. I § 11, stk. 2, ændres »§§ 5-9« til:  

 »§§ 5-7 og § 9«, og »2014« ændres til: »2013, mens de i  

 § 8 nævnte krav senest skal være opfyldt den 1. januar  

 2014«.
§ 2 I lov nr. 104 af 14. februar 2000 om indendørs hold af  

 smågrise, avls- og slagtesvin, som ændret ved § 6 i lov nr.  

 280 af 25. april 2001, foretages følgende ændringer:
 1. § 5 affattes således:
»§ 5. Smågrise, avls- og slagtesvin skal have permanent  

 adgang til en tilstrækkelig mængde halm eller andet manipulerbart  

 materiale, der kan opfylde deres behov for beskæftigelses- og  

 rodemateriale.« 2. I § 9, stk. 2, ændres »den 1. juli 2005«  

 til: »den 1. april 2003, og kravet skal være opfyldt for alle bedrifter  

 fra denne dato«.
 3. I § 9, stk. 3, ændres »§§ 3-5« til:  

 »§ 3 og § 4«.
§ 3 Stk. 1. Loven træder i kraft den 1. april 2003.
Stk. 2. De krav, der følger af § 6, stk. 1 og  

 2, § 7 a, stk. 1, 3. pkt., § 7 a, stk. 2, og § 9 i  

 lov om indendørs hold af drægtige søer og gylte, som  

 affattet ved denne lovs § 1, nr. 2, 3, 6 og 7, skal være opfyldt  

 den 1. april 2003 for alle nyopførte og genopførte bedrifter og  

 bedrifter, der tages i brug for første gang på denne dato eller  

 senere.
Fra den 1. januar 2013 skal kravene være opfyldt for alle  

 bedrifter.
 Stk. 3. De krav, der følger af § 5, 2. pkt.,  

 § 7 a, stk. 1, 1. og 2. pkt., og § 9 a i lov om  

 indendørs hold af drægtige søer og gylte, som affattet  

 ved denne lovs § 1, nr. 1, 6 og 8, skal være opfyldt den 1. april  

 2003 for alle bedrifter.
 Stk. 4. For så vidt angår de krav, der  

 følger af § 7 i lov om indendørs hold af drægtige  

 søer og gylte, som affattet ved denne lovs § 1, nr. 5,  

 gælder reglen i § 11, stk. 2, i lov om indendørs hold  

 af drægtige søer og gylte, som affattet ved denne lovs § 1,  

 nr. 9.
§ 4 Stk. 1. Loven gælder ikke for Færøerne og  

 Grønland.
 Stk. 2. Loven kan ved kongelig anordning sættes i kraft  

 for Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget har til formål at sikre bedre  

 velfærd for drægtige søer og gylte samt smågrise,  

 avls- og slagtesvin, der holdes indendørs.
Dette sker navnlig ved, at  

 lovforslaget opstiller skærpede krav til minimumsarealet for  

 drægtige søer samt ved krav om, at drægtige søer og  

 gylte og smågrise, avls- og slagtesvin skal have permanent adgang til  

 en tilstrækkelig mængde halm eller andet manipulerbart materiale,  

 der kan opfylde deres behov for beskæftigelses- og rodemateriale.
Lovforslaget gennemfører dele af Rådets  

 direktiv 2001/88/EF af 23. oktober 2001 og Kommissionens direktiv 2001/93/EF  

 af 9. november 2001 om ændring af direktiv 91/630/EØF om  

 fastsættelse af mindstekrav med hensyn til beskyttelse af svin i dansk  

 ret.
Ved direktivet forstås i det følgende   medmindre  

 andet er anført   det oprindelige direktiv 91/630/EØF med de  

 ændringer, der følger af de 2 ændringsdirektiver  

 2001/88/EF og 2001/93/EF.
Lovforslaget indeholder en del af de ændringer, som  

 er nødvendige for at sikre en korrekt gennemførelse af  

 direktivet i dansk ret.
Da der er tale om et minimumsharmoniseringsdirektiv,  

 forudsætter en korrekt gennemførelse heraf, at de danske regler  

 forbedres på de områder, hvor beskyttelsesniveauet efter de  

 gældende danske regler er lavere end efter ændringsdirektiverne.  

 I det omfang de gældende danske regler fastlægger et  

 højere beskyttelsesniveau, fastholdes de danske regler  

 uændret.
Det oprindelige direktiv fra 1991 om fastsættelse af  

 mindstekrav med hensyn til beskyttelse af svin er gennemført i dansk  

 ret ved Justitsministeriets bekendtgørelse om beskyttelse af svin.  

 Langt de fleste af ændringerne af direktivet kan gennemføres  

 administrativt ved en ændring af bekendtgørelsen om beskyttelse  

 af svin samt ved en ændring af Justitsministeriets  

 bekendtgørelse om halekupering og kastration af visse dyrearter.
Kun  

 enkelte af direktivændringerne kan ikke gennemføres  

 administrativt, men skal gennemføres ved en ændring af lov om  

 indendørs hold af drægtige søer og gylte og lov om  

 indendørs hold af smågrise, avls- og slagtesvin.
De  

 administrative ændringer vil blive udstedt i forbindelse med en  

 vedtagelse af lovforslaget således, at såvel lov- som  

 bekendtgørelsesændringerne kan træde i kraft samtidig den  

 1. april 2003.
 Lovforslaget indeholder bl.a. forslag om at ændre de  

 gældende bestemmelser i lov om indendørs hold af drægtige  

 søer og gylte med hensyn til det frit tilgængelige stiareal til  

 drægtige søer, så arealkravene kommer til at opfylde  

 direktivændringernes krav hertil, som på nogle punkter er lidt  

 strengere end de gældende danske krav.
 Det foreslås endvidere, at der gennemføres  

 krav om permanent adgang til rodemateriale i såvel lov om  

 indendørs hold af drægtige søer og gylte som lov om  

 indendørs hold af smågrise, avls- og slagtesvin.  

 Direktivændringerne går på dette punkt videre end de  

 nuværende danske bestemmelser, navnlig i forhold til andre svin end  

 søer og gylte, fordi direktivet ikke giver mulighed for at  

 fastsætte en overgangsordning for eksisterende bedrifter, hvor der  

 holdes andre svin end søer og gylte.
 Desuden foreslås der en ændring af kravene til  

 individuelle stier og aflastningsstier for drægtige søer og  

 gylte med det formål at præcisere, at disse stier skal være  

 udformet således, at hvert dyr let kan vende sig.
Lovforslaget indeholder herudover ændrede krav til  

 udformningen af gulvene til drægtige søer og gylte.
I  

 modsætning til de gældende danske regler stiller direktivet krav  

 om, at der skal være et sammenhængende areal med fast gulv,  

 hvoraf højst 15 pct. består af åbninger til  

 dræning.
 Endelig foreslås det, at visse af  

 overgangsordningerne for hold af drægtige søer og gylte i  

 bygninger, der er taget i brug før den 1. januar 1999, skal  

 udløbe et år tidligere end efter de gældende regler, dvs.  

 den 1. januar 2013 i stedet for den 1. januar 2014. Herved kommer  

 overgangsperioden i lov om indendørs hold af drægtige  

 søer og gylte i overensstemmelse med den overgangsperiode, som  

 medlemsstaterne ifølge direktivet har mulighed for at fastsætte  

 for eksisterende bedrifter.
2. Hovedpunkter i lovforslaget 2.1. Drægtige søer og gylte 2.1.1. Gældende ret Den gældende lov om indendørs hold af  

 drægtige søer og gylte   lov nr. 404 af 26. juni 1998, som  

 ændret ved § 26 i lov nr. 433 af 31. maj 2000   er baseret  

 på anbefalinger fra Arbejdsgruppen om hold af svin, som  

 fødevareministeren og justitsministeren nedsatte i januar 1998.
Lov om indendørs hold af drægtige søer  

 og gylte indeholder først og fremmest bestemmelser om, at søer  

 og gylte senest 4 uger efter løbning og indtil 7 dage før  

 forventet faring skal være løsgående i  

 løsdriftssystemer i større eller mindre grupper.
Loven  

 indeholder i den forbindelse nogle krav til det frit tilgængelige areal  

 i sådanne løsdriftssystemer afhængig af, hvor mange  

 søer og gylte der går sammen i en gruppe, samt krav om at en del  

 af gulvet skal være fast.
Loven indeholder desuden krav om installation  

 af overbrusningsanlæg, således at dyrenes kropstemperatur kan  

 reguleres.
Endelig indeholder loven krav om, at drægtige søer og  

 gylte skal have adgang til halm eller andet, der kan give  

 mæthedsfølelse og opfylde deres behov for rodemateriale.
 For disse krav fastsætter loven en overgangsperiode  

 frem til den 1. januar 2014 for bedrifter, der er taget i brug før den  

 1. januar 1999, hvor loven trådte i kraft.
2.1.2. Justitsministeriets overvejelser Direktivet   som ændret ved Rådets direktiv  

 opstiller arealkrav til søer og gylte, der holdes i flok, samt krav om  

 delvist fast eller drænet gulv i løsdriftsstier.
Arealkravene i  

 direktivet svarer stort set til de gældende danske arealkrav, men  

 direktivets arealkrav er opdelt på en anden måde end efter de  

 danske regler.
Den danske lov giver heller ikke mulighed for at have  

 drænet gulv i stedet for fast gulv i løsdriftssystemer.
På  

 den baggrund foreslås reglerne om såvel arealkrav som krav til  

 gulvenes udformning i den gældende lov justeret på visse punkter,  

 jf. nærmere bemærkningerne til § 1, nr. 2, 3 og 6.
Direktivet indeholder desuden krav om gruppeopstaldning af  

 søer og gylte i hovedparten af drægtighedsperioden.
Dette svarer  

 til reglerne i lov om indendørs hold af drægtige søer og  

 gylte, og der er derfor ikke behov for lovændringer på dette  

 punkt.
Det ændrede direktiv giver i tilknytning hertil mulighed for, at  

 svin, som enten er aggressive eller er ofre for aggressive svin, og svin, som  

 er syge eller skadede, kan opstaldes midlertidigt i individuelle stier.
Den  

 individuelle sti skal være udformet således, at hvert dyr let kan  

 vende sig.
Gennemførelse heraf kræver en præcisering af  

 den gældende lov med hensyn til størrelsen af aflastningsstier  

 samt fastsættelse af nogle tilsvarende regler med hensyn til  

 individuelle stier, jf. nærmere bemærkningerne til § 1, nr.  

 1, 4 og 6.
Endvidere indeholder direktivet krav om, at drægtige  

 søer og gylte skal have permanent adgang til en tilstrækkelig  

 mængde rodemateriale.
Der stilles derfor forslag om, at den  

 gældende lovs krav om rodemateriale præciseres, så dyrene  

 får permanent adgang til dette, og at der altid er en  

 tilstrækkelig mængde heraf.
Der henvises til bemærkningerne  

 til § 1, nr. 7, og § 3.
Direktivet indeholder også krav om, at  

 drægtige søer og gylte skal have en tilstrækkelig  

 mængde fyldigt foder eller foder med højt fiberindhold samt  

 foder med højt energiindhold.
En gennemførelse heraf  

 nødvendiggør en præcisering af den gældende lovs  

 regler om, at drægtige søer og gylte skal have adgang til halm  

 eller andet materiale, der kan give mæthedsfølelse, og navnlig  

 at dyrene skal have adgang til en tilstrækkelig mængde af dette.  

 Der henvises til bemærkningerne til § 1, nr. 8.
 Det ændrede direktiv åbner endelig mulighed  

 for at fastsætte en overgangsordning for eksisterende bedrifter for  

 så vidt angår kravene til det frie gulvareal til drægtige  

 søer og gylte, delvist fast eller drænet gulv, gruppeopstaldning  

 af drægtige søer og gylte og udformningen af individuelle stier  

 til drægtige søer og gylte samt om drægtige søers  

 og gyltes adgang til rodemateriale.
 Da de eksisterende bedrifter ikke uden videre kan  

 forventes at leve op til de nye krav uden tilpasninger eller ombygninger,  

 finder Justitsministeriet, at der af hensyn til svineproducenternes  

 konkurrenceevne mv. bør opretholdes en overgangsordning i dansk  

 ret.
Overgangsperioden udløber imidlertid ifølge  

 direktivet den 1. januar 2013 for eksisterende bedrifter, og dette  

 medfører, at den gældende overgangsperiode i lov om  

 indendørs hold af drægtige søer og gylte, der  

 løber til den 1. januar 2014, skal forkortes med 1 år for at  

 sikre overensstemmelse mellem loven og direktivet.
Der henvises til  

 bemærkningerne til § 1, nr. 9, og § 3.
Det bemærkes, at direktivet ikke indeholder krav om  

 installation af overbrusningsanlæg.
Den gældende overgangsperiode  

 frem til den 1. januar 2014 for installation af overbrusningsanlæg  

 foreslås derfor opretholdt.
2.2. Smågrise, avls- og slagtesvin 2.2.1. Gældende ret Lov om indendørs hold af smågrise, avls- og  

 slagtesvin   lov nr. 104 af 14. februar 2000, som ændret ved § 6 i  

 lov nr. 280 af 25. april 2001   er ligeledes baseret på anbefalinger  

 fra Arbejdsgruppen om hold af svin.
Lov om indendørs hold af smågrise, avls- og  

 slagtesvin indeholder regler om, at mindst en tredjedel af det til enhver tid  

 gældende minimumsarealkrav skal være fast eller drænet gulv  

 eller en kombination heraf.
I stier, der alene anvendes til smågrise,  

 er det dog mindst halvdelen af minimumsarealkravet, der skal bestå af  

 helt eller delvist fast gulv.
Loven indeholder desuden krav om installation  

 af overbrusningsanlæg, således at dyrenes kropstemperatur kan  

 reguleres.
Endelig indeholder loven regler om, at smågrise, avls- og  

 slagtesvin skal have adgang til halm eller andet, der kan tilgodese deres  

 behov for beskæftigelses- og rodemateriale.
For disse krav fastsætter loven en overgangsperiode  

 frem til den 1. juli 2015 for bedrifter, der er taget i brug før den  

 1. juli 2000, hvor loven trådte i kraft.
Reglerne om  

 beskæftigelses- og rodemateriale gælder dog først fra den  

 1. juli 2005, og der er fortsat en overgangsperiode frem til den 1. juli 2015  

 for bedrifter, der er taget i brug før den 1. juli 2000.
2.2.2. Justitsministeriets overvejelser Bilaget til direktivet   som ændret ved  

 Kommissionens direktiv   indeholder krav om, at alle svin skal have permanent  

 adgang til en tilstrækkelig mængde materiale, som de kan  

 undersøge og rode i.
Kravet gælder fra den 1. januar 2003, og  

 der er ikke mulighed for at fastsætte en overgangsperiode for  

 eksisterende bedrifter.
For at sikre en korrekt gennemførelse af direktivet  

 foreslås det, at bestemmelserne om beskæftigelses- og  

 rodemateriale i lov om indendørs hold af smågrise, avls- og  

 slagtesvin ændres, så dyrene får permanent adgang til  

 beskæftigelses- og rodemateriale uden nogen overgangsperiode for  

 eksisterende bedrifter.
Der henvises til bemærkningerne til  

 § 2.
2.3. Ændringer af de administrative regler om beskyttelse af  

 svin I bekendtgørelse nr. 998 af 14. december 1993 om  

 beskyttelse af svin er der fastsat en lang række regler med henblik  

 på at sikre svins velfærd.
Bekendtgørelsen  

 gennemfører det oprindelige direktiv om fastsættelse af  

 mindstekrav med hensyn til beskyttelse af svin (direktiv 91/630/EØF af  

 19. november 1991). Herudover findes der regler om halekupering og kastration  

 af svin i bekendtgørelse nr. 719 af 1. september 1995 om halekupering  

 og kastration af visse dyrearter.
Langt de fleste af ændringerne af det oprindelige  

 direktiv kan gennemføres administrativt ved en ændring af  

 bekendtgørelsen om beskyttelse af svin samt ved en ændring af  

 bekendtgørelsen om halekupering og kastration af visse dyrearter.
En  

 meget stor del af disse ændringer har karakter af at være  

 præciserende og indebærer således ikke store  

 ændringer i forhold til gældende ret.
 Kun enkelte af de administrative ændringer  

 skønnes at have større betydning i forhold til de  

 gældende regler.
Det drejer sig bl.a. om direktivets krav til det samlede  

 frie minimumsareal for søer og gylte i flok.
I forhold til  

 drægtige søer og gylte gennemføres direktivets krav ved  

 ændring af lov om indendørs hold af drægtige søer  

 og gylte.
Kravene til det samlede frie minimumsareal gælder imidlertid  

 også for søer, der ikke er drægtige.
For at sikre en  

 korrekt gennemførelse af direktivet vil der derfor ved en  

 ændring af bekendtgørelsen om beskyttelse af svin blive fastsat  

 bestemmelser om, at de krav til det frie gulvareal, som gælder for  

 drægtige søer og gylte, også gælder for andre  

 søer, der holdes i flok.
Der vil i bekendtgørelsen om  

 beskyttelse af svin   ligesom det er foreslået i forhold til den  

 tilsvarende ændring af lov om indendørs hold af drægtige  

 søer og gylte   blive fastsat en overgangsperiode for eksisterende  

 bedrifter frem til den 1. januar 2013. De erhvervsøkonomiske  

 konsekvenser er nærmere omtalt i de almindelige bemærkninger pkt.  

 4.
Endvidere drejer det sig om direktivets nærmere krav  

 til størrelsen af spalteåbningen og bjælkebredden (i  

 direktivet benævnt spaltebredden), når der anvendes  

 betonspaltegulve til svin i flok.
Der findes ikke danske regler om  

 spalteåbninger og bjælkebredder, og der vil derfor blive fastsat  

 bestemmelser herom i bekendtgørelsen om beskyttelse af svin.  

 Direktivets krav svarer til de retningslinier, der anbefales af landbruget  

 selv for fuldspaltegulve af beton i danske stalde.
Det kan imidlertid ikke  

 helt udelukkes, at bestemmelsen vil medføre konsekvenser for de  

 svineproducenter, der har spaltegulve af beton, så der vil samtidig  

 blive fastsat en overgangsordning frem til den 1. januar 2013 for  

 eksisterende bedrifter.
Justitsministeriet har ved gennemførelsen lagt  

 til grund, at direktivets krav til spaltegulve af beton kun vedrører  

 fuldspaltegulve.
Direktivet stiller desuden krav om, at alle svin, der  

 holdes i flok, men som er særligt aggressive, er blevet angrebet af  

 andre svin eller er syge eller skadede, kan opstaldes midlertidigt i  

 individuelle stier.
De pågældende stier skal være udformet  

 således, at hvert dyr let kan vende sig, hvis dette ikke er i modstrid  

 med specifik veterinærrådgivning.
De gældende regler  

 indeholder alene krav om, at svin, der udviser vedholdende aggressivitet,  

 eller som er ofre for denne aggressivitet, skal isoleres eller holdes  

 på afstand af flokken.
Med henblik på at gennemføre  

 direktivet vil der blive fastsat regler om midlertidig opstaldning af syge  

 eller skadede svin og om størrelsen af den sti, hvor dyret opstaldes.  

 En sådan bestemmelse vil   ligesom det tilsvarende forslag til  

 ændringer af lov om indendørs hold af drægtige søer  

 og gylte   medføre begrænsede meromkostninger for  

 svineproducenterne.
Der vil blive fastsat en overgangsperiode for  

 eksisterende bedrifter frem til den 1. januar 2013. De  

 erhvervsøkonomiske konsekvenser er nærmere omtalt i de  

 almindelige bemærkninger pkt. 4.
Direktivet indeholder i bilaget krav om, at alle svin  

 bortset fra søer og gylte, der er omfattet af en særskilt  

 artikel herom i selve direktivet   skal have permanent adgang til en  

 tilstrækkelig mængde materiale, som de kan undersøge og  

 rode i, såsom halm, hø, træ, savsmuld, svampekompost,  

 tørv eller en blanding heraf, som ikke bringer dyrenes sundhed i fare.  

 Bilaget åbner ikke mulighed for at fastsætte en overgangsperiode  

 for eksisterende bedrifter.
En gennemførelse af bilaget  

 nødvendiggør, udover en ændring af lov om  

 indendørs hold af smågrise, avls- og slagtesvin, også en  

 ændring af bekendtgørelsen om beskyttelse af svin for at sikre,  

 at kravet kommer til at gælde for alle svin.
Den administrativt  

 fastsatte ændring har   ligesom de tilsvarende forslag til  

 lovændringer   ikke ubetydelige konsekvenser for svineproducenterne.
De  

 erhvervsøkonomiske konsekvenser er nærmere omtalt i  

 lovforslagets almindelige bemærkninger pkt. 4.
Derudover kan nævnes direktivets krav om, at ingen  

 pattegrise må vænnes fra soen, før de er mindst 28 dage  

 gamle, medmindre det ellers ville gå ud over moderdyrets eller  

 pattegrisens velfærd eller sundhed.
Pattegrise kan dog fravænnes  

 indtil 7 dage tidligere, hvis de flyttes til specialiserede stalde, der  

 tømmes og renses og desinficeres grundigt inden anbringelsen af en ny  

 gruppe.
Det er efter direktivet endvidere en betingelse, at de nævnte  

 stalde er adskilte fra stalde, hvor der holdes søer, for at minimere  

 overførelsen af sygdomme til pattegrisene.
Fravænningsalderen er  

 efter de gældende danske regler tre uger, dvs. en uge mindre end  

 direktivets krav.
For at sikre en korrekt gennemførelse af direktivet  

 vil fravænningsalderen blive hævet til 28 dage, men med mulighed  

 for fravænning indtil 7 dage tidligere på de foran anførte  

 betingelser.
De foreslåede regler om fravænning af pattegrise vil  

 blandt andet kunne have konsekvenser for de producenter, der måtte  

 bruge systemer, hvor svinene går i samme sti fra fødsel til  

 slagtning.
Den højere fravænningsalder vil gøre det  

 dyrere at anvende disse systemer, selv om de dyreværnsmæssigt kan  

 være bedre end de traditionelle systemer.
Endelig er der i bilaget til direktivet krav om, at svin  

 skal have tilstrækkelige muligheder for at flygte fra og skjule sig for  

 andre svin, når svin sammenblandes.
Der er ikke et tilsvarende krav i  

 den gældende bekendtgørelse om beskyttelse af svin.
For at sikre  

 korrekt gennemførelse af direktivet vil bekendtgørelse om  

 beskyttelse af svin blive ændret i overensstemmelse med direktivets  

 krav.
 Forslag til ændring af bekendtgørelse om  

 beskyttelse af svin og bekendtgørelse om halekupering og kastration af  

 dyr har været sendt i høring sammen med udkast til dette  

 lovforslag, jf. de almindelig bemærkninger pkt. 6.
3. Lovforslagets økonomiske og administrative konsekvenser for  

 det offentlige Lovforslaget indebærer ikke ændringer i det  

 offentliges tilsyn eller kontrol med svineproducenterne, og forslaget  

 skønnes således ikke at have økonomiske eller  

 administrative konsekvenser for det offentlige af betydning.
4. Lovforslagets miljømæssige og erhvervsøkonomiske  

 konsekvenser Lovforslaget skønnes ikke umiddelbart at have  

 miljømæssige konsekvenser.
Det vil dog kunne have  

 miljømæssige konsekvenser, hvis producenterne vælger at  

 opfylde kravet om permanent adgang til beskæftigelses- og rodemateriale  

 ved at bruge dybstrøelsessystemer, idet disse systemer medfører  

 større ammoniakfordampning og mindre udnyttelse af  

 husdyrgødningen.
Lovforslaget skønnes at have  

 erhvervsøkonomiske konsekvenser for landbruget, idet de øgede  

 arealkrav pr. drægtig so vil medføre, at der vil være  

 plads til lidt færre søer i eksisterende bygninger og dermed et  

 lavere indtægtsgrundlag for den enkelte svineproducent.
Kravet om, at  

 det faste gulv skal være et sammenhængende areal, kan ligeledes  

 medføre øgede udgifter for svineproducenterne, fordi en  

 række staldsystemer enten skal indrettes anderledes eller kun kan  

 bruges til færre dyr.
Derudover skønnes lovforslaget også at have  

 erhvervsøkonomiske konsekvenser for landbruget på grund af  

 kravet om permanent adgang til rodemateriale fra den 1. april 2003 for  

 smågrise, avls- og slagtesvin.
Det er godt to år tidligere end  

 efter den nuværende ikrafttrædelsesbestemmelse i lov om  

 indendørs hold af smågrise, avls- og slagtesvin, og der er efter  

 direktivet ikke mulighed for at fastsætte en overgangsperiode for  

 eksisterende bedrifter, som efter de gældende regler først ville  

 skulle opfylde kravet den 1. juli 2015. Det skønnes tillige, at de  

 staldsystemer, som på nuværende tidspunkt anvendes til  

 smågrise, avls- og slagtesvin, ikke alle er lige velegnede til  

 tildeling af rodemateriale som f.eks. halm, fordi det kan tilstoppe  

 gyllekanalerne.
Afhængigt af hvilket rodemateriale der vælges, og  

 hvordan dette materiale påvirker gyllehåndteringssystemerne i de  

 eksisterende bygninger, skønnes det derfor, at dette krav kan  

 medføre ikke ubetydelige meromkostninger for svineproducenterne.
 Det skønnes endvidere, at kravet om, at svinene  

 skal kunne vende sig, når de holdes midlertidigt i individuelle stier,  

 vil medføre begrænsede meromkostninger for svineproducenterne.  

 Det skønnes endelig, at kravet om, at goldsøer og  

 drægtige søer og gylte fra den 1. april 2003 skal have adgang  

 til materiale, der kan give mæthedsfølelse, kan medføre  

 begrænsede merudgifter for svineproducenterne.
 Samlet set vil lovforslaget således kunne  

 medføre ikke ubetydelige meromkostninger for landbruget, men det har  

 ikke været muligt at beregne størrelsen heraf nærmere.
De administrativt fastsatte ændringer af  

 bekendtgørelse om beskyttelse af svin og bekendtgørelse om  

 halekupering og kastration af dyr vil også kunne medføre  

 meromkostninger for landbruget.
Der henvises til foran pkt. 2.3.
 Lovforslaget har ikke administrative konsekvenser for  

 landbruget.
5. Forholdet til EU-retten Lovforslaget fremsættes for at sikre  

 gennemførelsen i dansk ret af Rådets direktiv 2001/88/EØF  

 og Kommissionens direktiv 2001/93/EF om ændring af direktiv  

 91/630/EØF om fastsættelse af mindstekrav med hensyn til  

 beskyttelse af svin.
 Det ændrede direktiv er stadig et  

 minimumsharmoniseringsdirektiv, hvorfor Danmark fortsat kan fastsætte  

 et højere beskyttelsesniveau.
 Direktivet skal være gennemført i national  

 ret senest den 1. januar 2003.
 Grundet den sene fremsættelse foreslås det, at  

 loven træder i kraft den 1. april 2003.
6. Hørte myndigheder og interesseorganisationer Lovforslaget har sammen med udkast til ændringer af  

 relevante bekendtgørelser om svin været sendt i høring  

 hos Ministeriet for Fødevarer, Landbrug og Fiskeri,  

 Miljøministeriet, Økonomi- og Erhvervsministeriet,  

 Fødevaredirektoratet, Plantedirektoratet, Danmarks JordbrugsForskning  

 (Forskningscenter Foulum), Statens Jordbrugs- og Fiskeriøkonomiske  

 Institut, Dyreværnsrådet, Det Dyreetiske Råd, Det  

 Veterinære Sundhedsråd, Den kgl.
Veterinær- og  

 Landbohøjskole (KVL), Kommunernes Landsforening,  

 Amtsrådsforeningen, Landbrugsraadet, Landsforeningen af Danske  

 Svineproducenter, Landsudvalget for Svin, Danske Slagterier, De Danske  

 Landboforeninger, Dansk Familielandbrug, Slagteriernes Forskningsinstitut,  

 Kødbranchens Fællesråd, Den Danske Dyrlægeforening,  

 Dyrenes Beskyttelse, Dyrenes Venner, Dansk Dyreværn Århus,  

 Dyrenes Dags Komité, Foreningen til Værn for  

 Værgeløse Dyr, Dyreværnsforeningen Freja, World Society  

 for the Protection of Animals (WSPA), Dyreværnsforeningernes  

 Fællesråd, Dyrefondet, Landsforeningen Komitéen mod  

 Dyreforsøg, Nordisk Samfund til Bekæmpelse af Misbrug af Dyr,  

 Dansk Arbejdsgiverforening (DA), Sammenslutningen af Landbrugets  

 Arbejdsgiverforeninger (SALA), Landsorganisationen i Danmark (LO) og  

 Specialarbejderforbundet i Danmark (SiD). Udkast til bekendtgørelse om  

 halekupering og kastration af dyr har herudover særskilt været  

 sendt i høring hos Hestens Værn, Landsforeningen Dansk  

 Fåreavl, Det Danske Fjerkræraad, Mohairforeningen i Danmark,  

 Kødgeder i Danmark og Dansk Kvæg.
Samlet vurdering af lovforslagets konsekvenser Positive  

 konsekvenser/mindre udgifter Negative  

 konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen De øgede arealkrav for drægtige søer vil  

 medføre færre svin i eksisterende bygninger.
Krav om et  

 sammenhængende areal med fast gulv og krav om, at svinene skal kunne  

 vende sig i de midlertidige individuelle stier, vil desuden kunne  

 medføre øgede omkostninger for svineproducenterne.
Derudover  

 vil kravet om materiale, som kan give mæthedsfølelse,  

 medføre begrænsede udgifter.
Endelig må det forventes, at  

 krav om permanent adgang til rodemateriale fra den 1. april 2003 vil kunne  

 medføre ikke ubetydelige meromkostninger for producenter af  

 smågrise, avls- og slagtesvin.
Administrative konsekvenser for erhvervslivet Ingen Ingen Miljømæssige konsekvenser Ingen Ingen umiddelbare konsekvenser, men det afhænger af,  

 hvilket staldsystem der anvendes.
Administrative konsekvenser for borgerne Ingen Ingen Forholdet til EU-retten Lovforslaget fremsættes bl.a. for at sikre  

 gennemførelsen i dansk ret af Rådets direktiv 2001/88/EØF  

 og Kommissionens direktiv 2001/93/EF om ændring af direktiv  

 91/630/EØF om fastsættelse af mindstekrav med hensyn til  

 beskyttelse af svin.
Direktivet skal være gennemført i national  

 ret senest den 1. januar 2003, men loven foreslås først at  

 træde i kraft den 1. april 2003.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede affattelse af bestemmelsen  

 indebærer, at de enkelte drægtige søer og gylte kan  

 opstaldes midlertidigt i en individuel sti eller aflastningssti, hvis de er  

 aggressive, er blevet angrebet af andre svin eller er syge.
Efter den gældende § 5, 2. pkt., er det  

 fastsat, at enkelte dyr undtagelsesvist kan anbringes i en enkeltdyrsboks  

 eller aflastningssti, hvis det er nødvendigt af hensyn til dyrenes  

 velfærd.
Baggrunden for denne bestemmelse er, at der kan være  

 behov for at tage drægtige søer og gylte ud af gruppen, hvis  

 dyret ikke kan klare sig i gruppen, eller hvis et dyr er meget aggressivt  

 over for de andre dyr i gruppen.
Direktivet indeholder en bestemmelse om, at svin, der  

 holdes i grupper, og som er særligt aggressive, er blevet angrebet af  

 andre svin, eller er syge eller skadede, kan anbringes midlertidigt i en  

 individuel sti.
Efter direktivet skal den individuelle sti være  

 udformet således, at hvert dyr let kan vende sig, hvis dette ikke er i  

 strid med specifik veterinærrådgivning.
Direktivet giver således ikke mulighed for  

 midlertidig opstaldning af svin, der er aggressive, er blevet angrebet af  

 andre svin eller er syge, i enkeltdyrsbokse, medmindre boksen er udformet  

 således, at hvert dyr let kan vende sig.
Ved en »enkeltdyrsboks«  

 forstås almindeligvis en boks, hvor dyret ikke kan vende sig.
 Affattelsen af § 5, 2. pkt., foreslås derfor  

 ændret, så drægtige søer og gylte, der skal holdes i  

 flok, ikke kan opstaldes midlertidigt i en enkeltdyrsboks, men kan opstaldes  

 midlertidigt i en individuel sti eller aflastningssti.
 Med hensyn til krav til størrelsen af stiarealet og  

 indretningen af de individuelle stier, herunder at dyret let skal kunne vende  

 sig, henvises til § 1, nr. 6, og bemærkningerne hertil.
Til nr. 2 Den foreslåede affattelse af bestemmelsen skal sikre  

 et vist minimumsareal for hver so, der holdes i en gruppe.
Arealkravene i løsdriftssystemer afhænger af,  

 hvor mange dyr der holdes sammen i en sti.
Derfor er arealkravene i  

 løsdriftssystemer gradueret efter antallet af dyr i samme sti.
Ifølge den gældende § 6, stk. 1,  

 nr. 1-4, skal der for de fire første søer i en gruppe  

 være mindst 2,8 m2 pr. so.
For de næstfølgende  

 6 søer skal der være mindst 2,2 m2 pr. so, og for de  

 efterfølgende 10 søer skal der være 2,0 m2 pr.  

 so.
For hver yderligere so skal der være mindst 1,8 m2 pr.  

 so.
I direktivet er der fastsat krav om, at der skal  

 være 2,25 m2 pr. so.
Dette arealkrav skal ifølge  

 direktivet forøges med 10 pct. (til 2,475 m2 pr. so),  

 når der holdes færre end seks søer i en gruppe, mens det  

 kan nedsættes med 10 pct. (til 2,025 m2 pr. so), når  

 der holdes 40 eller flere søer i en gruppe.
 Arealkravet opdeles således på en lidt  

 anderledes måde i direktivet end i loven om indendørs hold af  

 drægtige søer og gylte, og direktivets krav er på nogle  

 punkter lidt strengere end de gældende danske regler.
Hvor loven allerede indeholder strengere arealkrav end  

 direktivet, foreslås de gældende krav opretholdt af hensyn til  

 dyrenes velfærd.
Arealkravene foreslås derudover forhøjet  

 på de punkter, hvor direktivets arealkrav er strengere end den  

 gældende lovs krav, hvorved der sikres en korrekt gennemførelse  

 af direktivet.
Direktivets mulighed for at nedsætte arealkravet for  

 hver so, når der holdes 40 eller flere søer i en gruppe,  

 foreslås ligeledes udnyttet i lovforslaget.
Den gældende lovs arealkrav er opbygget  

 således, at arealet akkumuleres   det vil sige, at det strengere  

 arealkrav for de første og for de næstfølgende  

 søer altid skal være opfyldt, uanset hvor mange yderligere  

 søer der holdes i en gruppe.
Denne opbygning medfører, at de  

 gældende danske arealkrav er strengere end direktivets arealkrav,  

 så længe der kun holdes til og med 17 søer i en gruppe.  

 Først hvis der holdes 18 eller flere søer i en gruppe,  

 indeholder direktivet strengere arealkrav end de gældende danske krav.  

 På den baggrund foreslås det af hensyn til dyrenes velfærd  

 i § 6, stk. 1, nr. 1, at de gældende danske arealkrav  

 opretholdes uændret, hvis der holdes til og med 17 søer i en  

 gruppe.
 Den foreslåede § 6, stk. 1, nr. 2 og 3,  

 tager imidlertid ikke udgangspunkt i den gældende lovs akkumulerende  

 opbygning, fordi direktivets arealkrav er strengere end de gældende  

 danske arealkrav fra den 18. so og opefter.
 Hvis der holdes 18 eller flere søer i en gruppe,  

 skal det strengere arealkrav for de første 17 søer  

 således ikke regnes med i arealkravet, men kravet i den  

 foreslåede § 6, stk. 1, nr. 2, om mindst 2,25 m2  

 pr. so   svarende til direktivet   indebærer alligevel en  

 skærpelse i forhold til de gældende danske arealkrav og dermed en  

 forbedring af velfærden for drægtige søer i  

 løsdriftssystemer.
Derudover kan arealet ifølge den foreslåede  

 § 6, stk. 1, nr. 3, nedsættes med 10 pct.   som direktivet  

 giver mulighed for   til 2,025 m2 pr. so, hvis der holdes 40 eller  

 flere søer i en gruppe.
Det strengere arealkrav for de første  

 39 søer skal ikke regnes med, hvis der holdes flere end 39 søer  

 i en gruppe, fordi arealkravene ikke akkumuleres, og en gruppe på 40  

 søer herefter blot skal have et areal på mindst 40 gange 2,025  

 m2. Det forslåede krav indebærer alligevel en  

 skærpelse i forhold til de gældende danske regler.
 Eksempler på de foreslåede samlede arealkrav  

 er nedenfor opstillet i et skema, som sammenholder direktivets samlede  

 arealkrav med dels de gældende danske samlede arealkrav, dels de  

 foreslåede samlede arealkrav.
Antal søer i gruppe Direktivets arealkrav Gældende danske arealkrav Foreslåede arealkrav 5 12,38 m2 13,40 m2 13,40 m2 10 22,50 m2 24,40 m2 24,40 m2 17 38,25 m2 38,40 m2 38,40 m2 18 40,50 m2 40,40 m2 40,50 m2 20 45,00 m2 44,40 m2 45,00 m2 30 67,50 m2 62,40 m2 67,50 m2 39 87,75 m2 78,60 m2 87,75 m2 40 81,00 m2 80,40 m2 81,00 m2 50 101,25 m2 98,40 m2 101,25 m2 100 202,50 m2 188,40 m2 202,50 m2 150 303,75 m2 278,40 m2 303,75 m2 Med hensyn til den foreslåede  

 overgangsperiode for arealkravet henvises til lovforslagets § 3,  

 stk. 2, og bemærkningerne hertil.
Til nr. 3 Arealkravene for gylte er i den foreslåede  

 bestemmelse identiske med de gældende krav i lov om indendørs  

 hold af drægtige søer og gylte.
De gældende danske  

 arealkrav indeholder allerede strengere krav end direktivet, hvorfor de  

 danske regler foreslås opretholdt uændret af hensyn til dyrenes  

 velfærd.
Ifølge den gældende § 6, stk. 1,  

 nr. 5-7, skal der være mindst 1,90 m2 pr. gylt for de  

 første 10 gylte i en gruppe.
For de næstfølgende 10 gylte  

 skal der være mindst 1,70 m2 pr. gylt, og for hver  

 yderligere gylt skal der være 1,50 m2 pr. gylt.
Arealkravet  

 for de første dyr skal altid være opfyldt, uanset hvor mange  

 yderligere gylte, der holdes i en gruppe (det akkumulerende arealkrav).
Ifølge direktivet skal der være mindst 1,64  

 m2 pr. gylt.
Dette arealkrav skal forøges med 10 pct. (til  

 1,804 m2 pr. gylt), når der holdes færre end seks  

 gylte i en gruppe, mens arealkravet kan nedsættes med 10 pct. (til  

 1,476 m2 pr. gylt), når der holdes 40 eller flere gylte i en  

 gruppe.
 Umiddelbart indeholder direktivet strengere arealkrav fra  

 og med den 21. til og med den 39. gylt, idet direktivets krav er 1,64  

 m2 pr. gylt, mens det danske krav er 1,50 m2 pr. gylt.  

 Som følge af det gældende danske akkumulerende arealkrav,  

 hvorefter det strengere arealkrav for de første og for de  

 næstfølgende gylte altid skal være opfyldt, uanset hvor  

 mange yderligere gylte der holdes i et løsdriftssystem, er de danske  

 arealkrav imidlertid alligevel strengere end direktivets uanset antallet af  

 gylte i et løsdriftssystem.
Det bemærkes, at direktivets mulighed for at  

 nedsætte arealkravet til 1,476 m2 pr. gylt, hvis der holdes  

 40 eller flere gylte i et løsdriftssystem, næsten er fuldt  

 udnyttet.
Den gældende lov stiller krav om 1,50 m2 pr.  

 yderligere gylt.
 Eksempler på de samlede arealkrav er nedenfor  

 opstillet i et skema, som sammenholder direktivets samlede arealkrav med de  

 gældende danske samlede arealkrav, der ikke foreslås  

 ændret.
Antal gylte i gruppe Direktivets arealkrav Gældende danske arealkrav, som  

 foreslås opretholdt uændret 5 9,02 m2 9,50 m2 10 16,40 m2 19,00 m2 20 32,80 m2 36,00 m2 39 63,96 m2 64,50 m2 40 59,04 m2 66,00 m2 50 73,80 m2 81,00 m2 100 147,60 m2 156,00 m2 150 221,40 m2 231,00 m2 Af lovtekniske grunde foreslås  

 arealkravene for gylte indsat som et nyt særskilt stykke efter  

 stk. 1 om arealkravene for søer.
 De gældende stk. 2-4 bliver herefter  

 stk. 3-5.
 Med hensyn til den foreslåede overgangsperiode for  

 arealkravet henvises til lovforslagets § 3, stk. 2, og  

 bemærkningerne hertil.
Til nr. 4 Lovens § 6, stk. 3 og 4, foreslås  

 ophævet, og de krav, som bestemmelserne fastlægger,  

 foreslås i stedet indsat i en ny § 7 a.
Der henvises til § 1,  

 nr. 6, og bemærkningerne hertil.
Til nr. 5 Den foreslåede ændring indebærer, at den  

 gældende bestemmelse videreføres med en sproglig  

 præcisering.
 Direktivet indeholder ikke bestemmelser om  

 enkeltdyrsbokse.
Der er i den gældende § 7 alene fastsat krav  

 til enkeltdyrsbokse, hvorefter der skal være mindst 90 cm fast gulv  

 målt fra krybbens bagkant.
Boksen skal derudover være indrettet,  

 så dyret kan lægge sig samt hvile og rejse sig uden  

 besvær.
Det præciseres, at bestemmelsen finder anvendelse  

 på de bokse, hvor drægtige søer og gylte kan holdes i de  

 første fire uger efter løbning.
Fra senest 4 uger efter  

 løbning skal søer og gylte derimod være  

 løsgående i løsdriftssystemer i større eller  

 mindre grupper, jf. § 5, 1. pkt.
Til nr. 6 Den foreslåede bestemmelse i § 7 a,  

 stk. 1, skal sikre velfærden for drægtige søer og  

 gylte, der holdes midlertidigt i en individuel sti eller en  

 aflastningssti.
 Som anført i bemærkningerne til § 1, nr.  

 1, stiller direktivet krav om, at svin, der er aggressive, har været  

 ofre for andre svins aggressivitet eller er syge eller skadede, og derfor  

 midlertidigt kan opstaldes i individuelle stier, let skal kunne vende  

 sig.
Den gældende bestemmelse i § 7 tager  

 hovedsageligt sigte på søer og gylte i den periode på fire  

 uger efter løbning, hvor der ikke er krav om gruppeopstaldning.  

 Bestemmelsen finder imidlertid også anvendelse, hvis det  

 efterfølgende viser sig nødvendigt at fjerne et dyr fra  

 gruppen.
Der er i de gældende regler ikke fastsat mindstekrav til  

 arealet i en enkeltdyrsboks.
Der er derimod krav til arealet i  

 aflastningsstier i de gældende regler i lovens § 6, stk. 3,  

 hvorefter der skal være mindst 2,8 m2 tilgængeligt  

 stiareal pr. dyr, der holdes midlertidigt i en aflastningssti.
Den enkelte  

 sti skal desuden have et tilgængeligt stiareal på mindst 3,5  

 m2. Den gældende § 6, stk. 3, indeholder endelig  

 mulighed for, at man må anbringe indtil tre dyr i en  

 aflastningssti.
 Det følger af direktivet, at den individuelle sti,  

 hvor svin opstaldes midlertidigt, skal være udformet således, at  

 hvert dyr let kan vende sig, hvis dette ikke er i modstrid med specifik  

 veterinærrådgivning.
Det foreslås på den baggrund, at det  

 gældende krav om, at der skal være mindst 3,5 m2  

 tilgængeligt stiareal fastholdes, samtidig med at det anføres,  

 at stien skal være udformet således, at hvert dyr let kan vende  

 sig.
Arealkravet til en aflastningssti er i de gældende regler ikke  

 tilstrækkeligt præcist formuleret med henblik på at sikre,  

 at dyr, der er midlertidigt anbragt i en aflastningssti, let kan vende sig.  

 Der er desuden behov for en præcisering af, at der skal være  

 mindst 3,5 m2 frit tilgængeligt stiareal.
Krybbe,  

 fodertrug og andre genstande, som kan formindske stiarealet, må  

 således ikke medregnes i opgørelsen af det frit  

 tilgængelige stiareal.
Kravet om, at dyrene let skal kunne vende sig,  

 gælder kun, hvis der er tale om svin, der er aggressive, har  

 været ofre for andre svins aggressivitet eller er syge eller skadede,  

 og som af den grund holdes midlertidigt i en individuel sti eller  

 aflastningssti.
Det er således fortsat ikke et krav, at søer og  

 gylte, der ikke er gruppeopstaldede i de fire første uger efter  

 løbning samt en uge før forventet faretidspunkt, skal kunne  

 vende sig.
Kravet om, at dyr let skal kunne vende sig, når de  

 holdes i en individuel sti eller aflastningssti, kan dog fraviges, hvis det  

 er i modstrid med specifik veterinærrådgivning.
Kravet kan  

 således alene fraviges, hvis en dyrlæge har anbefalet  

 svineproducenten, at det enkelte dyr, som er midlertidigt anbragt i en  

 individuel sti eller aflastningssti, ikke skal kunne vende sig i det konkrete  

 tilfælde.
Det forudsættes, at dyrlægen kun anbefaler dette,  

 hvis der er en helt klar veterinær begrundelse herfor.
I den foreslåede § 7 a, stk. 2, stilles  

 der krav om, at en del af gulvet skal være fast eller drænet  

 eller en kombination heraf og med strøelse.
Det er vigtigt for  

 svinenes velfærd, at en del af stiarealet består af helt eller  

 delvist fast gulv, bl.a. fordi helt eller delvist fast gulv i  

 modsætning til fuldspaltegulv giver en bedre mulighed for at tildele  

 svinene strøelse.
 Ifølge den gældende § 6, stk. 4, er  

 der krav om, at der skal være et areal med fast gulv og strøelse  

 på mindst 0,95 m2 pr. gylt og 1,3 m2 pr. so.
Direktivet fastsætter de samme arealkrav til det  

 faste gulv, men fastsætter derudover krav om, at det skal være et  

 sammenhængende areal.
Det følger endvidere af direktivet, at det  

 sammenhængende areal med fast gulv højst må bestå af  

 15 pct. drænåbninger.
Arbejdsgruppen om hold af svin tilkendegav i sin rapport  

 om indendørs hold af svin fra maj 1999, at et gulv med et  

 større åbningsareal med 10 pct. vil skulle betegnes som et  

 spaltegulv.
Det var derfor arbejdsgruppens opfattelse, at der ved et  

 drænet gulv forstås et gulv med maksimalt 10 pct.  

 åbningsareal.
Denne opfattelse blev også lagt til grund i  

 forarbejderne til lov om indendørs hold af smågrise, avls- og  

 slagtesvin.
Det foreslås, at direktivets krav om, at det faste  

 gulv skal være et sammenhængende areal, gennemføres i  

 dansk ret ved at præcisere dette i bestemmelsen om arealkravet til det  

 faste gulv.
Det foreslås desuden, at det faste gulv også kan  

 være drænet gulv eller en kombination af fast og drænet  

 gulv.
Det forudsættes imidlertid fortsat, at et drænet gulv ikke  

 må have mere end 10 pct. åbningsareal.
Til nr. 7 Den foreslåede affattelse af bestemmelsen indeholder  

 krav om, at drægtige søer og gylte skal have permanent adgang  

 til en tilstrækkelig mængde halm eller andet manipulerbart  

 materiale, der kan opfylde deres behov for beskæftigelses- og  

 rodemateriale.
 I den gældende § 9 stilles der både krav  

 om, at drægtige søer og gylte skal have halm eller andet, som  

 kan give mæthedsfølelse, og som kan opfylde deres behov for at  

 rode.
Direktivets artikel 3, nr. 5, indeholder krav om, at  

søer og gylte skal have permanent adgang til rodemateriale, som  

 mindst opfylder kravene i bilaget til direktivet.
Af bilaget til direktivet  

 fremgår det, at svin skal have permanent adgang til en  

 tilstrækkelig mængde materiale, som de på rette vis kan  

 undersøge og rode i.
På den baggrund er der behov for, at  

 såvel lov om indendørs hold af drægtige søer og  

 gylte som lov om indendørs hold af smågrise, avls- og slagtesvin  

 samt bekendtgørelse om beskyttelse af svin ændres for at sikre  

 en korrekt gennemførelse af direktivet.
For så vidt angår drægtige søer  

 og gylte indeholder direktivet adskilte bestemmelser om henholdsvis  

 rodemateriale og materiale, der kan give mæthedsfølelse og  

 opfylde behovet for at tygge.
Direktivet åbner imidlertid kun mulighed  

 for at fastsætte en overgangsperiode for rodemateriale til søer  

 og gylte, mens direktivets krav om materiale, der kan give  

 mæthedsfølelse, gælder fra den 1. januar 2003 også  

 for eksisterende bedrifter.
 Det foreslås på den baggrund, at den  

 gældende § 9 opdeles i to bestemmelser   § 9 og § 9 a  

 hvor § 9 indeholder krav om rodemateriale, mens § 9 a  

 fastsætter krav om materiale, der kan give mæthedsfølelse.  

 For så vidt angår bestemmelsen i § 9 a om materiale, der kan  

 give mæthedsfølelse, henvises til § 1, nr. 8, og  

 bemærkningerne hertil.
Direktivet indeholder som nævnt krav om, at der skal  

 være permanent adgang til en tilstrækkelig mængde  

 rodemateriale.
I bilaget er nævnt en række eksempler på  

 rodemateriale, herunder halm, hø, savsmuld, svampekompost, tørv  

 eller en blanding heraf, som ikke bringer dyrenes sundhed i fare.
Det foreslås derfor præciseret i § 9, at  

 drægtige søer og gylte skal have permanent adgang til en  

 tilstrækkelig mængde halm eller andet manipulerbart materiale,  

 der kan opfylde deres behov for beskæftigelses- og rodemateriale.
Af  

 hensyn til at overholdelse af dette krav kan indebære en ændring  

 af eksisterende staldsystemer, foreslås muligheden for at  

 fastsætte en overgangsperiode udnyttet, således at der for  

 eksisterende bedrifter først er krav om permanent adgang til  

 beskæftigelses- og rodemateriale fra den 1. januar 2013. For  

 nyopførte og genopførte bedrifter samt bedrifter, der tages i  

 brug efter den 1. april 2003 gælder kravet fra denne dato.
Der henvises  

 til § 3 og bemærkningerne hertil.
Til nr. 8 Den foreslåede bestemmelse indeholder krav om, at  

 drægtige søer og gylte skal have adgang til halm, fyldigt foder  

 eller foder med højt fiberindhold, der kan give  

 mæthedsfølelse og opfylde deres behov for at tygge.
Efter den gældende § 9 er der krav om, at  

 drægtige søer og gylte skal have adgang til halm eller andet,  

 der kan give mæthedsfølelse.
I § 15 i bekendtgørelse  

 om beskyttelse af svin er der endvidere krav om, at svin af hensyn til deres  

 velfærd skal have foder, der passer til deres alder, vægt,  

 adfærdsmæssige og fysiologiske behov.
Direktivets art. 3, nr. 7, indeholder krav om, at alle  

 goldsøer og drægtige søer og gylte skal have en  

 tilstrækkelig mængde fyldigt foder eller foder med højt  

 fiberindhold samt foder med højt energiindhold.
Dette foder skal kunne  

 stille dyrenes sult og opfylde deres behov for at tygge.
Som nævnt i bemærkningerne til § 1, nr.  

 7, indeholder § 9 i lov om indendørs hold af drægtige  

 søer og gylte både krav om rodemateriale og materiale, der kan  

 give mæthedsfølelse.
Da disse krav er adskilte i direktivet, og  

 der ifølge direktivet kun er mulighed for at fastsætte en  

 overgangsordning for det ene krav   kravet om rodemateriale   foreslås  

 det, at kravet om materiale, der kan give mæthedsfølelse,  

 særskilt reguleres i den foreslåede § 9 a.
Direktivet  

 indeholder som anført ikke mulighed for at fastsætte en  

 overgangsperiode vedrørende dette krav, jf. bemærkningerne til  

 § 1, nr. 7, og § 3.
I modsætning til kravet om permanent adgang til en  

 tilstrækkelig mængde rodemateriale indeholder direktivet ikke  

 krav om, at der skal være permanent adgang til halm eller andet  

 materiale, som kan give mæthedsfølelse, men alene at der skal  

 være adgang til en tilstrækkelig mængde materiale med  

 højt fiberindhold.
Det foreslås derfor, at § 9 a affattes  

 således, at ordlyden af bestemmelsen følger direktivet, herunder  

 om en »tilstrækkelig mængde« materiale, der kan give svinene  

 mæthedsfølelse og »opfylde deres behov for at tygge«.
Goldsøer er ikke omfattet af lov om  

 indendørs hold af drægtige søer og gylte, og kravet for  

 disse søer vil blive gennemført i forbindelse med en  

 ændring af bekendtgørelse om beskyttelse af svin.
Krav om foder  

 til svin vil desuden fortsat være reguleret i bekendtgørelse om  

 beskyttelse af svin.
Til nr. 9 Den foreslåede ændring forkorter  

 overgangsperioden for eksisterende bygninger med 1 år i forhold til den  

 gældende overgangsperiode.
For installation af overbrusningsanlæg  

 fastholdes dog den hidtidige overgangsperiode frem til den 1. januar  

 2014.
 Efter de gældende regler er overgangsperioden 15  

 år fra lovens ikrafttræden den 1. januar 1999. Det vil sige, at  

 bygninger, der er taget i brug før den 1. januar 1999, først  

 skal opfylde kravene i lovens §§ 5-9 fra den 1. januar 2014.
Direktivet indeholder krav om, at en række af  

 direktivets bestemmelser skal gælde fra den 1. januar 2003 for alle  

 nyopførte og genopførte bedrifter samt bedrifter, der tages i  

 brug på denne dato eller senere.
Direktivets bestemmelser gælder  

 for alle bedrifter fra den 1. januar 2013.
 Med den foreslåede ændring kommer  

 overgangsbestemmelsen i loven i overensstemmelse med overgangsbestemmelsen i  

 direktivet.
Det bemærkes, at direktivet ikke indeholder krav om  

 installation af overbrusningsanlæg.
Den gældende overgangsperiode  

 frem til den 1. januar 2014 for installation af overbrusningsanlæg er  

 derfor ikke omfattet af den foreslåede ændring af  

 overgangsperioden.
Til § 2 Til nr. 1 Den gældende § 5 i lov om indendørs hold  

 af smågrise, avls- og slagtesvin stiller krav om, at dyrene skal have  

 adgang til halm eller andet, der kan tilgodese deres behov for  

 beskæftigelses- og rodemateriale.
Af bilaget til direktivet   som ændret ved  

 Kommissionens direktiv   fremgår det, at svin skal have permanent  

 adgang til en tilstrækkelig mængde materiale, som de kan  

 undersøge og rode i, f.eks. halm, hø, savsmuld, svampekompost  

 eller tørv.
Udover de nævnte materialer kan også anvendes  

 andre manipulerbare materialer, som f.eks. reb.
Nyere undersøgelser  

 peger på, at reb kan anvendes som beskæftigelses- og  

 rodemateriale, og at reb i modsætning til halm er mere velegnet til  

 stier med spaltegulve.
Det bemærkes i den forbindelse, at det  

 manipulerbare materiale må antages at skulle tildeles på gulvet,  

 hvor dyrene kan rode i det, hvis det skal opfylde kravet om  

rodemateriale.
Direktivet indeholder ingen overgangsperiode for kravet om  

 permanent adgang til rodemateriale til andre svin end søer og gylte.  

 Der er derfor krav om permanent adgang til beskæftigelses- og  

 rodemateriale for alle bedrifter   også de eksisterende bedrifter  

 uden nogen overgangsperiode.
Om ophævelse af den gældende  

 overgangsperiode i de danske regler for beskæftigelses- og  

 rodemateriale til smågrise, avls- og slagtesvin henvises til § 2,  

 nr. 2, og bemærkningerne hertil.
Det foreslås, at lovens § 5 ændres i  

 overensstemmelse med direktivet, hvorved dyrenes velfærd forbedres,  

 idet de fra den 1. april 2003 skal have permanent adgang til en  

 tilstrækkelig mængde manipulerbart beskæftigelses- og  

 rodemateriale.
Der henvises til bemærkningerne til § 2, nr. 3,  

 hvor ikrafttrædelsestidspunktet for den foreslåede affattelse af  

 § 5 er opstillet i et skema, som sammenholder direktivets  

 ikrafttrædelsestidspunkt med de gældende danske bestemmelser om  

 ikrafttræden og overgangsperiode.
 Det er i øvrigt allerede efter gældende ret  

 muligt at tildele reb som beskæftigelses- og rodemateriale, men  

 eftersom direktivets krav om rodemateriale skal være gennemført  

 i national ret senest den 1. januar 2003, må den danske  

 overgangsordning ophæves, hvilket gør spørgsmålet  

 om alternativer til halm aktuelt.
Til nr. 2 Den foreslåede ændring fastsætter et nyt  

 ikrafttrædelsestidspunkt for kravet om, at smågrise, avls- og  

 slagtesvin skal have permanent adgang til beskæftigelses- og  

 rodemateriale.
 I medfør af § 5 i den gældende lov om  

 indendørs hold af smågrise, avls- og slagtesvin skal disse svin  

 have adgang til halm eller andet, der kan tilgodese deres behov for  

 beskæftigelses- og rodemateriale. § 5 træder ifølge  

 lovens § 9, stk. 2, først i kraft den 1. januar 2005, og der  

 er en overgangsperiode frem til den 1. juli 2015 for så vidt  

 angår bygninger, der er taget i brug før den 1. juli 2000.
 Det følger imidlertid af artikel 2 i Kommissionens  

 direktiv, at bilaget til direktivet skal være gennemført senest  

 den 1. januar 2003, og direktivet giver ikke mulighed for at fastsætte  

 en overgangsperiode for kravet om rodemateriale til smågrise, avls- og  

 slagtesvin.
Der stilles forslag om, at kravet om rodemateriale, der er  

 nærmere beskrevet i bemærkningerne til § 2, nr. 1, skal  

 gælde for alle smågrise, avls- og slagtesvin fra den 1. april  

 2003, uanset om de holdes i bygninger, der er taget i brug før denne  

 dato.
Der henvises til bemærkningerne til § 2, nr. 3, hvor  

 ikrafttrædelsestidspunktet for den foreslåede affattelse af  

 § 5 er opstillet i et skema, som sammenholder direktivets  

 ikrafttrædelsestidspunkt med de gældende danske bestemmelser om  

 ikrafttræden og overgangsperiode.
Til nr. 3 Den foreslåede ændring af lovens § 9,  

 stk. 3, indebærer, at overgangsordningen frem til den 1. juli 2015  

 ikke længere omfatter § 5 om beskæftigelses- og  

 rodemateriale.
 Der er tale om en konsekvensændring som følge  

 af, at direktivet som nævnt i bemærkningerne til § 2, nr. 1  

 og 2, ikke giver mulighed for at fastsætte en overgangsperiode for  

 kravet om rodemateriale i forhold til eksisterende bygninger, der er taget i  

 brug før den 1. juli 2000.
 Den gældende lovs § 5 og den foreslåede  

 affattelse heraf er nedenfor opstillet i et skema, som sammenholder de  

 gældende regler om ikrafttræden og overgangsperiode med de  

 foreslåede bestemmelser herom.
De gældende regler om ikrafttræden og  

 overgangsperiode De foreslåede bestemmelser om ikrafttræden og  

 overgangsperiode Den foreslåede affattelse af § 5 om  

 beskæftigelses- og rodemateriale til smågrise, avls- og  

 slagtesvin Den 1. juli 2005, dog først den 1. juli 2015 for  

 bygninger, der er taget i brug før den 1. juli 2000 De nævnte krav skal være opfyldt den 1. april  

 2003 for alle bedrifter Til § 3 Det følger af direktivet, at ændringerne skal  

 være gennemført i national ret senest den 1. januar 2003. En del  

 af de krav, der følger af direktivet, skal være opfyldt for alle  

 nyopførte eller genopførte bedrifter og bedrifter, som tages i  

 brug for første gang på denne dato eller senere.
For de  

 eksisterende bedrifter gælder disse krav først fra den 1. januar  

 2013.
 Grundet den sene fremsættelse foreslås det i  

stk. 1, at loven træder i kraft den 1. april 2003.
I stk. 2 foreslås der fastsat en  

 overgangsperiode i overensstemmelse med den, som direktivet åbner  

 mulighed for at fastsætte.
Overgangsperioden vedrører kravene  

 til det frie gulvareal til søer og gylte, delvist fast eller  

 drænet gulv, gruppeopstaldning af søer og gylte og udformningen  

 af individuelle stier til svin (hvert dyr let skal kunne vende sig) samt  

 søers og gyltes adgang til rodemateriale.
 Stk. 3 præciserer, at kravene til  

 udformningen af individuelle stier og aflastningsstier (stiareal og  

 anbringelse af indtil 3 dyr) og kravet om adgang til en tilstrækkelig  

 mængde materiale, der kan give mæthedsfølelse, allerede  

 skal være opfyldt fra den 1. april 2003 for alle bedrifter.
 Endelig tydeliggøres det i stk. 4, at  

 den oprindelige overgangsordning i § 11, stk. 2, i lov om  

 indendørs hold af drægtige søer og gylte fastholdes for  

 så vidt angår kravene til enkeltdyrsbokse i lovens § 7, dog  

 med den ændring at overgangsperioden forkortes med et år, jf.  

 § 1, nr. 9.
 De foreslåede bestemmelser er nedenfor opstillet i  

 et skema, som sammenholder de foreslåede bestemmelser om  

 ikrafttræden og overgangsperioder med de gældende danske  

 bestemmelser herom.
Relevant bestemmelse Gældende regler:
Bygninger taget i brug Foreslåede regler:
Bygninger taget i brug Før 1999 Efter 1999 Før 1999 Mellem 1999 og 1/4-2003 Efter 1/4 2003 § 5, 1. pkt.
1/1-2014 1/1-1999 1/1-2013 1/4-2003 1/4-2003 § 5, 2. pkt.
1/1-2014 1/1-1999 1/4-2003 1/4-2003 1/4-2003 § 6, stk. 1 1/1-2014 1/1-1999 1/1-2013 1/1-2013 1/4-2003 § 6, stk. 2 1/1-2014 1/1-1999 1/1-2013 1/1-2013 1/4-2003 § 7 1/1-2014 1/1-1999 1/1-2013 1/4-2003 1/4-2003 § 7 a, stk. 1, 1.-2. pkt.
1/1-2014 1/1-1999 1/4-2003 1/4-2003 1/4-2003 § 7 a, stk. 1, 3. pkt., og § 7 a, stk. 2 1/1-2014 1/1-1999 1/1-2013 1/1-2013 1/4-2003 § 9 1/1-2014 1/1-1999 1/1-2013 1/1-2013 1/4-2003 § 9 a 1/1-2014 1/1-1999 1/4-2003 1/4-2003 1/4-2003 Til § 4 Den foreslåede bestemmelse fastlægger lovens  

 territoriale gyldighed med mulighed for at sætte loven i kraft for  

 Færøerne.
Ved lov nr. 906 af 16. december 1998 for Grønland  

 om hunde og dyreværn er kompetencen til at fastsætte regler om  

 beskyttelse af dyr i Grønland med virkning fra den 1. januar 1999  

 overdraget til Grønlands hjemmestyre.
Loven skal derfor ikke kunne  

 sættes i kraft for Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 404 af 26. juni 1998 om indendørs hold af drægtige  

 søer og gylte, som ændret ved § 26 i lov nr. 433 af 31. maj  

 2000, foretages følgende ændringer:
 1. § 5, 2. pkt., affattes således:
§ 5. Søer og gylte skal senest 4 uger efter  

 løbning og indtil 7 dage før forventet faring være  

 løsgående i løsdriftssystemer i større eller  

 mindre grupper.
Enkelte dyr kan dog undtagelsesvis anbringes i  

 enkeltdyrsbokse eller aflastningsstier, hvis det er nødvendigt af  

 hensyn til dyrenes velfærd.
»Enkelte dyr, som er aggressive, er blevet angrebet af  

 andre svin eller er syge eller skadede, kan dog opstaldes midlertidigt i  

 individuelle stier eller aflastningsstier.« 2. § 6, stk. 1, affattes således:
 § 6. Løsdriftssystemer skal opfylde følgende  

 arealkrav med hensyn til frit tilgængeligt stiareal:
 »Når søer holdes i løsdriftssystemer,  

 skal følgende arealkrav med hensyn til frit tilgængeligt  

 stiareal være opfyldt:
 1)	For de første 4 søer skal der være mindst 2,8  

 m2 pr. so.
1)	Hvis der holdes til og med 17 søer skal der for de 2)	For de næstfølgende 6 søer skal der være  

 mindst 2,2 m2 pr. so.
a)	første 4 søer være mindst 2,80 m2 pr.  

 so, b)	næstfølgende 6 søer være mindst 2,20  

 m2 pr. so, og c)	efterfølgende 7 søer være mindst 2,00  

 m2 pr. so.
 2)	Hvis der holdes mellem 18 og 39 søer, skal der være  

 mindst 2,25 m2 pr. so.
 3)	For de efterfølgende 10 søer skal der være  

 mindst 2,0 m2 pr. so.
 4)	For hver yderligere so skal der være mindst 1,8  

 m2.
5-7) - - - Stk. 2-4. - - - 3)	Hvis der holdes 40 eller flere søer, skal der være  

 mindst 2,025 m2 pr. so.« § 6. Løsdriftssystemer skal opfylde følgende  

 arealkrav med hensyn til frit tilgængeligt stiareal:
 3. I § 6 indsættes efter stk. 1 som nyt  

 stykke:
 »Stk. 2. Når gylte holdes i løsdriftssystemer,  

 skal følgende arealkrav med hensyn til frit tilgængeligt  

 stiareal være opfyldt:
1-4) - - - 5)	For de første 10 gylte skal der være mindst 1,9  

 m2 pr. gylt.
 1)	For de første 10 gylte skal der være mindst 1,90  

 m2 pr. gylt.
 6)	For de næstfølgende 10 gylte skal der være mindst  

 1,7 m2 pr. gylt.
 2)	For de næstfølgende 10 gylte skal der være mindst  

 1,70 m2 pr. gylt.
 7)	For hver yderligere gylt skal der være mindst 1,5  

 m2.
3)	For hver yderligere gylt skal der være mindst 1,50  

 m2 pr. gylt.« Stk. 2. I løsdriftssystemer må den enkelte sti  

 ikke på noget sted være smallere end 3 m.
 Stk. 2-4 bliver herefter stk. 3-5.
Stk. 3-4. - - - § 6. - - - 4. § 6, stk. 3-4, der bliver stk. 4-5,  

 ophæves.
 Stk. 3. I en aflastningssti må anbringes indtil tre dyr.  

 I en aflastningssti skal der være mindst 2,8 m2  

 tilgængeligt stiareal pr. dyr, dog skal den enkelte sti være  

 mindst 3,5 m2.
 Stk. 4. I de i stk. 1-3 nævnte stier skal mindst  

 1,3 m2 pr. so og 0,95 m2 pr. gylt være areal med  

 fast gulv og strøelse.
§ 7. Hvor drægtige søer og gylte holdes i  

 enkeltdyrsbokse, jf. § 5, skal der være mindst 90 cm fast gulv  

 målt fra krybbens bagkant.
Boksene skal være indrettet  

 således, at hvert svin kan lægge sig samt hvile og rejse sig uden  

 besvær.
 5. I § 7 ændres »enkeltdyrsbokse, jf. § 5«  

 til: »enkeltdyrsbokse i de første fire uger efter  

 løbning«.
 6. Efter § 7 indsættes:
»§ 7 a.
Hvis drægtige søer og gylte holdes i  

 individuelle stier eller aflastningsstier, jf. § 5, 2. pkt., skal der  

 være mindst 2,8 m2 frit tilgængeligt stiareal pr. dyr,  

 dog skal der i den enkelte sti være mindst 3,5 m2 frit  

 tilgængeligt stiareal.
I en aflastningssti må der anbringes  

 indtil tre dyr.
Hver individuel sti eller aflastningssti skal være  

 udformet således, at hvert dyr let kan vende sig, hvis dette ikke er i  

 modstrid med specifik veterinærrådgivning.
Stk. 2. I de stier, som er nævnt i stk. 1, og i de  

 løsdriftssystemer, som er nævnt i § 6, skal mindst 1,3  

 m2 pr. so og 0,95 m2 pr. gylt være et  

 sammenhængende areal med fast eller drænet gulv eller en  

 kombination heraf og med strøelse.« 7. § 9 affattes således:
 § 9. Drægtige søer og gylte skal have adgang til  

 halm eller andet, der kan give mæthedsfølelse og opfylde deres  

 behov for rodemateriale.
»§ 9. Drægtige søer og gylte skal have permanent  

 adgang til en tilstrækkelig mængde halm eller andet manipulerbart  

 materiale, der kan opfylde deres behov for beskæftigelses- og  

 rodemateriale.« 8. Efter § 9 indsættes:
»§ 9 a.
Drægtige søer og gylte skal have adgang  

 til en tilstrækkelig mængde halm, fyldigt foder eller foder med  

 højt fiberindhold, der kan give mæthedsfølelse og opfylde  

 deres behov for at tygge.« § 11. - - - Stk. 2. Ved hold af drægtige søer og gylte i  

 bygninger, der er taget i brug før lovens ikrafttræden, skal de  

 i §§ 5-9 nævnte krav dog senest være opfyldt den 1. januar  

 2014.
 9. I § 11, stk. 2, ændres »§§ 5-9« til:  

 »§§ 5-7 og § 9«, og »2014« ændres til: »2013, mens de i  

 § 8 nævnte krav senest skal være opfyldt den 1. januar  

 2014«.
§ 2 I lov nr. 104 af 14. februar 2000 om indendørs hold af  

 smågrise, avls- og slagtesvin, som ændret ved § 6 i lov nr.  

 280 af 25. april 2001, foretages følgende ændringer:
 1. § 5 affattes således:
 § 5. Smågrise, avls- og slagtesvin skal have adgang til  

 halm eller andet, der kan tilgodese deres behov for beskæftigelses- og  

 rodemateriale.
»§ 5. Smågrise, avls- og slagtesvin skal have permanent  

 adgang til en tilstrækkelig mængde halm eller andet manipulerbart  

 materiale, der kan opfylde deres behov for beskæftigelses- og  

 rodemateriale.« § 9. Loven træder i kraft den 1. juli 2000, jf. dog  

 stk. 2 og 3.
 2. I § 9, stk. 2, ændres »den 1. juli 2005«  

 til: »den 1. april 2003, og kravet skal være opfyldt for alle bedrifter  

 fra denne dato«.
 Stk. 2. § 5 træder i kraft den 1. juli 2005.
 Stk. 3. Ved hold af smågrise, avls- og slagtesvin i  

 bygninger, der er taget i brug før lovens ikrafttræden, skal de  

 i §§ 3-5 nævnte krav senest være opfyldt den 1. juli  

 2015.
 3. I § 9, stk. 3, ændres »§§ 3-5« til:  

 »§ 3 og § 4«.
