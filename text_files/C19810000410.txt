(Til ligningskommissionerne) Ligningskommissionerne skal i forbindelse med deres stillingtagen til  

 værdiansættelserne i boopgørelser efterprøve ansættelser eller beregninger af  

 rentenydelsers årlige værdi, som er foretaget i boopgørelsen, jfr. herved  

 skattedepartementets cirkulære nr. 144 af 17. juni 1970, pkt. 19, stk. 3.
I visse tilfælde er der til rentenydelse afsat kapital, som ved  

 udfærdigelsen af boopgørelsen foreligger kontant eller indestår på en konto,  

 men som skal anbringes i værdipapirer.
Såfremt indkøbet af disse værdipapirer  

 finder sted en kortere tid efter boets slutning, skal værdiansættelsen ikke  

 foretages på grundlag af det kontante beløb eller det beløb, der henstår på  

 kontoen, men på grundlag af de indkøbte værdipapirers faktiske renteafkast.
 Skattedepartementet skal derfor anmode ligningskommissionerne om at påse,  

 at værdiansættelsen af den årlige værdi af rentenydelserne i sådanne tilfælde  

 sker på grundlag af det faktiske renteafkast af de værdipapirer, der er  

 indkøbt inden udløbet af 3 måneders fristen i kildeskattelovens § 16, stk. 4.
 Man finder samtidig anledning til at henlede opmærksomheden på, at den  

 årlige værdi af brugsret til fast ejendom må ansættes til den leje, der kan  

 opnås ved udleje til anden side.
 Der henvises i øvrigt til Meddelelser fra skattedepartementet nr. 36 s.  

 112.
