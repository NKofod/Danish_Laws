Bekendtgørelse  

 om indhentelse af børneattest ved ansættelse og beskæftigelse af personer i  

 visse tilbud efter lov om social service og i frivillige sociale  

 organisationer I medfør af § 2, stk. 1 og 4, i lov nr. 520 af 21.  

 juni 2005 om indhentelse af børneattest i forbindelse med ansættelse af  

 personale m.v. fastsættes:
 § 1.  

  

 Myndigheder, selvejende institutioner, foreninger m.v. inden for  

 Socialministeriet  

 s  

 ressortområde skal indhente børneattest, inden de ansætter eller beskæftiger  

 personer, der som led i udførelsen af deres opgaver skal have direkte kontakt  

 med børn under 15 år, jf. § 2.
 Stk. 2.  

  

 Indhentelse af  

 børneattest skal ske i overensstemmelse med de regler, der gælder for sådanne  

 attester i § 36 i bekendtgørelse om behandling af personoplysninger i  

 Det  

 Centrale Kriminalregister (Kriminalregistret), herunder, at den,  

 oplysningerne  

 angår, har meddelt skriftligt samtykke til indhentelsen.
§ 2.  

  

 Amtskommuner  

 og kommuner skal indhente børneattest for personer, der skal ansættes eller  

 beskæftiges i den pågældende myndigheds egne tilbud for børn og unge efter  

 lov  

 om social service § 16, § 23, § 40, stk. 6 eller stk. 7,  

 § 49  

 a og § 51, hvis der er tale om en fast tilknytning, herunder for  

 frivillige  

 og studerende i praktik.
Kommuner skal indhente børneattest for personer, der  

 skal godkendes som plejefamilie efter lov om social service § 49, stk.  

 1.
 Stk. 2.  

  

 Selvejende  

 institutioner og private, der driver tilbud til børn og unge efter lov om  

 social service § 16, § 23, § 49, stk. 2, § 51 og  

 § 64,  

 stk. 7, skal indhente børneattest for personer, der skal ansættes eller  

 beskæftiges i de pågældende tilbud, hvis der er tale om en fast tilknytning,  

 herunder for frivillige og studerende i praktik.
 Stk. 3.  

  

 Frivillige  

 sociale organisationer og foreninger, der modtager økonomisk støtte efter lov  

 om social service § 115, stk. 2, skal indhente børneattest for personer,  

 der skal ansættes eller beskæftiges i organisationen eller foreningen, hvis  

 der  

 er tale om en fast tilknytning.
Stk. 4.  

  

 Ved fast  

 tilknytning efter stk. 1-3 forstås, at det fra ansættelsens eller  

 beskæftigelsens begyndelse er hensigten, at personens tilknytning til  

 tilbuddet  

 eller organisationen m.v. skal have mere end enkeltstående eller kortvarig  

 karakter.
I disse tilfælde skal børneattest være indhentet, inden personen  

 tiltræder som ansat eller beskæftiget.
Stk. 5.  

  

 Børneattest skal  

 dog under alle omstændigheder indhentes efter stk. 1-3 senest 3 uger efter  

 det  

 tidspunkt, hvor en person som led i ansættelsen eller beskæftigelsen i mere  

 end  

 3 måneder og inden for dette tidsrum i mindst 3 tilfælde har haft direkte  

 kontakt med børn under 15 år, forudsat at personen fortsat skal være  

 tilknyttet  

 tilbuddet eller organisationen m.v.
Hvis et tilfælde efter 3. pkt. udgør en  

 sammenhængende periode på mere end 2 uger, skal der indhentes børneattest.
 Stk. 6.  

  

 Der skal ikke på  

 ny indhentes børneattest for en person som nævnt i stk. 1, hvis vedkommende  

 overgår til anden ansættelse eller beskæftigelse inden for samme myndighed,  

 selvejende institution, organisation m.v.
§ 3.  

  

 Forsætlig overtrædelse af bekendtgørelsens § 2 straffes med bøde.
Dette  

 gælder dog ikke for offentlige forvaltningsmyndigheders overtrædelser.
Der  

 kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Stk. 2.  

  

 Overtrædelser,  

 som omfattes af § 3, stk. 1, påtales af det offentlige.
 § 4.  

  

 Bekendtgørelsen træder i kraft den 1. juli 2005.
