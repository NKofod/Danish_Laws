Betænkning afgivet af Socialudvalget den  

 22. marts 2001 Betænkning over Forslag til lov om ændring af lov om  

 social pension og andre love (Førtidspensionsreform) [af  

 socialministeren (Henrik Dam Kristensen)] 1. Ændringsforslag Socialministeren har stillet 17 ændringsforslag til  

 lovforslaget.
2. Udvalgsarbejdet Lovforslaget blev fremsat den 15. december 2000 og var til  

 1. behandling den 25. januar 2001. Lovforslaget blev efter 1. behandling  

 henvist til behandling i Socialudvalget.
Lovforslaget blev behandlet sammen  

 med L 135 (forslag til lov om fleksydelse) og L 136 (forslag til lov om  

 ændring af lov om aktiv socialpolitik og andre love) som tilsammen  

 udgør »førtidspensionsreformen«.
Møder Udvalget har behandlet lovforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Alzheimerforeningen, Carsten Andersen, Grenaa, Jørgen Anthon, Fårevejle, Niels Dam, Odense SV, Dansk Handicap Forbund, Diabetesforeningen, Foreningen af Førtidspensionister, Foreningen for Førtidspensionister i  

 Storstrøms Området, Landsforeningen for Førtidspensionister, ME/CFS Foreningen, PTU   Landsforeningen af Polio-, Trafik- og Ulykkesskadede  

 og SiD, Kerteminde.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Carsten Andersen, Grenaa, Diabetesforeningen, Landsforeningen for Førtidspensionister, ME/CFS Foreningen, PTU - Landsforeningen af Polio-, Trafik- og Ulykkesskadede  

 og SiD, Silkeborg.
Spørgsmål Udvalget har stillet 42 spørgsmål til  

 socialministeren, 2 til justitsministeren og 1 til undervisningsministeren  

 til skriftlig besvarelse, som disse har besvaret. 2 af udvalgets  

 spørgsmål og socialministerens svar herpå er optrykt som  

 bilag 2 til betænkningen.
3. Indstillinger og politiske bemærkninger Et flertal i udvalget (udvalget med undtagelse af  

 DF og EL) indstiller lovforslaget til vedtagelse med de af  

 socialministeren stillede ændringsforslag.
Socialistisk Folkeparti ønsker at præcisere,  

 at indførelsen af en metode til god sagsbehandling på  

 førtidspensionsområdet ikke alene kan højne kvaliteten i  

 afgørelsesgrundlaget.
En generel kvalitetsforhøjelse  

 kræver, at kommunerne ansætter kvalificeret og veluddannet  

 arbejdskraft til at afdække borgerens ressourceprofil i henhold til  

 metoden.
Metode til god sagsbehandling på  

 førtidspensionsområdet har ikke til hensigt at fungere som en  

 facitliste for førtidspensionsansøgere, men er alene egnet til  

 at systematisere sagsbehandlingen for den uddannede  

 socialrådgiver/formidler.
 Centrum-Demokraterne har under det forberedende arbejde om  

 de tre love, der tilsammen danner lovkomplekset »Den ny Førtidspensionsreform«,  været meget optaget af det ændrede  

 menneskesyn, der er det grundlæggende nye i reformen.
Udgangspunktet for sagsbehandlingen bliver med reformen  

 det enkelte menneskes ressourcer, det enkelte menneskes værdi.
Det er  

 ikke det, ansøgeren ikke formår, der tæller, men det, man  

 kan klare.
Skal reformen fungere optimalt, er det nødvendigt  

 at få det rummelige arbejdsmarked til at fungere.
Der skal såvel  

 lovgivningsmæssigt som hos den enkelte arbejdsgiver skabes  

 forståelse for dette.
Centrum-Demokraterne tilkendegav ved begyndelsen af  

 forhandlingerne ønsket om at få løst de økonomiske  

 problemer, der knytter sig til at gå fra førtidspension til  

 folkepension.
Mange førtidspensionister har jo ikke haft muligheder  

 for på samme måde som andre med tilknytning til arbejdsmarkedet  

 at etablere en alderspensionsordning.
Centrum-Demokraterne er derfor meget tilfredse med i  

 forhandlingerne at være imødekommet på netop dette punkt.  

 Der vil således fremover være to former for alderspension  

 gældende.
En udvidet obligatorisk og en valgfri favorabel model, som vi  

 kender fra arbejdsmarkedet.
Lovkomplekset er samtidig en prøvesten for  

 kommunernes evne til, også i de små kommuner, at kunne  

 løfte det sociale ansvar, der følger med gennemførelsen  

 af reformen.
De Samvirkende Invalideorganisationer har givet udtryk for  

 bekymring i så henseende, en bekymring som Centrum-Demokraterne deler.  

 På den baggrund støtter Centrum-Demokraterne De Samvirkende  

 Invalideorganisationers ønske om, at man i kommunerne kan oprette  

 handicapråd.
 Centrum-Demokraterne mener, at de særlige problemer,  

 som især yngre handicappede har med kommunernes forvaltning af loven,  

 bedre kunne varetages af et handicapråd i den enkelte kommune.
 Et mindretal (DF og EL) indstiller lovforslaget til  

forkastelse ved 3. behandling og vil stemme imod de af  

 socialministeren stillede ændringsforslag.
Dansk Folkeparti har ikke på noget tidspunkt  

 været indkaldt til forhandlinger om førtidspensionsreformen, som  

 er blevet endeligt besluttet af reformpartierne (S, V, KF, SF, CD, RV og KRF)  

 bag totalt lukkede døre.
Dansk Folkeparti har derfor heller ikke haft  

 nogen indflydelse på udformningen af det foreliggende lovforslag.
Dansk Folkeparti finder det dybt beklageligt, at der i  

 dansk lovgivning med disse lovforslag indføres et princip, hvor en  

 befolkningsgruppe   førtidspensionisterne   deles op i et A- og et  

 B-hold.
De nuværende og de kommende førtidspensionister tildeles  

 økonomiske ydelser efter to forskellige regelsæt, og denne  

 forskelsbehandling kan strække sig over en periode på op til  

 flere årtier.
Dansk Folkeparti finder det ikke usandsynligt, at denne  

 uholdbare retstilstand vil blive underkendt ved Højesteret eller  

 Menneskerettighedsdomstolen som værende diskriminerende.
Derfor skal de  

 nuværende førtidspensionister, der ønsker det, have  

 mulighed for at overgå til den kommende førtidspensionsordning,  

 uden at deres status som førtidspensionister i øvrigt bliver  

 ændret.
 Den kommende enstrengede ydelse på dagpengemaksimum  

 er en forbedring, men det er uforståeligt og diskriminerende, at  

 ægtefæller eller samlevende førtidspensionister skal  

 straffes med et fradrag på 15 pct.
Dansk Folkeparti er i øvrigt positive over for de  

 intentioner, der ligger i forslaget om det rummelige arbejdsmarked,  

 således at personer med nedsat arbejdsevne ved hjælp af de  

 nødvendige støtteforanstaltninger og hjælpemidler kan  

 klare et fleksjob eller andre former for jobtilbud og dermed kan blive  

 selvforsørgende.
Men det skal ske uden pres fra de kommunale  

 sagsbehandlere.
Ligeledes er det vigtigt, at den meget betydelige og  

 forventelige stigning i efterspørgslen efter alle former for  

 hjælpemidler bliver dækket, således at disse er til  

 rådighed samtidig med det tilbudte job.
Det har vist sig, at dette  

 allerede nu er et stort problem, og at jobmuligheden derfor er glippet.
 Dansk Folkeparti frygter, at specielt de ældre  

 fysisk eller psykisk nedslidte stadig vil blive slæbt gennem gentagne  

 resultatløse forsøg på aktivering, revalidering og  

 arbejdsprøvninger, da formålet med  

 førtidspensionsreformen er, at så få som muligt bliver  

 tilkendt førtidspension uanset restarbejdsevnen.
 I øvrigt er det således, at  

 førtidspensionsreformen er en kolos på lerfødder, der  

 vælter, hvis der ikke kan etableres det fornødne antal fleksjob.  

 Det har der fra mange sider været en meget stor skepsis over for, og  

 blandt andet Kommunernes Landsforening skriver i høringssvaret, at  

»udmøntningen af  

 førtidspensionsreformen og det rummelige arbejdsmarked vil være  

 den absolut største udfordring, kommunerne bliver stillet over for i  

 de kommende år.« Og det er  

 vist meget diplomatisk sagt.
 Derfor er det vigtigt, at kommunerne bliver kompenseret  

 gennem refusionsordningerne, således at incitamentet til  

 kassetænkning på førtidspensionsområdet  

 minimeres.
 Dansk Folkeparti er stærkt utilfreds med de  

 kommunale lægekonsulenters rolle i førtidspensionssager, hvor  

 speciallægeerklæringerne ofte tilsidesættes, og  

 ansøgerne må vente i årevis på at få deres sag  

 endeligt afgjort.
 Reglerne om frakendelse af førtidspension er  

 så uklart formuleret, at Landsforeningen af Polio-, Trafik- og  

 Ulykkesskadede har udtalt, at det med sikkerhed vil føre til sager,  

 hvor Ombudsmanden og Højesteret ad åre vil underkende praksis.
Retssikkerhedslovens § 69 forhindrer, at kommunernes  

 kommende skønsmæssige tilkendelse af handicapkompenserende  

 ydelser kan efterprøves af Det Sociale Nævn og af Den Sociale  

 Ankestyrelse.
Derfor finder Dansk Folkeparti, at det er en klar forringelse,  

 når de nuværende faste ydelser til pleje og bistandstillæg  

 samt invaliditetsydelsen bortfalder, og ydelserne overgår til  

 socialministerens ressort og dermed til kommunernes skønsmæssige  

 afgørelser.
Dansk Folkeparti mener i øvrigt, at de  

 handicapkompenserende ydelser skal fortsætte ud over  

 folkepensionsalderen.
Funktionsnedsættelsen forsvinder ikke fordi man  

 fylder de 65 år, som folkepensionsalderen bliver nedsat til.
 Bagatelgrænsen for handicapkompensationen på  

 6.000 kr. om året skal fjernes, da et beløb i den  

 størrelsesorden ikke kan kompenseres på anden vis af en meget  

 handicappet førtidspensionist, der reelt har udgifter af den  

 størrelsesorden.
Førtidspensionsreformen finansieres hovedsageligt  

 af satspuljemidlerne.
Det betyder, at det er alle pensionister og personer,  

 der modtager overførselsindkomster, der mister 0,3 pct. af den  

 årlige satsregulering af deres ydelser.
Det vil sige, at det er en »fodre hunden med sin egen hale« finansiering, som førtidspensionsforligspartierne  

 benytter sig af.
Det finder Dansk Folkeparti uacceptabelt.« Enhedslisten er enig i, at der er behov for en  

 førtidspensionsreform.
Men forslaget er ikke nogen forbedring.  

 Formuleringerne i forslaget tager  i høj grad udgangspunkt i mistro og  

 kontrol i forhold til de borgere, der er så uheldige af have en varigt  

 nedsat arbejdsevne.
Der er næppe nogen af dem, der som små  

 drømte om en tilværelse som førtidspensionist.
Ethvert  

 anstændigt møde mellem det sociale system og en borger må  

 tage udgangspunkt i, at borgeren har en god grund til at bede om hjælp,  

 og målet bør derfor være, at man i samarbejde finder den  

 bedste løsning.
Hvis borgeren har lyst og mod til en revalidering, er det  

 altid den bedste løsning.
En selektiv arbejdsplacering, f.eks. i  

 fleksjob, kan også være en god løsning, men der vil  

 også være situationer, hvor det at trække en borger igennem  

 diverse aktiveringer og arbejdsprøvninger tenderer mishandling.
Derfor  

 er det et urimeligt udgangspunkt for en reform, at antallet af nye  

 førtidspensionister næsten skal halveres.
Førtidspensionen bør være så  

 høj, at man rent faktisk kan leve anstændigt af den.
Men  

 dagpengemaksimum er ikke et anstændigt livslangt  

 forsørgelsesgrundlag.
Da reformen fjerner muligheden for personlige  

 tillæg til førtidspensionister og samtidig forringer  

 boligstøtten, betyder det, at mange borgere henvises til livslang  

 fattigdom.
Særlig slemt ser det ud for enlige forsørgere, fordi  

 også det særlige børnetilskud fjernes.
En naturlig  

 konsekvens havde været at fastsætte en pensionsstørrelse,  

 som modsvarer det indtægtstab, førtidspensionister reelt  

 har.
Førtidspensionen er en erstatning for manglende  

 løn.
Derfor er det urimeligt, at »lønnens«  

 størrelse fortsat skal være afhængig af en  

 ægtefælles eller samlevers indtægt.
Ideen om at frigøre handicapkompensationen fra  

 forsørgelsen er rigtig.
Men der er stor fare for, at ydelsen af  

 kompensation drukner i administration.
Handicappede har mange små  

 merudgifter, som det er svært at dokumentere.
Hvornår er f.eks.  

 den ekstra biograf- eller teaterbillet udtryk for nødvendigheden af at  

 have en ledsager? Enhedslisten er også bekymret for, at de  

 skærpede opfølgningsregler kan få en negativ drejning.  

 Også mennesker med varigt nedsat arbejdsevne bør have ret til et  

 aktivt liv, hvor de deltager i demokratiet, engagerer sig i foreningslivet,  

 uden at de hele tiden skal frygte, at de nu har tilegnet sig nogle  

 kompetencer, der udgør en trussel mod tilkendelsen af pension.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af et flertal  

(udvalget med undtagelse af DF og EL):
Til § 1 1) I indledningen indsættes efter »13. december 2000,« ordene: »§ 12 i lov nr. 1286 af 20. december 2000 og lov nr. 1309 af  

 20. december 2000,«.
[Konsekvensrettelse] 2) I den under nr. 8 foreslåede affattelse af §  

 29, stk. 1, nr. 1, indsættes efter 1. pkt. som nyt punktum:
» [Konsekvensændring som følge af  

 ændring af ligningsloven] 3) I den under nr. 15 foreslåede § 32 a, stk.  

 1, nr. 1, indsættes efter 1. pkt. som nyt punktum:
» [Konsekvensændring som følge af ændring  

 af ligningsloven] 4) Nr. 19 udgår.
[ATP-bidrag bliver obligatorisk] 5) I den under nr. 22 foreslåede § 33 b, stk.  

 3, ændres: »Arbejdsmarkedets Tillægspension« til: »Arbejdsmarkedets Tillægspension eller til andet  

 pensionsselskab efter modtagerens valg.« [Mulighed for indbetaling til andet pensionsselskab end  

 ATP] 6) Efter nr. 32 indsættes som nyt nummer:
» [Korrektion] 7) I den under nr. 33 foreslåede affattelse af  

§ 49, stk. 1, udgår nr. 14.
 Nr. 15 bliver herefter nr. 14.
[Konsekvensrettelse] 8) I den under nr. 33 foreslåede affattelse af  

§ 49, stk. 4, ændres »nr. 2, 4-7, 10 og 14« til: »nr. 2, 4-7  

 og 10«.
[Konsekvensrettelse] 9) I den under nr. 38 foreslåede affattelse af  

§ 62, stk. 2, udgår 3. pkt.
[Ændring af vurderingsgrundlag for personer med  

 bopæl i udlandet] Til § 2 10) I den under nr. 2 foreslåede affattelse af  

§ 84, stk. 1, ændres »forsørgelsen« til: »den daglige  

 livsførelse«.
Til § 5 11) I den under nr. 4 foreslåede affattelse af  

§ 2 a, stk. 1, 2. pkt., stk. 2, 2. pkt., og stk. 3, 2. pkt.,  

 indsættes efter »husstandsfællesskab med «: »en lejer,«.
[Præcisering vedrørende  

 boligsikringsmodtager, der er husstandsmedlem hos en lejer] 12) I den under nr. 4 foreslåede affattelse af  

§ 2 a indsættes efter stk. 4 som nyt stykke:
» [Præcisering af boligstøtte til andelshavere  

 i bofællesskaber] 13) Efter nr. 4 indsættes som nye numre:
» » [Præcisering af personkredsen af  

 førtidspensionister] 02. I § 14 indsættes efter stk. 4  som nyt stykke:
» [Fravigelse af den maksimale leje for stærkt  

 bevægelseshæmmede, der anvises en egnet bolig] 14) Nr. 6 affattes således:
» [Præcisering vedrørende boligudgiften for  

 boligsikring til ejere og andelshavere] 15) Efter nr. 7 indsættes som nyt nummer:
» » Stk. 3 bliver herefter stk. 4.« [Fravigelse af den maksimale boligstøtte for  

 stærkt bevægelseshæmmede, der anvises en egnet bolig] 16) Efter nr. 14 indsættes som nyt nummer:
» [Præcisering vedrørende modtagere af boligstøtte som  

 lån] Til § 6 17) I stk. 1 ændres »stk. 3-7« til:  

»stk. 3-8«, og efter stk. 2 indsættes som nyt stykke:
» Stk. 3-7 bliver herefter stk. 4-8.
[Konsekvensændring] Bemærkninger Til nr. 1 Der er tale om konsekvensrettelser som følge af §  

 12 i lov nr. 1286 af 20. december 2000 om ændring af ligningsloven, lov  

 om VækstFonden og forskellige andre love (Beskatning ved  

 aflønning i form af aktier, tegningsretter og aktiekøberetter)  

 og lov nr. 1309 af 20. december 2000 om ændring af lov om social  

 pension (Ophævelse af reglen om tillæg for fiktiv indtægt  

 og ændring af regler for beregning af pensionstillæg til gifte  

 m.v.).
Til nr. 2 og 3 Der er tale om konsekvensrettelser som følge af §  

 12 i lov nr. 1286 af 20. december 2000 om ændring af ligningsloven, lov  

 om VækstFonden og forskellige andre love (Beskatning ved  

 aflønning i form af aktier, tegningsretter og  

 aktiekøberetter).
Til nr. 4 Grænsen på 20.000 kr. for obligatorisk bidrag  

 til ATP-ordningen foreslås ophævet, dvs. at bidrag til  

 ATP-ordningen bliver obligatorisk for alle kommende  

 førtidspensionister.
For en obligatorisk ordning for alle taler, at  

 grænsen på 20.000 kr. vil være administrativt meget  

 besværlig.
Det blev i lovforslaget forudsat, at opgørelsen af  

 pensionstilsagn skulle følge de regler, der gælder i  

 efterlønsordningen, men opgørelsen skal dog her typisk ske  

 mange år før det fyldte 60. år, og det kan i princippet  

 ske mange gange for den enkelte.
Dette vil medføre en meget  

 større administrativ belastning.
For en obligatorisk ordning for alle  

 taler også, at ordningen er så fordelagtig, at mange næppe  

 vil fravælge denne, men at det måske netop er de  

 førtidspensionister, som har mindst økonomisk råderum,  

 der fravælger denne gunstige ordning, hvilket er uheldigt.
Til nr. 5 Der foreslås givet mulighed for indbetaling til et  

 andet pensionsselskab end ATP, f.eks. til en arbejdsmarkedspensionsordning,  

 som førtidspensionisten tidligere har bidraget til.
Dette kan  

 være et bidrag til at sikre lidt mere overskuelighed for den enkelte  

 over sine forskellige pensionsopsparingsordninger.
Det er i givet fald en  

 forudsætning, at indbetalingerne alene anvendes til de ydelser, der er  

 specificeret i lovforslaget, dvs. alderspension og udbetalinger ved  

 dødsfald.
Til nr. 6 og 17 I forbindelse med vedtagelsen af L 111   Forslag til lov  

 om ændring af lov om social pension (Ophævelse af reglen om  

 tillæg for fiktiv indtægt og ændring af regler for  

 beregning af pensionstillæg til gifte m.v.) blev  

 konsekvensændring af afrundingsbestemmelsen i lovens § 49, stk. 4, ikke  

 foretaget fuldt ud korrekt (manglende afrunding af § 49, stk. 1, nr. 6).
 Med ændringsforslaget rettes der op på  

 dette.
 Denne ændring træder efter forslaget i kraft  

 dagen efter bekendtgørelsen i Lovtidende.
Til nr. 7 og 8 Der er tale om konsekvensrettelser som følge af den  

 foreslåede ændring i nr. 4.
Til nr. 9 Ændringsforslaget har til hensigt at sikre, at  

 personer med bopæl i udlandet bliver vurderet på samme grundlag  

 som personer med bopæl i Danmark.
Den Sociale Sikringsstyrelse, som  

 administrerer pensionsloven for personer med bopæl i udlandet, har  

 påpeget, at lovforslagets affattelse af § 62, stk. 2, vil  

 medføre, at der vil blive tilkendt pension til ansøgere med  

 bopæl i et land, hvor muligheder for at opnå beskæftigelse  

 på særlige vilkår ikke foreligger eller er  

 begrænsede. Ændringsforslaget indebærer, at Den Sociale  

 Sikringsstyrelse foretager en fiktiv vurdering af ansøgerens  

 beskæftigelsesmuligheder efter danske regler, det vil sige en  

 vurdering, som om ansøgeren var bosat i Danmark.
Dette er i  

 overensstemmelse med Den Sociale Sikringsstyrelses praksis i forbindelse med  

 vurderingen efter den gældende bestemmelse i pensionslovens § 15, stk.  

 2, om afprøvning af alle aktiverings-, revaliderings- og  

 behandlingsmæssige foranstaltninger.
Til nr. 10 Baggrunden for ændringsforslaget er  

 høringssvar fra DSI og PTU om en mere præcis og tidssvarende  

 formulering i stedet for den gældende »ved forsørgelsen «, som blot var en videreførelse af bistandslovens  

 oprindelige formulering.
Der er således alene tale om en sproglig  

 præcisering.
Til nr. 11 Ved ændringen præciseres, at den person, der  

 modtager førtidspension, og som er stærkt  

 bevægelseshæmmet eller modtager døgnhjælp, har ret  

 til boligstøtte til en lejebolig, selv om det er et husstandsmedlem,  

 der er lejer ifølge lejekontrakten.
 Ændringen præciserer, at der for disse  

 persongrupper kan udbetales boligsikring efter den fravigelse af 15  

 pct.-reglen, der er foreslået ved lovforslagets § 5, nr. 7, selv om det  

 er et husstandsmedlem, der er lejer.
Til nr. 12 Ændringen er redaktionel.
Til nr. 13 og 15 Ad nr. 01 Ved ændringsforslaget fastslås, at de  

 foreslåede særlige regler for boligsikring til  

 førtidspensionister også gælder personer, der modtager en  

 social pension svarende til en dansk førtidspension fra et  

 EU/EØS-land, når forordning nr. 1408/71 med senere  

 ændringer finder anvendelse på denne pension.
Efter den gældende lovs § 2 ligestilles modtagere af  

 en sådan udenlandsk social pension med modtagere af dansk  

 førtidspension ved beregningen af individuel boligstøtte.
Der  

 er ikke ved lovforslaget tilsigtet nogen ændring heraf.
 Det foreslås derfor som § 2 b fastsat i  

 boligstøtteloven, at retten til boligsikring efter de foreslåede  

 regler for førtidspensionister omfatter personer, der har bopæl  

 i Danmark, og som modtager en tilsvarende udenlandsk pension, som  

 Rådets forordning (EØF) nr. 1408/71 finder anvendelse  

 på.
 Antallet af personer med udelukkende udenlandske  

 pensioner, som modtager boligstøtte, er yderst begrænset.
Ad nr. 02 og nr. 15 For stærkt bevægelseshæmmede, der bor i  

 en bolig, der er egnet herfor, forøges den maksimale leje, hvortil  

 boligstøtte kan ydes, med 50 pct. efter den gældende  

 boligstøttelovs § 14, stk. 2.
Efter lovens § 23, stk. 1, forøges den  

 boligstøtte, der kan ydes, tilsvarende med 50 pct. for denne  

 persongruppe.
Reglerne gælder modtagere af såvel boligsikring som  

 boligydelse.
 For boligydelsesmodtagere, der af kommunen anvises en  

 ældrebolig efter den tidligere ældreboliglov eller en almen  

 bolig, gælder der ikke noget maksimum for den leje, der kan ydes  

 boligydelse til eller for boligydelsens størrelse, jf. lovens §§ 14,  

 stk. 3, og 23, stk. 2.
De Samvirkende Invalideorganisationer har anført,  

 at fysisk handicappede, der af kommunen anvises en bolig, der er egnet for  

 deres handicap, efter førtidspensionsreformen kan blive stillet i en  

 økonomisk vanskelig situation, hvis lejen i den anviste bolig er meget  

 høj.
Baggrunden herfor er, at der efter de gældende regler ikke  

 kan ydes boligsikring til den del af lejen, der måtte overstige lovens  

 maksimum med mere end 50 pct., og at der ikke kan ydes boligsikring med et  

 beløb, der overstiger lovens maksimum med mere end 50 pct.
 Ved det i ændringsforslag nr. 13 foreslåede  

 nr. 02 foreslås, at lovens maksimum for den leje, der kan ydes  

 boligsikring til, ikke skal gælde, hvor en stærkt  

 bevægelseshæmmet på grund af sit handicap får anvist  

 en egnet ældrebolig eller almen bolig af kommunen.
 Ved ændringsforslag nr. 15 foreslås, at lovens  

 maksimum for den boligsikring, der kan ydes, ikke skal gælde, hvor en  

 stærkt bevægelseshæmmet på grund af sit handicap  

 får anvist en sådan egnet ældrebolig eller almen bolig af  

 kommunen.
 Forslagene skønnes ikke at have  

 nævneværdige økonomiske konsekvenser.
Til nr. 14 Ændringen er en redaktionel konsekvens af, at der  

 efter lovforslagets § 5, nr. 4, i nogle tilfælde kan ydes boligsikring  

 også til ejer- og andelsboliger, hvor boligudgiften opgøres  

 efter lovens kapitel 3.
Til nr. 16 Ændringen er redaktionel.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 137 Bilagsnr.
Titel 1 Henvendelse af 7/1-01 fra Foreningen af Førtidspensionister 2 Pressemeddelelse fra Dansk Blindesamfund 3 Henvendelse af 5/1-01 fra PTU   Landsforeningen for Polio-, Trafik- og  

 Ulykkesskadede 4 Spm. 1 om kommentar til henvendelsen fra PTU, til socialministeren 5 LO's høringssvar samt LO-notat om anvendelse af  

 arbejdsevnekriteriet 6 Henvendelse af 12/1-01 fra Ældre Sagen 7 Artikel fra Socialrådgiveren 2/2001: Ringere vilkår for  

 samlevende 8 Fremsendelse af høringssvar 9 Henvendelse af 18/1-01 fra PTU 10 Henvendelse af 18/1-01 fra Niels Dam, Odense SV 11 Henvendelse af 22/1-01 fra Alzheimerforeningen 12 Spm. 2 om kommentar til høringssvar fra LO, til socialministeren 13 Spm. 3 om kommentar til høringssvar fra Ældre Sagen, til  

 socialministeren 14 Spm. 4 om kommentar til høringssvar fra PTU, til socialministeren 15 Spm. 5 om kommentar til henvendelse af 18/1-01 fra Niels Dam, til  

 socialministeren 16 Spm. 6 om kommentar til henvendelsen fra Alzheimerforeningen, til  

 socialministeren 17 Yderligere høringssvar på lovforslaget 18 Socialministerens kommentarer til høringssvarene 19 Henvendelse af 24/1-01 fra Dansk Handicap Forbund 20 Spm. 7 om kommentar til henvendelse fra Dansk Handicap Forbund, til  

 socialministeren 21 Talepapir fra SiD til brug for deres foretræde for udvalget den 1.  

 februar 2001 22 Henvendelse af 29/1-01 fra PTU 23 Henvendelse af 31/1-01 fra SiD, Kerteminde 24 Spm. 8 om kommentar til skrivelse fra PTU, til socialministeren 25 Spm. 9 om kommentar til henvendelse fra SiD, Kerteminde, til  

 socialministeren 26 Spm. 10 om kommentar til beregninger fra Bureau 2000 for DSI og om  

 børnetilskud for eneforsørgere på førtidspension,  

 til socialministeren Spm. 11 om skattereformens virkning, til socialministeren Spm. 12 om handicapkompensation til en stor del af dem, der i dag  

 får tilkendt højeste førtidspension, til socialministeren Spm. 13 om, hvor mange der vil blive frakendt pensionen om året, til  

 socialministeren Spm. 14, om ministeren kan bekræfte, at det ikke er tanken med den  

 nye førtidspensionsreform, at flere skal frakendes pension, til  

 socialministeren Spm. 15 om, hvilke tanker ministeren har gjort sig om  

 hjemmearbejdspladser, til socialministeren Spm. 16 om ministerens overvejelser om det rummelige arbejdsmarked og  

 hjælpemidler, når der kommer flere handicappede på  

 arbejdsmarkedet, til socialministeren Spm. 17 om opgørelse over de eksisterende fleksjobs fordeling  

 på ufaglærte og faglærte jobs, til socialministeren 27 Tidsplan for udvalgsbehandlingen af lovforslaget 28 Svar på spm. 1 om kommentar til henvendelsen fra PTU, fra  

 socialministeren Svar på spm. 2 om kommentar til høringssvar fra LO, fra  

 socialministeren Svar på spm. 3 om kommentar til høringssvar fra Ældre  

 Sagen, fra socialministeren Svar på spm. 4 om kommentar til høringssvar fra PTU, fra  

 socialministeren Svar på spm. 5 om kommentar til henvendelse fra Niels Dam, fra  

 socialministeren Svar på spm. 6 om kommentar til henvendelsen fra  

 Alzheimerforeningen, fra socialministeren 29 Notat fra Socialministeren med høringssvar fra Kontaktudvalget til  

 det frivillige sociale arbejde 30 Henvendelse af 8/2-01 fra Jørgen Anthon, Fårevejle 31 Spm. 18 om kommentar til henvendelse fra Jørgen Anthon,  

 Fårevejle,  til socialministeren 32 Henvendelse af 13/2-01 fra Diabetesforeningen 33 Spm. 19 om kommentar til henvendelse fra Diabetesforeningen, til  

 socialministeren 34 Bilaget er udgået 35 Bilaget er udgået 36 Henvendelse af 18/2-01 fra Foreningen for Førtidspensionister i  

 Storstrøms Området 37 Spm. 21 om kommentar til henvendelse fra Foreningen for  

 Førtidspensionister i Storstrøms Området, til  

 socialministeren 38 Henvendelse af 1/3-01 fra Landsforeningen for Førtidspensionister 39 Svar på spm. 7 om kommentar til henvendelse fra Dansk Handicap  

 Forbund, fra socialministeren Svar på spm. 8 om kommentar til skrivelse fra PTU, fra  

 socialministeren Svar på spm. 9 om kommentar til SiD, Kertemindes henvendelse, fra  

 socialministeren Svar på spm. 10 om kommentar til beregninger fra Bureau 2000 for DSI  

 og retten til børnetilskud for eneforsørgere på  

 førtidspension, fra socialministeren Svar på spm. 11 om skattereformens virkning, fra socialministeren Svar på spm. 12 om handicapkompensation til en stor del af dem der i  

 dag får tilkendt højeste førtidspension, fra  

 socialministeren Svar på spm. 13 om, hvor mange der vil blive frakendt pension om  

 året, fra socialministeren Svar på spm. 14, om ministeren kan bekræfte, at det ikke er  

 tanken, at flere skal frakendes pension, fra socialministeren Svar på spm. 15 om, hvilke tanker ministeren har gjort sig om  

 hjemmearbejdspladser, fra socialministeren Svar på spm. 16 om ministerens overvejelser om det rummelige  

 arbejdsmarked og hjælpemidler, når der kommer flere handicappede  

 på arbejdsmarkedet, fra socialministeren Svar på spm. 17 om opgørelse over de eksisterende fleksjobs  

 fordeling på ufaglærte og faglærte jobs, fra  

 socialministeren Svar på spm. 18 om kommentar til henvendelse fra Jørgen  

 Anthon, Fårevejle, fra socialministeren 40 Spm. 22 om betydningen af, at begrebet mellemste førtidspension  

 udgår af lovgivningen, til justitsministeren Spm. 23 om retstilstanden for de personer, som i årtier har  

 indbetalt til ordningen, til justitsministeren 41 Henvendelse af 26/2-01 fra Carsten Andersen, Grenaa 42 Spm. 24 om kommentar til henvendelse fra Carsten Andersen, Grenaa, til  

 socialministeren 43 Spm. 25 om kommentar til henvendelse fra Landsforeningen for  

 Førtidspensionister, til socialministeren 44 Spm. 26 om kommentar til henvendelse fra Carsten Andersen, til  

 undervisningsministeren 45 Spm. 27 om, hvilke økonomiske konsekvenser det vil medføre,  

 hvis personer tildelt førtidspension før 1. januar 2003 bliver  

 omfattet af lovforslaget, til socialministeren Spm. 28 om, hvilke administrative problemer det vil medføre, at der  

 i en periode skal administreres efter to forskellige regelsæt for  

 tildeling af førtidspension, til socialministeren Spm. 29 om indføjelse af tidshorisont for, hvornår de  

 nuværende førtidspensionister kan overgå til de nye  

 regelsæt for tildeling af førtidspension, til socialministeren Spm. 30, om en læge ansat af kommunerne som lægekonsulent er  

 uvildig i forbindelse med tilkendelse af førtidspension, til  

 socialministeren Spm. 31, om der fremover vil blive lagt større vægt på  

 speciallægeerklæringer, til socialministeren Spm. 32, om det er korrekt, at en kommunal lægekonsulent ikke  

 må være den afgørende faktor i en  

 førtidspensionssag, til socialministeren Spm. 33, om i hvor stort omfang der er genoptaget  

 førtidspensionssager, til socialministeren Spm. 34, om Folketingets Ombudsmand har været inddraget i  

 lægekonsulenters rolle i førtidspensionssager, til  

 socialministeren Spm. 35, om der er mulighed for at indføje lempeligere regler for  

 handicappedes overgang til folkepension, til socialministeren Spm. 36, om der er taget højde for eventuelle  

 konjunkturændringer i forbindelse med fleksjob, til socialministeren 46 Spm. 37 om kommentar til Kommunernes Landsforenings nyhedsbrev Kommunalt  

 fokus om regionale forskelle på førtidspension, til  

 socialministeren 47 Svar på spm. 19 om kommentar til henvendelse fra Diabetesforeningen,  

 fra socialministeren Svar på spm. 21 om kommentar til henvendelse fra Foreningen for  

 Førtidspensionister i Storstrøms Området, fra  

 socialministeren Svar på spm. 24 om kommentar til henvendelse fra Andersen, Carsten,  

 Grenaa, fra socialministeren Svar på spm. 25 om kommentar til henvendelse fra Landsforeningen for  

  Førtidspensionister, fra socialministeren 48 Spm. 38 om ministeren vil sikre, at der ved udmåling af merudgifter  

 tages højde for udefinerbare småudgifter samt til den enkelte  

 brugers retssikkerhed, til socialministeren 49 Henvendelse af 3/3-01 fra Jørgen Anthon, Fårevejle 50 Kopi af  spm. 85, alm. del   bilag 400, om førtidspension ifm.  

 invaliditetsydelsen, til socialministeren Kopi af  spm. 86, alm. del   bilag 400, om pensionstillæg, til  

 socialministeren Kopi af  spm. 87, alm. del   bilag 400, om et økonomisk  

 løft, til socialministeren 51 Svar på spm. 27 om, hvilke økonomiske konsekvenser det vil  

 medføre, hvis personer tildelt førtidspension før 1.  

 januar 2003 bliver omfattet af lovforslaget, fra socialministeren Svar på spm. 28 om, hvilke administrative problemer det vil  

 medføre, at der administreres efter to forskellige regelsæt, fra  

 socialministeren Svar på spm. 29 om indføjelse af tidshorisont for,  

 hvornår de nuværende førtidspensionister kan overgå  

 til de nye regelsæt for tildeling af førtidspension, fra  

 socialministeren Svar på spm. 30, om en læge ansat af kommunerne som  

 lægekonsulent er uvildig i forbindelse med tilkendelse af  

 førtidspension, fra socialministeren Svar på spm. 31, om der fremover vil blive lagt større  

 vægt på speciallægeerklæringer, fra socialministeren Svar på spm. 32, om det er korrekt, at en kommunal  

 lægekonsulent ikke må være den afgørende faktor i en  

 førtidspensionssag, fra socialministeren Svar på spm. 33 om, i hvor stort omfang der er genoptaget  

 førtidspensionssager, fra socialministeren Svar på spm. 34, om Folketingets Ombudsmand har været  

 inddraget i førtidspensionssager, fra socialministeren Svar på spm. 35, om der er mulighed for at indføje  

 lempeligere regler for handicappedes overgang til folkepension, fra  

 socialministeren Svar på spm. 36, om der er taget højde for eventuelle  

 konjunkturændringer i forbindelse med fleksjob, fra  

 socialministeren Svar på spm. 37 om kommentar til Kommunernes Landsforenings  

 nyhedsbrev Kommunalt fokus om regionale forskelle på  

 førtidspension, fra socialministeren 52 Spm. 39 om, hvordan det sikres, at det ikke blot bliver de socialfaglige  

 medarbejdere, der kommer til at arbejde efter den ny tilkendelsespraksis, til  

 socialministeren Spm. 40 om, hvordan man vil sikre, at de, der efteruddannes i metoden,  

 ikke kun lærer at anvende metoden rent teknisk, til socialministeren 53 Spm. 41 om kommentar til artikel i Socialrådgiveren nr. 2, af  

 17/1-01 »Ringere vilkår for samlevende«, til socialministeren 54 Henvendelse af 12/3-01 fra PTU 55 Spm. 42 om kommentar til henvendelse fra PTU, til socialministeren 56 Henvendelse af 14/3-01 fra ME/CFS Foreningen 57 Spm. 43 om kommentar til henvendelse fra ME/CFS Foreningen, til  

 socialministeren 58 Svar på spm. 26 om kommentar til henvendelsen fra Carsten Andersen,  

 fra undervisningsministeren 59 Spm. 44 om, hvilken holdning Ankestyrelsen har til de begrænsninger,  

 som retssikkerhedslovens § 69 fastlægger, når domstolene senere  

 foretager en vurdering af de udøvede skøn, til socialministeren Spm. 45 om, hvordan formuleringen af lovforslagets § 17 stemmer overens  

 med det grundlæggende princip i dansk forvaltningsret, til  

 socialministeren 60 Ændringsforslag fra socialministeren 61 Henvendelse af 17/2-01 fra Niels Dam om førtidspensionisters  

 invaliditetsbeløb, kopi  af alm. del   bilag 342 62 Udkast til betænkning 63 Svar på spm. 34, om Folketingets Ombudsmand har været  

 inddraget i lægekonsulenters rolle i førtidspensionssager, fra  

 socialministeren Svar på spm. 38 om ministeren vil sikre, at der ved udmåling  

 af merudgifter tages højde for udefinerbare småudgifter samt til  

 den enkelte brugers retssikkerhed, fra socialministeren Svar på spm. 39 om, hvordan det sikres, at det ikke blot bliver de  

 socialfaglige medarbejdere, der kommer til at arbejde efter den ny  

 tilkendelsespraksis, fra socialministeren Svar på spm. 40 om, hvordan man vil sikre, at de, der efteruddannes  

 i metoden, ikke kun lærer at anvende metoden rent teknisk, fra  

 socialministeren Svar på spm. 41 om kommentar til artikel i Socialrådgiveren  

 nr. 2, af 17/1-01 »Ringere vilkår for samlevende«, fra socialministeren Svar på spm. 42 om kommentar til henvendelse fra PTU, fra  

 socialministeren Svar på spm. 43 om kommentar til henvendelse fra ME/CFS Foreningen,  

 fra socialministeren Svar på spm. 44 om, hvilken holdning Ankestyrelsen har til de  

 begrænsninger, som retssikkerhedslovens § 69 fastlægger,  

 når domstolene senere foretager en vurdering af de udøvede  

 skøn, fra socialministeren Svar på spm. 45 om, hvordan formuleringen af lovforslagets § 17  

 stemmer overens med det grundlæggende princip i dansk forvaltningsret,  

 fra socialministeren 64 Kopi af socialministerens svar på spm. 85, alm. del   bilag 449, om  

 førtidspension ifm. invaliditetsydelsen Kopi af socialministerens svar på spm. 86, alm. del - bilag 449, om  

 pensionstillæg Kopi af socialministerens svar på spm. 87, alm. del - bilag 449, om  

 et økonomisk løft 65 Svar på spm. 22 om betydningen af, at begrebet mellemste  

 førtidspension udgår af lovgivningen, fra justitsministeren Svar på spm. 23 om retstilstanden for de personer, som i  

 årtier har indbetalt til ordningen, fra justitsministeren 66 Henvendelse af 22/3-01 fra Diabetesforeningen 67 Spm. 46 om kommentar til henvendelse af 22/3-01 fra Diabetesforeningen,  

 til socialministeren Bilag 2 Nogle af udvalgets spørgsmål til  

 socialministeren og dennes svar herpå Spørgsmål 22 og 23 og socialministerens svar  

 herpå er optrykt efter ønske fra KF Spørgsmål nr. 22:
I hvilket omfang får det betydning for private  

 pensions- og ulykkesforsikringer, at begrebet mellemste førtidspension  

 udgår af lovgivningen, idet det i mange såvel private som  

 kollektive pensions- og ulykkesforsikringer er en betingelse for udbetaling  

 af pension eller forsikring, at der fra det offentlige tilkendes mindst  

 mellemste førtidspension? Svar:
Justitsministeriet har til brug for besvarelsen af  

 spørgsmålet indhentet en udtalelse fra brancheorganisationen  

 Forsikring & Pension.
Udtalelsen vedlægges.
 Som det bl.a. fremgår af udtalelsen, er det  

 Forsikring & Pensions opfattelse, at afskaffelsen af begrebet »mellemste førtidspension«  i lov om social pension næppe  

 vil have den store praktiske betydning for den sikredes retsstilling efter en  

 privat forsikringsordning mv.
Det skyldes bl.a., at ulykkesforsikringer ofte kun vil  

 gælde i ét år, og at gruppelivsforsikringer kun  

 gælder i ét år.
Forsikringsselskabet vil derfor have  

 mulighed for at varsle ændringer i forsikringsbetingelserne med  

 virkning fra den 1. januar 2003, på hvilket tidspunkt  

 førtidspensionsreformen foreslås at træde i kraft.
Det skyldes endvidere, at forsikringsbetingelserne for  

 flerårige livs- eller ulykkesforsikringer, der er tegnet i de seneste  

 år, ikke er udformet således, at tilkendelse af mellemste  

 førtidspension er en forudsætning for udbetaling fra den private  

 forsikringsordning.
Det kan dog ikke udelukkes, at der i ældre  

 forsikringsbetingelser kan være en direkte sammenkædning mellem  

 tilkendelse af mellemste førtidspension fra det offentlige og  

 udbetaling fra den private forsikringsordning mv.
I disse tilfælde  

 må det efter Forsikring & Pensions opfattelse afgøres ved en  

 formålsfortolkning af den enkelte forsikringsaftale, om  

 livsforsikringsselskabet eller pensionskassen er forpligtet til at  

 følge fremtidige tilkendelser af offentlig førtidspension efter  

 arbejdsevnekriteriet, eller om selskabet eller pensionskassen skal vurdere  

 sagen ud fra et erhvervsevnetabskriterium, der svarer til det oprindeligt  

 aftalte.
 Spørgsmål nr. 23:
Hvad vil ministeren gøre for at indrette  

 lovgivningen eller på anden måde pålægge  

 forsikringsselskaberne at fjerne denne betingelse i forsikringsaftalerne, og  

 hvordan er retstilstanden for de personer, der i årtier har indbetalt  

 til ordningen og/eller tidligere har fået afslag på udbetaling  

 med henvisning til netop den betingelse? Svar:
 Det beror på en fortolkning af den enkelte  

 forsikringsaftale, om afskaffelse af begrebet »mellemste førtidspension« i lov om social pension vil have betydning for udbetaling fra  

 en privat forsikringsordning mv., jf. besvarelsen af spørgsmål  

 nr. 22.
Jeg finder ikke, at der bør lovgives om, hvilken  

 virkning det skal have for allerede indgåede forsikringsaftaler mv., at  

 begrebet »mellemste  

 førtidspension « afskaffes  

 i lov om social pension.
En sådan lovregel, der regulerer eksisterende  

 private aftaleforhold, ville ud fra almindelige retssikkerhedsmæssige  

 grundsætninger give anledning til principielle betænkeligheder.
Som det fremgår af udtalelsen fra Forsikring &  

 Pension, jf. besvarelsen af spørgsmål nr. 22, vil  

 følgerne af førtidspensionsreformen blive nøje  

 analyseret såvel af de enkelte forsikringsselskaber mv. som af  

 Forsikring & Pension.
Der vil i den forbindelse blive truffet beslutning  

 om, hvilken praksis man fremover vil følge med hensyn til udformningen  

 af forsikringsvilkårene.
Hvis private forsikringer, der dækker mod  

 lønnedgang i forbindelse med tab af erhvervsevne, knytter  

 forsikringsdækningen til det offentliges afgørelser om  

 tilkendelse af førtidspension, er det i øvrigt et generelt  

 problem, at forsikringernes dækningsomfang bliver påvirket, hvis  

 det offentliges praksis med hensyn til tilkendelse af førtidspension  

 ændres.
Kommer f.eks. flere i revalidering, vil  

 forsikringsdækningen blive udløst i færre  

 tilfælde.
 Jeg kan oplyse, at jeg har anmodet Justitsministeriets  

 udvalg om revision af forsikringsaftaleloven om at overveje de  

 aftalemæssige aspekter af lønsikringsordninger mv., der knytter  

 forsikringsdækningen til det offentliges afgørelser om  

 førtidspension mv.
