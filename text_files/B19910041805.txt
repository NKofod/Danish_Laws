 I medfør af § 40, nr. 7, i lov om Københavns Fondsbørs, jf.
 lovbekendtgørelse nr. 536 af 8. september 1988, fastsættes:
Fælles betingelser for værdipapirers  

 optagelse til officiel notering § 1.  Fondsbørsbestyrelsen, der er kompetent myndighed  

 som nævnt i skema A, B, C og D1), træffer bestemmelse om, hvorvidt et  

 værdipapir kan optages til officiel notering.
 Stk. 2.  Fondsbørsbestyrelsen kan afslå en ansøgning om  

 optagelse af et værdipapir, såfremt den skønner, at optagelsen på grund af  

 udstederens forhold vil være i modstrid med investorernes interesser.
Stk. 3.  Fondsbørsbestyrelsen kan stille enhver særlig  

 betingelse for et værdipapirs optagelse til officiel notering, såfremt det må  

 anses for nødvendigt for at beskytte investorerne.
Meddelelse herom skal  

 straks gives til ansøgeren.
 § 2.  Fondsbørsbestyrelsen kan afslå en ansøgning om  

 optagelse til officiel notering af et værdipapir, der allerede er optaget til  

 officiel notering i en anden EF-medlemsstat, såfremt udstederen ikke opfylder  

 de forpligtelser, der følger af noteringen i denne stat.
 § 3.  Fondsbørsbestyrelsen skal inden seks måneder  

 efter modtagelsen af ansøgningen tage stilling til denne eller, hvis  

 ansøgningen er ufuldstændig, inden seks måneder efter at ansøgeren har  

 fremsendt de oplysninger, der er nødvendige for at træffe afgørelsen.
 Stk. 2.  Foreligger der ingen afgørelse inden for de i  

 stk. 1 nævnte frister, anses ansøgningen for afslået.
Betingelser for aktiers optagelse til  

 officiel notering § 4.  Aktier kan optages til officiel notering på  

 Københavns Fondsbørs, hvis selskabets samlede aktiekapital er på mindst 15  

 mio.kr.
 Stk. 2.  Den forventede kursværdi af de aktier, som  

 søges optaget til notering, skal udgøre mindst 8,5 mio.kr.  

 Fondsbørsbestyrelsen kan undtage herfra, såfremt den skønner, at der vil være  

 et tilstrækkeligt marked for de pågældende aktier.
 Stk. 3.  Bestemmelsen i stk. 2 finder ikke anvendelse  

 ved optagelse til notering af en supplerende aktiepost af samme aktieklasse  

 som de allerede til notering optagne.
 § 5.  Selskabet og dets aktier skal opfylde  

 betingelserne i skema A, punkt I, nr. 1 og 3, punkt II samt følgende  

 betingelser:
 Stk. 2.  Fondsbørsbestyrelsen kan træffe bestemmelse som  

 nævnt i skema A, punkt II, nr. 5.
Betingelser for obligationers optagelse til  

 officiel notering § 6.  Obligationer udstedt af institutter og  

 virksomheder m.v. kan optages til officiel notering, hvis lånet udgør mindst  

 10 mio.kr.
Dette gælder dog ikke i tilfælde af løbende udstedelse af  

 obligationer, hvor lånets størrelse ikke er fastsat.
 Stk. 2.  Uanset bestemmelsen i stk. 1, 1. punktum, kan  

 obligationer optages til officiel notering, hvis fondsbørsbestyrelsen  

 skønner, at der vil være et tilstrækkeligt marked for de pågældende  

 obligationer.
 Stk. 3.  I øvrigt skal betingelserne i skema B, afsnit  

 A, punkt I og II være opfyldt.
 § 7.  Obligationer fra følgende udstedere kan optages  

 til officiel notering, når betingelserne i skema B, afsnit B, er opfyldt:
 § 8.  Som vilkår for officiel notering af  

 obligationer, skal udstederen oplyse, om obligationsserien skal udstedes med  

 en pålydende rente, der opfylder betingelserne for skattefrihed i § 7 i lov  

 om skattemæssig behandling af gevinst og tab på fordringer og gæld, og  

 forpligte sig til at standse udstedelse, hvis mindsterenten efter nævnte lov  

 fastsættes højere end obligationernes pålydende rente.
 Stk. 2.  Udstedernes forpligtelse efter stk. 1 omfatter  

 ikke udstedelser til opfyldelse af forpligtelser, som udsteder har påtaget  

 sig før tidspunktet for ændring af mindsterenten.
Betingelser for andre værdipapirers  

 optagelse til officiel notering § 9.  Bestemmelserne i kapitel 2 og 3 gælder med den  

 fornødne tillempning på de af investeringsforeninger udstedte andele, samt  

 konvertible obligationer, ombyttelige obligationer og obligationer med  

 warrants.
 § 10.  Konvertible obligationer, ombyttelige  

 obligationer og obligationer med warrants skal opfylde betingelserne i skema  

 B, afsnit A, punkt III, nr. 2.
 Stk. 2.  Fondsbørsbestyrelsen kan træffe bestemmelse som  

 nævnt i skema B, afsnit A, punkt III, nr. 2.
 § 11.  Certifikat for aktier kan kun optages til  

 officiel notering, såfremt det selskab, hvis aktier danner grundlag for  

 certifikatet, opfylder betingelserne i kapitel 2 og overholder  

 forpligtelserne i skema C, og hvis de nævnte certifikater opfylder  

 betingelserne i skema A, punkt II.
 Stk. 2.  De i stk. 1 nævnte certifikater kan kun optages  

 til officiel notering, såfremt fondsbørsbestyrelsen skønner, at udstederen af  

 certifikaterne frembyder tilstrækkelig sikkerhed til beskyttelse af  

 investorerne.
 § 12.  Fondsbørsbestyrelsen fastsætter de nærmere  

 betingelser for optagelse til notering af de andre værdipapirer, der har  

 tilladelse til optagelse til notering, jf. § 2, 2. pkt., i lov om Københavns  

 Fondsbørs.
Forpligtelser for udstedere af  

 værdipapirer, som er optaget til § 13.  Selskaber, hvis aktier er optaget til officiel  

 notering, skal overholde de forpligtelser, som følger af skema C.
 Stk. 2.  Når selskabets bestyrelse har bestemt, hvilket  

 udbytte den vil indstille til generalforsamlingen, skal den uopholdeligt  

 underrette fondsbørsbestyrelsen herom, tillige med oplysning om  

 regnskabsårets overskud og dettes anvendelse.
 § 14.  Obligationsudstedere, hvis obligationer er  

 optaget til notering, skal overholde de forpligtelser, som følger af skema D.
 § 15.  Fondsbørsbestyrelsen fastsætter bestemmelser om  

 de forpligtelser, som skal overholdes af udstedere af andre typer af  

 værdipapirer, som er optaget til notering.
 § 16.  Senest samtidig med offentliggørelsen af  

 årsregnskab, årsberetning, halvårsrapport eller af andre oplysninger i medfør  

 af skema C og D skal udstederne fremsende de samme oplysninger til  

 fondsbørsbestyrelsen og de pågældende børsmyndigheder i andre  

 EF-medlemsstater, hvor værdipapirerne er optaget til officiel notering.
§ 17.  Med henblik på at beskytte investorerne og for  

 at markedet kan fungere tilfredsstillende, skal udstedere af værdipapirer Stk. 2.  Efterkommer en udsteder ikke det i stk. 1, nr.  

 2, nævnte krav, kan fondsbørsbestyrelsen selv foranstalte offentliggørelsen  

 af de krævede oplysninger, efter udstederen har haft lejlighed til at udtale  

 sig.
 § 18.  Fondsbørsbestyrelsen kan fastsætte bestemmelser  

 for udformning, tekst, trykning, vandmærker, serieangivelser og kuponer m.v.  

 for værdipapirer, der optages til officiel notering.
 § 19.  Ved optagelse til officiel notering skal  

 udstederen af det pågældende værdipapir forpligte sig til, mod den betaling  

 som fastsættes af fondsbørsbestyrelsen, at ombytte sådanne papirer, som på  

 grund af makulering, beklipning eller på anden måde efter  

 fondsbørsbestyrelsens skøn er blevet uegnet til levering ved handler på  

 fondsbørsen.
Halvårsrapporter § 20.  Selskaber, hvis aktier er optaget til officiel  

 notering på Københavns Fondsbørs, skal offentliggøre en halvårsrapport  

 vedrørende aktiviteten i og resultatet af de første seks måneder af hvert  

 regnskabsår.
 § 21.  Halvårsrapporten skal offentliggøres inden to  

 måneder efter udløbet af den pågældende seks-måneders periode.
 Stk. 2.  I særlige tilfælde, der er behørigt begrundede,  

 kan fondsbørsbestyrelsen forlænge denne frist for offentliggørelse.
 § 22.  Halvårsrapporten skal indeholde regnskabstal og  

 kommentarer vedrørende selskabets virksomhed og resultat i den pågældende  

 seks-måneders periode.
 Stk. 2.  Regnskabstallene, der opstilles i skemaform,  

 skal som et minimum angive:
Stk. 3.  I enkelte særlige tilfælde kan  

 fondsbørsbestyrelsen tillade, at resultatet forelægges i form af en  

 skønsmæssig opgørelse, såfremt selskabets aktier alene er optaget til  

 officiel notering på Københavns Fondsbørs.
Anvendelse af denne fremgangsmåde  

 skal angives af selskabet i rapporten og må ikke være vildledende for  

 investor.
 Stk. 4.  Hvis selskabet har foretaget eller agter at  

 foretage en a contoudbetaling af udbytte, skal regnskabstallene angive  

 resultatet efter fradrag af skat for det pågældende halvår, samt de a  

 contoudbetalinger af udbytte, der er foretaget, eller som selskabet agter at  

 foretage.
 Stk. 5.  Ud for hver post skal til sammenligning anføres  

 posten for den tilsvarende periode i det foregående regnskabsår.
Stk. 6.  Kommentarerne skal omfatte enhver vigtig  

 oplysning, der kan sætte investorerne i stand til realistisk at bedømme  

 udviklingen i selskabets virksomhed og dettes resultat, samt angivelse af  

 enhver særlig faktor, der har påvirket denne virksomhed og dette resultat i  

 den pågældende periode, og skal gøre det muligt at foretage en sammenligning  

 med den tilsvarende periode i det foregående regnskabsår.
De skal ligeledes  

 så vidt muligt vedrøre selskabets forventede udvikling i løbet af det løbende  

 regnskabsår.
 Stk. 7.  Svarer de regnskabstal, der er omhandlet i stk.  

 2, ikke til selskabets virksomhed, skal fondsbørsbestyrelsen drage omsorg  

 for, at de nødvendige tilpasninger foretages.
§ 23.  Når et selskab offentliggør et konsolideret  

 regnskab, kan det offentliggøre sin halvårsrapport i konsolideret eller  

 ikkekonsolideret form.
Såfremt den ikke valgte form indeholder vigtige  

 supplerende oplysninger, kan fondsbørsbestyrelsen kræve af selskabet, at det  

 offentliggør de pågældende oplysninger.
 § 24.  Hvis de regnskabsmæssige oplysninger er  

 revideret af selskabets statsautoriserede revisor, gengives revisors  

 godkendelse, og i givet fald hans forbehold, ubeskåret.
 § 25.  Svarer visse forpligtelser i dette kapitel ikke  

 til selskabets virksomhed eller situation, skal fondsbørsbestyrelsen drage  

 omsorg for, at disse forpligtelser tilpasses i fornødent omfang.
Stk. 2.  Fondsbørsbestyrelsen kan dispensere for kravet  

 om optagelse i halvårsrapporten af visse oplysninger, der er foreskrevet i  

 dette kapitel, såfremt den finder, at udbredelsen af disse oplysninger ville  

 stride mod den offentlige interesse eller tilføje selskabet betydelig skade,  

 forudsat at undladelse af offentliggørelse i sidstnævnte tilfælde ikke kan  

 medføre, at offentligheden vildledes med hensyn til faktiske omstændigheder  

 og forhold, der er vigtige for bedømmelsen af de pågældende aktier.
Selskabet  

 eller dets repræsentanter er ansvarlige for, at de faktiske omstændigheder,  

 som ligger til grund for anmodningen om dispensation, er korrekte og  

 relevante.
Stk. 3.  Selskaber, hvis hovedformål er  

 rederivirksomhed, og som alene er noteret på Københavns Fondsbørs, skal ikke  

 opgive regnskabstal i tilfælde, hvor der er fare for, at selskabets  

 internationale konkurrenceevne derved forringes.
Stk. 2, 2. pkt. finder  

 tilsvarende anvendelse.
 Stk. 4.  Hvis et selskab, der henhører under  

 lovgivningen i et tredjeland, offentliggør en halvårsrapport i et tredjeland,  

 kan fondsbørsbestyrelsen tillade, at selskabet offentliggør denne rapport i  

 stedet for den i dette kapitel omhandlede rapport, såfremt de givne  

 oplysninger svarer til dem, der er foreskrevet i dette kapitel.
§ 26.  Skal en halvårsrapport offentliggøres i flere  

 EF-medlemsstater, udveksler fondsbørsbestyrelsen og de pågældende  

 børsmyndigheder oplysninger indbyrdes og bestræber sig på som fælles tekst at  

 godkende teksten til den rapport, der opfylder kravene i den EF-medlemsstat,  

 hvor selskabets aktier første gang blev optaget til officiel notering, eller  

 en tekst, der ligger så tæt som muligt op ad denne.
Såfremt der sker  

 optagelse til officiel notering samtidig på Københavns Fondsbørs og på  

 fondsbørser, der er beliggende eller driver virksomhed i andre  

 EF-medlemsstater, bestræber fondsbørsbestyrelsen og de pågældende  

 børsmyndigheder sig på som fælles tekst at godkende teksten til den rapport,  

 der opfylder kravene i den EF-medlemsstat, hvor selskabets hjemsted er  

 beliggende.
Hvis selskabets hjemsted er beliggende i et tredjeland, bestræber  

 fondsbørsbestyrelsen og børsmyndighederne i de pågældende EF-medlemsstater  

 sig på at godkende en fælles tekst til rapport.
 Sletning af kurslisten m.v.
 § 27.  Opfylder en udsteder ikke de forpligtelser, der  

 følger af optagelsen til officiel notering, kan fondsbørsbestyrelsen, ud over  

 at iværksætte de i § 17 og §§ 28-29 omhandlede foranstaltninger eller  

 sanktioner, meddele offentligheden, at udstederen ikke opfylder de nævnte  

 forpligtelser.
 § 28.  Noteringen af et værdipapir suspenderes, hvis  

 udstederen standser sine betalinger, indgiver konkursbegæring eller indkalder  

 til generalforsamling med forslag om likvidation.
 Stk. 2.  Fondsbørsbestyrelsen kan i øvrigt træffe  

 afgørelse om suspension, når markedets tilfredsstillende funktion  

 midlertidigt ikke er eller vil være sikret, eller når beskyttelsen af  

 investorerne kræver det.
 § 29.  Fondsbørsbestyrelsen kan bestemme, at et  

 værdipapir skal slettes af kurslisten, såfremt den finder, at det normale  

 regelmæssige marked for dette værdipapir ikke kan opretholdes på grund af  

 særlige omstændigheder.
 Stk. 2.  Mister en udsteder rådigheden over sit bo,  

 slettes dennes værdipapirer af kurslisten.
 Stk. 3.  Fremsætter bestyrelsen for et aktieselskab,  

 hvis aktier er optaget til officiel notering, anmodning om slettelse af  

 kurslisten, skal anmodningen tages til følge, medmindre fondsbørsbestyrelsen  

 har begrundet formodning om, at dette vil være til skade for aktionærerne  

 eller er egnet til at skaffe visse aktionærer eller andre en utilbørlig  

 fordel på andre aktionærers eller selskabets bekostning.
 Stk. 4.  Nedskriver et aktieselskab aktiekapitalen eller  

 overtager det et andet aktieselskab ved fusion, afgør fondsbørsbestyrelsen,  

 om selskabets aktier fortsat kan noteres.
 Stk. 5.  Sker der på anden måde væsentlige ændringer i  

 et aktieselskab, herunder afgørende ændringer i ejerforholdene, i  

 kapitalgrundlaget, i selskabets aktiviteter eller i selskabets ledelse, navn  

 m.v., så fondsbørsbestyrelsen finder, at selskabet efter en samlet vurdering  

 reelt fremtræder som et nyt selskab, afgør fondsbørsbestyrelsen, om  

 selskabets aktier fortsat kan noteres.
 Offentliggørelse m.v.
 § 30.  Fondsbørsbestyrelsen fastsætter nærmere regler  

 for udstederes offentliggørelse af informationer, herunder hvorledes  

 offentliggørelse skal ske, og på hvilke sprog det skal ske.
§ 31.  Indgives der for samme værdipapirer samtidig  

 eller med korte mellemrum ansøgninger om optagelse til officiel notering på  

 Københavns Fondsbørs og på fondsbørser, der er beliggende eller udøver  

 virksomhed i andre EF-medlemsstater, eller indgives ansøgning om optagelse  

 til officiel notering på Københavns Fondsbørs for et værdipapir, der allerede  

 er officielt noteret i en anden EF-medlemsstat, underretter  

 fondsbørsbestyrelsen den pågældende børsmyndighed herom.
Fondsbørsbestyrelsen  

 og den pågældende myndighed træffer herefter de nødvendige foranstaltninger  

 for at fremskynde proceduren, herunder forenkle de formaliteter og eventuelle  

 supplerende betingelser, der skal opfyldes, for at det pågældende værdipapir  

 kan optages til officiel notering.
 Stk. 2.  Det skal i ansøgningen oplyses, om ansøgning om  

 officiel notering samtidig eller tidligere er indgivet i en anden  

 EF-medlemsstat eller i nær fremtid vil blive det.
Ikrafttrædelse § 32.  Bekendtgørelsen træder i kraft den 2. september  

 1991. Samtidig ophæves bekendtgørelse nr. 707 af 18. oktober 1990 om  

 betingelserne for optagelse til officiel notering af værdipapirer på  

 Københavns Fondsbørs.
Finanstilsynet, den 31. maj 1991 Eigil Mølgaard / Birgitte Viborg Christensen Bilag Skema A Betingelser for aktiers optagelse til officiel notering på fondsbørser I.
Betingelser vedrørende det selskab, hvis aktier er genstand for  

 ansøgning om optagelse til officiel notering 1. Selskabets retlige stilling Selskabets retlige stilling skal være i overensstemmelse med de for  

 selskabet gældende retsforskrifter med hensyn til såvel dets stiftelse som  

 til dets vedtægtsmæssige virksomhed.
2. Selskabets minimumsstørrelse Den forventede kursværdi af de aktier, der er genstand for ansøgningen om  

 optagelse til officiel notering eller, hvis denne værdi ikke kan anslås,  

 selskabets egenkapital, herunder resultatet fra det seneste regnskabsår, skal  

 være på mindst een million europæiske regningsenheder.
 Medlemsstaterne kan dog bestemme, at selv om denne betingelse ikke er  

 opfyldt, hindrer dette ikke optagelse til officiel notering, såfremt de  

 kompetente myndigheder er af den overbevisning, at der vil være et  

 tilstrækkeligt marked for de pågældende aktier.
 En medlemsstat kan ved optagelse til officiel notering kun kræve en højere  

 forventet kursværdi eller en højere egenkapital, hvis der i denne stat  

 eksisterer et andet organiseret, anerkendt og åbent marked, der fungerer  

 regelmæssigt, og for hvilket kravene på dette område er lig med eller mindre  

 strenge end de i første afsnit omhandlede.
 Den i første afsnit fastsatte betingelse finder ikke anvendelse ved  

 optagelse til officiel notering af en supplerende aktiepost af samme klasse  

 som de allerede optagne aktier.
 Modværdien i national valuta af een million europæiske regningsenheder er  

 indtil videre den værdi, der gælder på dagen for vedtagelsen af direktivet.
 Hvis kursværdien udtrykt i national valuta, efter ændring af modværdien i  

 national valuta af den europæiske regningsenhed, i en periode på et år ligger  

 mindst 10 % under eller over værdien af een million europæiske  

 regningsenheder, skal medlemsstaten inden for en frist på tolv måneder efter  

 udløbet af denne periode tilpasse sine administrativt eller ved lov fastsatte  

 bestemmelser til bestemmelsen i første afsnit.
3. Selskabets hidtidige beståen Selskabet skal i overensstemmelse med den nationale lovgivning have  

 offentliggjort eller indsendt sine regnskaber for de tre seneste regnskabsår  

 forud for ansøgningen om optagelse til officiel notering.
De kompetente  

 myndigheder kan undtagelsesvis fravige denne betingelse, såfremt dette er  

 ønskeligt af hensyn til selskabet eller investorerne, og de kompetente  

 myndigheder er af den overbevisning, at investorerne råder over de  

 oplysninger, der er nødvendige for, at de kan danne sig et velbegrundet skøn  

 over selskabet og de aktier, der søges optaget til officiel notering.
II.
Betingelser vedrørende de aktier, der er genstand for ansøgning om  

 optagelse til officiel notering 1. Aktiernes retlige stilling Aktiernes retlige stilling skal være i overensstemmelse med de for aktier  

 gældende retsforskrifter.
2. Aktiernes omsættelighed Aktierne skal være frit omsættelige.
 De kompetente myndigheder kan sidestille ikke fuldt indbetalte aktier med  

 frit omsættelige aktier, når der er truffet foranstaltninger til, at disse  

 aktiers omsættelighed ikke begrænses, og når transaktionernes  

 gennemskuelighed er sikret ved en tilstrækkelig information til  

 offentligheden.
 Hvad angår optagelse til officiel notering af aktier, hvis erhvervelse er  

 undergivet godkendelse, kan de kompetente myndigheder kun fravige  

 bestemmelserne i første afsnit, hvis benyttelse af godkendelsesklausulen ikke  

 vil kunne medføre markedsforstyrrelser.
3. Offentlig udstedelse forud for optagelsen til  

 officiel notering I tilfælde af offentlig udstedelse forud for optagelsen til officiel  

 notering skal den periode, hvori der kan afgives tegningsordrer, være  

 afsluttet før den første notering.
4. Aktiernes spredning En tilstrækkelig spredning af aktierne i offentligheden i en eller flere  

 medlemsstater, skal være sket senest på optagelsestidspunktet.
Denne betingelse finder ikke anvendelse, når spredningen af aktierne i  

 offentligheden skal ske over fondsbørsen.
I så fald kan der kun træffes  

 afgørelse om optagelse til officiel notering, hvis de kompetente myndigheder  

 er af den overbevisning, at en tilstrækkelig spredning i løbet af kort tid  

 vil være opnået over fondsbørsen.
 I tilfælde af ansøgning om optagelse til officiel notering af en  

 supplerende aktiepost af samme klasse, kan de kompetente myndigheder skønne,  

 om aktiernes spredning i offentligheden er tilstrækkelig i forhold til  

 samtlige udstedte aktier og ikke kun i forhold til denne supplerende post.
 Såfremt aktierne er optaget til officiel notering i et eller flere  

 tredjelande, kan de kompetente myndigheder dog uanset bestemmelserne i første  

 afsnit lade dem optage til officiel notering, når en tilstrækkelig spredning  

 i offentligheden har fundet sted i det eller de tredjelande, hvor de er  

 noteret.
 En tilstrækkelig spredning anses at foreligge, når de aktier, der er  

 genstand for optagelsesansøgningen, er fordelt i offentligheden med mindst  

 25% af den tegnede aktiekapital, som dækkes af pågældende aktieklasse, eller  

 når markedets normale funktion på grund af et betydeligt antal aktier i samme  

 klasse og deres store spredning i offentligheden er sikret med en lavere  

 procent.
5. Notering af aktier af samme klasse Ansøgningen om optagelse til officiel notering skal omfatte alle de  

 aktier af samme klasse, der allerede er udstedt.
 Medlemsstaterne kan dog bestemme, at denne betingelse ikke finder  

 anvendelse på ansøgninger, som ikke omfatter alle de aktier af samme klasse,  

 der allerede er udstedt, når de aktier af denne klasse, der ikke søges  

 optaget, udgør en del af de aktieposter, som skal opretholde kontrollen med  

 selskabet, eller ikke er omsættelige i en bestemt periode i medfør af  

 aftaler, forudsat at offentligheden oplyses om nævnte forhold, og at disse  

 ikke kan være til skade for ihændehaverne af de aktier, der søges optaget til  

 officiel notering.
6. Aktiernes ydre udformning For optagelse til officiel notering af aktier, som er udstedt af  

 selskaber, der er hjemmehørende i en anden medlemsstat, og som er genstand  

 for en ydre udformning, er det nødvendigt og tilstrækkeligt, at denne svarer  

 til de i vedkommende anden medlemsstat gældende regler.
Såfremt den ydre  

 udformning ikke svarer til de gældende regler i den medlemsstat, hvor der  

 ansøges om optagelse til officiel notering, bringer denne stats kompetente  

 myndigheder dette forhold til offentlighedens kendskab.
 Den ydre udformning af aktier udstedt af selskaber, der er hjemmehørende i  

 tredjelande, skal frembyde garantier, der er tilstrækkelige for beskyttelsen  

 af investor.
7. Aktier udstedt af selskaber i et tredjeland Såfremt aktier udstedt af et selskab, der er hjemmehørende i et  

 tredjeland, ikke noteres i hjemlandet eller i det land, hvor de har den  

 største udbredelse, kan de kun optages til officiel notering, såfremt de  

 kompetente myndigheder er af den overbevisning, at den manglende notering i  

 hjemlandet eller i det land, hvor de har den største udbredelse, ikke skyldes  

 nødvendigheden af at beskytte investorerne.
Skema B Betingelser for obligationers optagelse til officiel notering på  

 fondsbørser A.
Optagelse til officiel notering af obligationer udstedt af en  

 virksomhed I.
Betingelser vedrørende den virksomhed, hvis obligationer er  

 genstand for ansøgning om optagelse til officiel notering 1. Virksomhedens retlige stilling Virksomhedens retlige stilling skal være i overensstemmelse med de for  

 virksomheden gældende retsforskrifter med hensyn til såvel dens stiftelse som  

 dens vedtægtsmæssige virksomhed.
II.
Betingelser vedrørende de obligationer, der er genstand for  

 ansøgning om optagelse til officiel notering 1. Obligationernes retlige stilling Obligationernes retlige stilling skal være i overensstemmelse med de for  

 obligationer gældende retsforskrifter.
2. Obligationernes omsættelighed Obligationerne skal være frit omsættelige.
 De kompetente myndigheder kan sidestille ikke fuldt indbetalte  

 obligationer med frit omsættelige obligationer, når der er truffet  

 foranstaltninger til, at disse obligationers omsættelighed ikke begrænses, og  

 når transaktionernes gennemskuelighed er sikret ved en tilstrækkelig  

 information til offentligheden.
3. Offentlig udstedelse forud for optagelse til of- ficiel notering I tilfælde af offentlig udstedelse forud for optagelse til officiel  

 notering skal den periode, hvori der kan afgives tegningsordrer, være  

 afsluttet før den første notering.
Denne bestemmelse gælder ikke i tilfælde  

 af løbende udstedelse af obligationer, når slutdatoen for tegningsperioden  

 ikke er fastsat.
4. Notering af obligationer fra samme udstedelse Ansøgningen om optagelse til officiel notering skal omfatte alle  

 obligationer fra samme udstedelse.
5. Obligationernes ydre udformning For optagelse til officiel notering af obligationer, som er udstedt af  

 virksomheder, der er hjemmehørende i en anden medlemsstat, og som er genstand  

 for en ydre udformning, er det nødvendigt og tilstrækkeligt, at denne svarer  

 til de i vedkommende anden medlemsstat gældende regler.
Såfremt den ydre  

 udformning ikke svarer til de gældende regler i den medlemsstat, hvor der  

 ansøges om optagelse til officiel notering, bringer denne stats kompetente  

 myndigheder dette forhold til offentlighedens kendskab.
 Den ydre udformning af obligationer, som kun er udstedt i en enkelt  

 medlemsstat, skal dog svare til de regler, der er gældende i denne stat.
 Den ydre udformning af obligationer udstedt af virksomheder, der er  

 hjemmehørende i et tredjeland, skal frembyde garantier, der er tilstrækkelige  

 for beskyttelsen af investor.
III.
Andre betingelser 1. Minimumsbeløb for lånet Lånet må ikke være på under 200 000 europæiske regningsenheder.
Denne  

 bestemmelse gælder ikke i tilfælde af løbende udstedelse af obligationer, når  

 lånets størrelse ikke er fastsat.
 Medlemsstaterne kan dog bestemme, at selv om denne betingelse ikke er  

 opfyldt, hindrer dette ikke optagelse til officiel notering, når de  

 kompetente myndigheder er af den overbevisning, at der vil være et  

 tilstrækkeligt marked for de pågældende obligationer.
 Modværdien i national valuta af 200 000 europæiske regningsenheder er  

 indtil videre den værdi, der gælder på dagen for vedtagelsen af direktivet.
 Hvis minimumsbeløbet for lånet udtrykt i national valuta, efter ændring af  

 modværdien i national valuta af den europæiske regningsenhed, i en periode på  

 et år ligger mindst 10% under værdien af 200 000 europæiske regningsenheder,  

 skal medlemsstaten inden for en frist på tolv måneder efter udløbet af denne  

 periode tilpasse sine administrativt eller ved lov fastsatte bestemmelser til  

 bestemmelserne i første afsnit.
2. Konvertible obligationer, ombyttelige obligationer  

 og obligationer med warrants Konvertible obligationer, ombyttelige obligationer og obligationer med  

 warrants kan kun optages til officiel notering, hvis de aktier, de er knyttet  

 til, forudgående er optaget til notering på samme fondsbørs eller er optaget  

 på et andet organiseret, anerkendt og åbent marked, der fungerer  

 regelmæssigt, eller optages herpå samtidigt.
 Medlemsstaterne kan dog uanset bestemmelserne i første afsnit tillade  

 optagelse til officiel notering af konvertible obligationer, ombyttelige  

 obligationer og obligationer med warrants, såfremt deres kompetente  

 myndigheder er af den overbevisning, at ihændehaverne af obligationerne råder  

 over alle de oplysninger, der er nødvendige, for at de kan danne sig et skøn  

 over værdien af de aktier, som disse obligationer er knyttet til.
B.
Optagelse til officiel notering af obligationer udstedt af en stat  

 eller dennes lokale offentlige organer eller af en international organisation  

 med offentlig karakter 1. Obligationernes omsættelighed Obligationerne skal være frit omsættelige.
2. Offentlig udstedelse forud for optagelse til of- ficiel notering I tilfælde af offentlig udstedelse forud for optagelse til officiel  

 notering skal den periode, hvori der kan afgives tegningsordrer, være  

 afsluttet før den første notering.
Denne bestemmelse gælder ikke, når  

 slutdatoen for tegningsperioden ikke er fastsat.
3. Notering af obligationer fra samme udstedelse Ansøgningen om optagelse til officiel notering skal omfatte alle  

 obligationer fra samme udstedelse.
4. Obligationernes ydre udformning For optagelse til officiel notering af obligationer, som er udstedt af en  

 medlemsstat eller dennes lokale offentlige organer, og som er genstand for en  

 ydre udformning, er det nødvendigt og tilstrækkeligt, at udformningen svarer  

 til de i denne medlemsstat gældende regler.
Såfremt den ydre udformning ikke  

 svarer til de gældende regler i den medlemsstat, hvor der ansøges om  

 optagelse til officiel notering, bringer denne stats kompetente myndigheder  

 dette forhold til offentlighedens kendskab.
 Den ydre udformning af obligationer udstedt af tredjelande eller disses  

 lokale offentlige organer eller af internationale organisationer med  

 offentlig karakter, skal frembyde garantier, der er tilstrækkelige for  

 beskyttelsen af investor.
Skema C Forpligtelser, som påhviler selskaber, hvis aktier er optaget til  

 officiel notering på en fondsbørs 1. Notering af nyligt udstedte aktier af samme klasse Med forbehold af bestemmelserne under punkt II, nr. 5, andet afsnit, i  

 skema A har selskabet i tilfælde af en ny offentlig udstedelse af aktier af  

 samme klasse som dem, der allerede er optaget til officiel notering, og  

 såfremt disse nye aktier ikke optages automatisk, pligt til at ansøge om  

 deres optagelse til sådan notering, enten senest et år efter udstedelsen  

 eller på det tidspunkt, hvor de bliver frit omsættelige.
2. Forholdet til aktionærerne - oplyse aktionærerne om afholdelse af generalforsamlinger, og give dem  

 mulighed for at udøve deres stemmeret, - offentliggøre meddelelser eller udsende underretninger om uddeling og  

 udbetaling af udbytte, om udstedelse af nye aktier, samt om tildeling,  

 tegning, afkald og konvertering, - udpege et pengeinstitut som befuldmægtiget, hvorigennem aktionærerne kan  

 udøve deres finansielle rettigheder, medmindre selskabet selv varetager  

 finansieringsfunktionerne.
3. Ændring af stiftelsesoverenskomsten eller  

 vedtægterne 4. Årsregnskab og beretning 5. Supplerende oplysninger De kompetente myndigheder kan dog fritage selskabet for denne  

 forpligtelse, såfremt udspredelsen af visse oplysninger vil kunne skade  

 selskabets retmæssige interesser.
 Navnlig skal selskaber, der ikke er omfattet af Rådets direktiv 88/627/EØF  

 af 12. december 1988 om offentliggørelse af oplysninger ved erhvervelse og  

 afhændelse af en betydelig andel i et børsnoteret selskab hver gang de får  

 kendskab dertil og senest ni kalenderdage herefter, oplyse offentligheden om,  

 at en person eller enhed har erhvervet eller afhændet en så stor aktieandel,  

 at hans beholdning når op over eller ned under de i aktieselskabslovens § 28  

 a fastsatte tærskler.
6. Oplysningernes ensartethed Skema D Forpligtelser, som påhviler udstedere, hvis obligationer er optaget  

 til officiel notering på en fondsbørs A.
Obligationer udstedt af en virksomhed 1. Forholdet til ihændehaverne af obligationer Denne betingelse forhindrer ikke tilbud om tilbagekøb før tiden, når de  

 afgives i henhold til national lovgivning, og som navnlig begrundet i sociale  

 hensyn måtte blive fremsat af virksomheden over for ihændehaverne af visse  

 obligationer som en fravigelse af udstedelsesbetingelserne.
- offentliggøre meddelelser eller udsende underretninger om eventuel  

 afholdelse af forsamlinger af obligationsejere, udbetaling af renter,  

 udøvelse af eventuelle konverterings-, ombytnings-, tegnings- og  

 afkaldsrettigheder samt om indløsning, - udpege et pengeinstitut som befuldmægtiget, hvorigennem  

 obligationsejerne kan udøve deres finansielle rettigheder, medmindre  

 virksomheden selv varetager finansieringsfunktionerne.
2. Ændring af stiftelsesoverenskomsten eller  

 vedtægterne 3. Årsregnskab og beretning 4. Supplerende oplysninger De kompetente myndigheder kan dog fritage virksomheden for denne  

 forpligtelse, såfremt udspredelsen af visse oplysninger vil kunne skade  

 virksomhedens retmæssige interesser.
5. Oplysningernes ensartethed B.
Obligationer udstedt af en stat eller dennes lokale offentlige  

 organer eller af en international organisation med offentlig karakter 1. Forholdet til ihændehaverne af obligationer Denne betingelse forhindrer ikke tilbud om tilbagekøb før tiden, når de  

 afgives i henhold til national lovgivning, og som navnlig begrundet i sociale  

 hensyn måtte blive fremsat af udstederen over for ihændehaverne af visse  

 obligationer som en fravigelse af udstedelsesbetingelserne.
- offentliggøre meddelelser eller udsende underretninger om eventuel  

 afholdelse af forsamlinger af obligationsejere, om betaling af renter og om  

 indløsning; - udpege et pengeinstitut som befuldmægtiget, hvorigennem  

 obligationsejerne kan udøve deres finansielle rettigheder.
