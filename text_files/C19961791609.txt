 Efter § 67, stk. 1, i Trafikministeriets bekendtgørelse nr. 556 af 20.  

 juni 1996 om kørekort kan personer, der er påbegyndt køreuddannelsen før den  

 1. juli 1996 i forbindelse med erhvervelse eller udvidelse af kørekort  

 aflægge de i denne bekendtgørelse nævnte prøver efter de hidtil gældende  

 regler i en periode, der følger af bestemmelserne i Færdselsstyrelsens  

 bekendtgørelse om undervisningsplan for køreuddannelsen til den pågældende  

 kategori.
 I henhold til Færdselsstyrelsens bekendtgørelser om undervisningsplan for  

 køreuddannelserne kan elever, der er påbegyndt køreuddannelsen før den 1.  

 juli 1996 afslutte uddannelsen og aflægge køreprøve efter de hidtil gældende  

 regler frem til udgangen af september 1996.
 På given foranledning skal Færdselsstyrelsen præcisere, at  

 overgangsreglerne indebærer, at udstedelse af kørekort for personer, der  

 således er påbegyndt køreuddannelsen før den 1. juli 1996 i alle henseender,  

 herunder bedømmelse af en ansøgers helbredsmæssige forhold, sker i henhold  

 til de bestemmelser, der var gældende før denne dato.
 Færdslesstyrelsen skal endvidere meddele, at berammelse og afholdelse af  

 praktiske prøver efter den 1. oktober 1996, for personer, der er påbegyndt en  

 køreuddannelse før den 1. juli, kan ske efter følgende retningslinier:
I.
Aspiranter, der har bestået teoriprøven inden den 1. oktober 1996, kan  

 aflægge praktisk prøve således:
A.
Praktisk prøve til KategoriA:
B.
Praktisk prøve til kategori C og kategori D:
C.
Såfremt der herundover ønskes erhvervet kørekort til en anden kategori,  

 skal køreuddannelse og køreprøve hertil gennemføres på sædvanlig måde.
D.
Ansøgning om berammelse skal indgives og den praktiske prøve bestås  

 inden 12 måneder efter, at teoriprøven er bestået, jf.  

 kørekortbekendtgørelsens § 20, stk. 2. Den praktiske prøve aflægges og  

 bedømmes i henhold til de bestemmelser, der har været gældende siden den 1.  

 juli 1996.
II.
Aspiranter, der ikke har bestået teoriprøven inden den 1. oktober 1996  

 skal aflægge køreprøve (såvel teoretisk som praktisk prøve) efter  

 Færdselsstyrelsens nye undervisningsplaner for køreuddannelsen.
