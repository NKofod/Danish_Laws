 Den 1. januar 1993 trådte Rådets Direktiv 91/628/EØF om beskyttelse af dyr  

 under transport i kraft, samtidig blev direktiverne 77/489/EØF og 81/389/EØF  

 ophævet.
 Bekendtgørelse nr. 201 af 16. april 1993 om beskyttelse af dyr under  

 transport implementerer for så vidt angår transport over land (incl. på  

 færger og lignende skibe) og ad luftvejen direktiv 91/628/EØF.  

 Bekendtgørelsen trådte i kraft 25. april 1993, og samtidig blev  

 bekendtgørelse nr. 439 af 10. august 1982 om international transport af dyr  

 ophævet.
Det bemærkes, at undtagelsen i § 1, stk. 2, nr. 1, kun omfatter national  

 transport.
Bekendtgørelsens bestemmelser finder således anvendelse uanset  

 afstand, når en transport indebærer overskridelse af en grænse.
 Ved transport til søs anvendes reglerne i Søfartsstyrelsens tekniske  

 forskrift nr. 5 af 7. december 1992.
 Indførsel, transport og transit af dyr fra tredielande.
 Det skal i forbindelse med den veterinærkontrol, der foretages i henhold  

 til Instruks af 21. juli 1992 for grænsedyrlæge om veterinærkontrol af  

 levende dyr i grænsepassage, kontrolleres om transporten foregår i  

 overensstemmelse med kravene i ovennævnte bekendtgørelse.
Hvis det konstateres, at kravene ikke er overholdt, må forholdene bringes  

 i orden ved, at den ansvarlige for transporten pålægges at træffe nødvendige  

 afhjælpeforanstaltninger for at sikre dyrenes velfærd, jf. også artikel 9,  

 stk. 1, i direktiv 91/628/EØF.
Det må sikres, at afhjælpeforanstaltninger  

 ikke kompromitterer gældende bestemmelser vedrørende dyresundhed.
Såfremt  

 grænsedyrlægen ikke selv i en sådan situation kan foretage det nødvendige,  

 rettes der henvendelse til Veterinærdirektoratet.
Eventuelle omkostninger i forbindelse med afhjælpeforanstaltninger  

 afholdes af den ansvarlige for transporten.
Dette gælder også, såfremt  

 Veterinærdirektoratet må lade foranstaltningerne gennemføre.
Dyr fra tredielande skal være ledsaget af en eksportør-/importørerklæring,  

 jf. bekendtgørelsens § 45. Der er ikke fastsat formkrav til erklæringen, men  

 en ordlyd som i vedlagte model kan anvendes.
Det bemærkes, at der ikke er  

 vedtaget fællesskabsbestemmelser om i hvilket omfang, der af et tredielands  

 kompetente myndighed skal udstedes attestation vedr. dyrevelfærd for dyr, der  

 transporteres fra et tredieland til et EF-land, jf. artikel 11, stk. 4, i  

 direktiv 91/628/EØF.
 Udførsel af dyr til tredielande.
Såfremt der i forbindelse med udførsel af levende dyr til tredielande skal  

 foretages veterinærkontrol, jf.
Instruks af 21. juli 1992 for grænsedyrlæger  

 om veterinærkontrol af levende dyr i grænsepassage, skal det som et led i  

 kontrollen sikres, at dyrene transporteres i overensstemmelse med kravene i  

 ovennævnte bekendtgørelse.
Ved transport til søs må hovdyr og husdyr af kvæg-, fåre-, gede- og  

 svinearterne kun indlades til søtransport, når en embedsdyrlæge inden for de  

 sidste 48 timer har udstedt et certifikat med en ordlyd svarende til bilag 2  

 i Søfartsstyrelsens tekniske forskrift.
Certifikatet udstedes af  

 grænsedyrlægen, med mindre dyrene allerede er forsynet med et gyldigt  

 certifikat udstedt af en anden embedsdyrlæge.
Kravet om certifikat gælder  

 indtil videre kun for transport til søs.
 Såfremt det konstateres, at kravene ikke er overholdt, ageres som anført  

 under overskriften »Indførsel, transport og transit af dyr fra  

 tredielande«.
 Forsinkelser.
Opmærksomheden henledes på artikel 7 i direktiv 91/628/EØF.
Der er her  

 tale om en videreførelse samt en vis opstramning af bestemmelserne i direktiv  

 77/489/EØF, der nu ophæves.
Der skal således træffes foranstaltninger ved  

 grænsekontrolsteder med henblik på at fremskynde transporten af dyr, og  

 såfremt en transport holdes tilbage i over to timer, skal der træffes de  

 fornødne foranstaltninger således,a t dyrene kan få pasning og om nødvendigt  

 aflæsses og opstaldes.
 Information og kommunikation.
Det i Instruks af 21. juli 1992 anførte gælder tilsvarende.
Dog skal der  

 gives meddelelse til Veterinærdirektoratet om væsentlige dyreværnsmæssige  

 mangler, der ikke umiddelbart lader sig rette.
 Betaling.
 Den dyrevelfærdsmæssige kontrol anses som en del af den øvrige veterinære  

 kontrol og betaling beregnes som en del heraf i henhold til gældende  

 bestemmelser.
 Andet.
 Det bemærkes, at den enkelte grænsedyrlæge uanset ovenstående har pligt  

 til at anmelde dyrevelfærdsmæssigt groft uforsvarlige forhold til politiet  

 jf. dyreværnslovens § 20, stk. 1.
 Veterinærdirektoratets meddelelse af 28. december 1992 vedrørende  

 bestemmelser om beskyttelse af dyr under transport til/fra tredielande  

 tilbagekaldes hermed.
 P.V.V.
