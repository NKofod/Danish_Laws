 En 50-årig kvinde blev opereret i højre hånd for carpaltunnelsyndrom  

 af en ortopædisk kursist under overværelse af en 1. reservelæge.
Et par dage senere blev patienten indlagt med postoperative smerter og  

 infektion.
Der blev atter opereret, og man fandt at den nederste del af  

 senebåndet, der skulle være gennemskåret ikke var gennemskåret.
 Patientklagenævnet fandt grundlag for kritik af 1. reservelægen, fordi  

 han ikke assisterede ved indgrebet men blot overværede det.
 Patientklagenævnet fandt ikke grundlag for kritik af den opererende  

 læge.
En 50-årig kvinde blev indlagt med henblik på operation i højre hånd for  

 carpaltunnelsyndrom.
Operationen blev udført af en reservelæge, der var  

 ortopædkirurgisk kursist, i overværelse af en 1. reservelæge.
2 dage senere henvendte patienten sig med mange smerter i hånd og  

 underarm.
Der blev tilrådet smertestillende tabletter og fornyet henvendelse,  

 hvis der ikke indtrådte bedring i løbet af et par dage.
Et par dage senere  

 blev patienten indlagt via skadestuen på grund af postoperative smerter og  

 infektion.
Efter at infektionen var helbredt, blev der foretaget udvidende operation  

 med henblik på at finde årsagen til de fortsatte symptomer.
Det blev herved  

 konstateret, at den nederste del af det senebånd, der skulle have været  

 gennemskåret, ikke var gennemskåret.
Sundhedsstyrelsen indstillede, at det blev beklaget over for 1.  

 reservelægen med henvisning til lægelovens § 6, stk. 1, at han ved  

 supervision af et operativt indgreb ikke assisterede ved indgrebet, men blot  

 overværede det.
Ligeledes indstillede Sundhedsstyrelsen , at det blev  

 beklaget over for den opererende reservelæge med henvisning til lægelovens §  

 6, stk. 1, at han i forbindelse med operationen ikke gennemskar hele  

 senebåndet.
 For så vidt angik 1. reservelægen, fulgte Patientklagenævnet  

  Sundhedsstyrelsens indstilling.
 For så vidt angik den opererende reservelæge, fandt  

Patientklagenævnet i modsætning til Sundhedsstyrelsen ikke anledning  

 til kritik.
