Skriftlig fremsættelse (5. oktober 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om landinspektørvirksomhed (Lempelse af konkurrencebegrænsende  

 regler og indførelse af lovpligtig ansvarsforsikring m.v.) (Lovforslag nr.
L 10).
Lovforslaget er et led i regeringens konkurrencepolitiske  

 strategi.
I 2003 nedsatte regeringen en arbejdsgruppe, som bl.a. fik til  

 opgave  

 at analysere, hvorledes de gældende regler vedrørende ejerskab til  

 landinspektørvirksomheder kunne ændres,  

 således at konkurrencen øges.
På baggrund af arbejdsgruppens rapport  

 besluttede  

 regeringen, at bestemmelserne i lov om landinspektørvirksomhed  

 (landinspektørloven) om, hvem der kan eje aktier og anparter i  

 landinspektørselskaber,  

 bør lempes, således at andre end landinspektører med beskikkelse kan eje op  

 til  

 49 % af aktiekapitalen (anpartskapitalen). Beslutningen blev offentliggjort i  

 juni 2004 i publikationen Mere konkurrence  større vækst. Herefter udarbejdede Miljøministeriet i samarbejde med  

 Konkurrencestyrelsen og Den danske Landinspektørforening et notat af januar  

 2005 om, hvorledes reglerne for ejerskab til landinspektørselskaber kan  

 ændres,  

 samtidig med at det sikres, dels at landinspektørens personlige ansvar i  

 såvel  

 faglig som økonomisk henseende kan  

 fastholdes, dels at det nuværende gode  

 samspil mellem privat og offentlig virksomhed i matrikelvæsenet kan  

 opretholdes.
Lovforslaget er udarbejdet på grundlag af notatet.
Efter landinspektørlovens nugældende regler kan aktier og  

 anparter i landinspektørselskaber alene ejes af landinspektører med  

 beskikkelse, som aktivt driver virksomhed i selskabet, eller af dets moder  

 eller datterselskab.
I landinspektørloven er endvidere fastsat, at medlemmer  

 af  

 bestyrelsen i landinspektørselskaber, bortset fra medarbejdervalgte  

 medlemmer,  

 aktivt skal drive landinspektørvirksomhed i selskabet.
Medlemmer af  

 direktionen  

 skal ligeledes aktivt drive landinspektørvirksomhed i selskabet.
Disse regler kan udgøre en konkurrencebegrænsning, da de  

 fastlåser eksisterende markedsstrukturer.
Hvis bestemmelserne ændres, således  

 at andre kan eje aktier eller anparter i landinspektørselskaber, kan  

 konkurrencen blive øget til fordel for erhvervslivet og borgerne.
Endvidere  

 kan  

 der skabes mulighed for nye samarbejdskonstruktioner, der kan udvikle  

 markedet  

 for landinspektørydelser og beslægtede ydelser.
Der skabes endvidere bedre  

 muligheder for, at landinspektørselskaber kan få tilført kapital.
Lovforslaget vil medføre, at reglerne ændres, således at  

 andre end landinspektører, der aktivt driver landinspektørvirksomhed i et  

 landinspektørselskab, kan eje op til  

 49  

 %  

 af aktierne eller anparterne og  

 stemmerettighederne i selskabet.
For at sikre landinspektørens uafhængighed,  

 bør andre end landinspektører med beskikkelse højest hver kunne eje 15 % af  

 aktie- eller anpartskapitalen.
Denne begrænsning på 15 % bør dog ikke gælde  

 for  

 personer, der har deres hovedbeskæftigelse i selskabet.  

 Reglerne om, hvem der kan være medlemmer af  

 et landinspektørselskabs bestyrelse og direktion, foreslås ligeledes lempet  

 således, at blot flertallet af medlemmerne i bestyrelsen og direktionen skal  

 have beskikkelse som landinspektør og aktivt drive virksomhed i selskabet.
Lovforslaget indfører endvidere regler om en lovpligtig  

 ansvarsforsikring for praktiserende landinspektører.
Hidtil har praktiserende  

 landinspektører ikke efter lovgivningen være forpligtet til at tegne  

 ansvarsforsikring.
For at sikre, at alle landinspektører er forsikrede,  

 foreslås, at der i loven indføjes bestemmelser om forsikringspligt.
Landinspektørnævnet behandler klager over praktiserende  

 landinspektører, som ved udøvelsen af deres virksomhed har tilsidesat deres  

 pligter som landinspektør.
Nævnet kan sanktionere pligtforsømmelser ved  

 blandt  

 andet at pålægge bøder på indtil 40.000 kr.
Af hensyn til den prisudvikling,  

 som har fundet sted, siden den maksimale bødestørrelse sidst blev forhøjet,  

 og  

 for at sikre, at nævnet fortsat har mulighed for at pålægge større bøder i  

 tilfælde af meget grove forseelser, foreslås den maksimale bødestørrelse  

 forhøjet til 55.000 kr.
 Endelig foreslås enkelte, mindre moderniseringer af loven  

 ved, at der indføres frister for at indbringe klager for Landinspektørnævnet  

 og  

 for at indbringe nævnets afgørelser for domstolene.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale lovforslaget til Folketingets velvillige  

 behandling.
