Bekendtgørelse om udskydelse af ophævelse af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19 I medfør af § 12, stk. 4, i lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, som ændret ved lov nr. 286 af 27. februar 2021, fastsættes:
 § 1. Ophævelsen af lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, som ændret ved § 73 i lov nr. 285 af 27. februar 2021 og lov nr. 286 af 27. februar 2021, udskydes til den 16. november 2021.
 § 2. Bekendtgørelsen træder i kraft den 19. juni 2021.
