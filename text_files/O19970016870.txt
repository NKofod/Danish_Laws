Resumé  


  

 En person klagede over at han - som sagsøgt - ikke var blevet hørt inden  

 der blev meddelt fri proces til sagsøgeren.
Klageren henviste bl.a. til at  

 der  

 var tale om en for ham bebyrdende afgørelse.
 Ombudsmanden udtalte at en mulig pligt til inden afgørelse  

 træffes, at høre den påtænkte sagsøgte kunne udspringe af to forhold: enten  

 at  

 den sagsøgte måtte anses for part i forvaltningslovens forstand eller at der  

 var behov for at opnå et forsvarligt oplysningsgrundlag i sagen.
 Ombudsmanden mente ikke at der var grundlag for kritisere  

 myndighedernes faste praksis hvorefter normalt kun ansøgeren anses for part i  

 sager om fri proces.
 Der var i den konkrete sag heller ikke grundlag for at kritisere  

 at klageren ikke blev hørt med henblik på yderligere sagsoplysning. (J.nr.  

 1996-2667-630).
Partsstatus i fri proces-sag A klagede over at han ikke  

 var blevet hørt inden der blev meddelt fri proces til B.
Sagens  

 omstændigheder  

 var følgende:
Den 22. december 1994 ansøgte  

 advokat C om fri proces til sin klient B under en retssag mod A.
Af  

 ansøgningen  

 fremgik bl.a.:
 "...
 Jeg kan supplerende oplyse,  

 at min klient har opnået fri proces ved (X) Statsamt til sagsanlæg imod (D),  

 der havde beskyldt min klient for at være nazist, hvilken sag endte med  

 domfældelse  

 af sagsøgte.
 Endvidere har (Y) Statsamt  

 tidligere bevilliget fri proces til min klient i en sag, anlagt af nazisten  

 (E)  

 ved Retten i (...) imod min klient, TV2 og Morgenavisen Jyllandsposten.
 Der er således modsat  

 tidligere ved at tegne sig en ny praksis, hvorefter der indrømmes fri proces  

 i  

 sager, hvor en kendt medieperson uden grundlag bliver udskreget som nazist.
..." Ansøgningen var vedlagt  

 udkast til stævning med bilag.
Heraf fremgår at der under sagen ville blive  

 nedlagt påstand om mortifikation af nogle udtalelser som A i en artikel den  

 14.  

 oktober 1994 i en avis og i et brev af 27. oktober 1994 til advokat C  

 fremsatte  

 om B.
Det blev gjort gældende at udtalelserne sigtede B for at være nazist,  

 og  

 at dette var usandt og groft ærekrænkende.
Som bilag var bl.a. vedlagt  

 korrespondance mellem A og C.
Heraf fremgår at C den 25. oktober 1994  

 opfordrede  

 A til at tilbagekalde og beklage udtalelserne i den nævnte artikel.
Desuden  

 blev A bedt om at betale 5.000 kr. i erstatning.
I brev af 27. oktober 1994  

 til  

 C fastholdt A at udtalelserne var berettigede.
C bad herefter i brev af 1.  

 november 1994 bl.a. om at A fremlagde det dokumentationsmateriale som han  

 hævdede at være i besiddelse af.
I brev af 6. november 1994 fastholdt A atter  

 at udtalelserne var berettigede.
Han skrev bl.a. at berettigelsen af en del  

 af  

 udtalelserne i givet fald ville blive bekræftet gennem parts- og  

 vidneforklaringer i retten.
 Y Statsamt imødekom den 25.  

 januar 1995 ansøgningen i medfør af retsplejelovens § 330.
Den 29. november 1995 bad A  

 statsamtet om at oplyse på hvilket grundlag ansøgningen om fri proces var  

 imødekommet.
A nævnte at han ikke forinden var blevet bedt om en udtalelse.
 Statsamtet svarede den 8.  

 december 1995 at det ikke kunne give nærmere oplysning om grundlaget da  

 sagsakterne var sendt til Retten i ... Statsamtet tilføjede at A ikke var  

 part  

 i sagen om fri proces.
Den 9. december 1995 bad A  

 Civilretsdirektoratet om at udtale sig om den manglende høring af ham.
A  

 henviste bl.a. til myndighedernes pligt til at oplyse sager og til at han som  

 juridisk professor kunne tænkes i særlig grad at have været opmærksom på  

 behovet for at der var belæg for udtalelserne.
Desuden blev der i  

 almindelighed  

 ikke givet fri proces i injuriesager.
 I brev af 26. januar 1996  

 meddelte Civilretsdirektoratet A bl.a.:
 "...
I den anledning skal man  

 meddele, at De efter Civilretsdirektoratets opfattelse ikke har en så direkte  

 interesse i udfaldet af den omhandlede sag om fri proces, at De kan betragtes  

 som part i forvaltningslovens forstand.
Det bemærkes herved, at afgørelsen  

 ikke har direkte retsvirkning for Dem.
 Efter de almindelige  

 forvaltningsretlige regler skal forvaltningsmyndigheden tilvejebringe det  

 fornødne faktiske og retlige grundlag for sagens afgørelse.
Det fremgår af sagens akter,  

 at der til grund for (Y) Statsamts afgørelse har foreligget stævning samt  

 diverse processkrifter.
Civilretsdirektoratet finder ikke grundlag for at  

 kritisere, at (Y) Statsamt ikke som led i sagens oplysning har indhentet en  

 udtalelse fra Dem, idet afgørelsen ses at være truffet på et forsvarligt  

 grundlag.
..." I brev af 2. februar 1996 til  

 Civilretsdirektoratet anførte A bl.a.:
 "...
Civilretsdirektoratet  

 henviser til, at der for amtet har foreligget både stævning og diverse  

 processkrifter.
Dette er imidlertid umuligt, idet stævningen er berammet uden  

 retsafgift, d.v.s. at fri proces må være givet,  

  

 forinden  

  

 der overhovedet kunne fremkomme nogen processkrifter fra  

 mig. ... Hvordan har amtet kunnet vurdere prognosen for en retssag - hvis  

 udfald oven i købet på afgørende punkter afhænger af, hvilket sandhedsbevis  

 den  

 påtænkt sagsøgte er i stand til at føre - uden at begge parter har fået  

 lejlighed til at fremlægge deres synspunkter og bevismateriale? Amtet er vel  

 ikke clairvoyant? Amtets afgørelse og  

 sagsbehandling er så meget desto mærkeligere derved, at et andet amt har  

 givet  

 afslag på en tilsvarende ansøgning, jf. vedlagte skrivelse fra (Z) Statsamt,  

 i  

 hvilken forbindelse den påtænkt sagsøgte blev afæsket en udtalelse.
Hvis  

 dette  

 afslag er givet i lyset af min modparts status som erhvervsdrivende eller  

 p.g.a. sagens karakter af injuriesag, burde afgørelsen jo dog være den samme  

 i  

 forhold til mig.
Og hvis den er truffet ud fra en vurdering af sagens  

 prognose,  

 kan jeg vel ikke være ringere stillet i henseende til mine muligheder for at  

 udtale mig om denne prognose, end såfremt han havde ført sagen mod mig i  

 (...).
 ...
I øvrigt finder jeg det  

 ejendommeligt, at amtet ikke i henhold til almindelige forvaltningsretlige  

 grundsætninger har fundet anledning til at høre mig, forinden afgørelsen blev  

 truffet.
Ansøgningens imødekommelse kunne jo forudses at ville påføre mig  

 udgifter til sagsomkostninger, selv hvis jeg vinder sagen, idet de faktiske  

 advokatomkostninger som bekendt altid overskrider de af retterne tilkendte  

 beløb.
Direktoratet henviser som begrundelse for den manglende høring særligt  

 til, at afgørelsen om fri proces ikke har direkte retsvirkning for mig.
Men  

 dette er ukorrekt, eftersom jeg jo uanset modpartens manglende betalingsevne  

 vil få dækket de af retten tilkendte omkostninger, såfremt jeg vinder sagen.
..." Civilretsdirektoratet bad  

 herefter statsamtet om en udtalelse om grundlaget for afgørelsen om fri  

 proces.  

 I sin udtalelse af 27. februar 1996 oplyste statsamtet at A ikke var hørt  

 fordi  

 hans standpunkt fremgik af de akter der var vedlagt ansøgningen.
Statsamtet  

 mente fortsat at A ikke havde partsstilling i fri proces-sagen.
 I brev af 2. april 1996 skrev  

 Civilretsdirektoratet bl.a. dette til A:
 "...
 Det fremgår af sagen, at  

 stævningsudkastet, som har dannet grundlag for statsamtets afgørelse, var  

 bilagt to skrivelser fra Dem til modpartens advokat, hvoraf Deres synspunkter  

 fremgår.
 Civilretsdirektoratet finder  

 fortsat ikke grundlag for at kritisere, at (Y) Statsamt ikke som led i sagens  

 oplysning har indhentet en udtalelse fra Dem, idet afgørelsen ses at være  

 truffet på et forsvarligt grundlag.
..." Retten i ... afsagde den 6.  

 november 1996 dom i sagen hvorved A blev frifundet.
I sin klage af 12. november  

 1996 til mig anførte A bl.a. at det var tvivlsomt om der var blevet givet fri  

 proces, hvis alt det materiale havde foreligget for statsamtet som A lod  

 indgå  

 i retssagen.
A's brevveksling med advokaten gav ikke noget fyldestgørende  

 indtryk af A's synspunkter.
 Desuden anførte A at de  

 omkostninger man påføres under en sag, uanset om man vinder denne, er så  

 store  

 at man også af den grund bør have lejlighed til at udtale sig inden afgørelse  

 om fri proces til modparten.
Endelig anførte A at sagen på  

 grund af modparten fik et overordentligt kompliceret forløb, og at modpartens  

 lyst til at iværksætte omkostningsskabende procestiltag sandsynligvis havde  

 været mindre hvis der ikke var givet fri proces.
A fandt at han ikke havde  

 fair  

 og lige vilkår for den konkrete procesførelse.
I anledning af klagen  

 indhentede jeg sagens akter og bad myndighederne om en udtalelse.
Statsamtet  

 henholdt sig den 4. december 1996 til sin afgørelse i sagen.
 Civilretsdirektoratet  

 henholdt sig den 23. december 1996 til sine afgørelser og udtalte bl.a.:
 "...
 Det tilføjes i relation til  

 (A)'s bemærkninger om, at den af statsamtet meddelte fri proces har medført  

 en  

 fortrinsstilling for modparten, som er betænkelig for retssikkerheden og  

 lidet  

 stemmende med Den europæiske Menneskeretskonventions krav til 'fair trial',  

 at  

 retten i medfør af retsplejelovens § 332, stk. 1, nr. 3, og § 335 har  

 mulighed  

 for at sikre, at en part, der har fri proces, ikke udnytter denne til at  

 iværksætte unødvendige foranstaltninger under sagen.
 For så vidt angår (A)'s  

 henvisning til andre injuriesager, hvori der er givet fri proces, bemærkes,  

 at  

 enhver ansøgning om fri proces behandles særskilt på grundlag af de konkrete  

 omstændigheder i den enkelte sag.
..." I brev af 8. januar 1997  

 fremsatte A yderligere bemærkninger.
Ombudsmandens udtalelse "Spørgsmålet er om der gælder en pligt for myndighederne til at foretage  

 høring af den påtænkt sagsøgte i en fri proces-sag.
En sådan pligt vil enten  

 kunne udspringe af at den påtænkt sagsøgte må anses for part i  

 forvaltningslovens forstand - i så fald er høringspligten generel - eller af  

 behovet for i den konkrete sag at opnå et forsvarligt oplysningsgrundlag.
a) Partsstatus i en forvaltningssag forudsætter at den pågældende har en  

 væsentlig og individuel interesse i sagens afgørelse og udfald.
Kerneområdet  

 i partsbegrebet er afgørelsens adressat, men også andre vil kunne have en  

 væsentlig individuel interesse i sagen.
 At interessen skal være væsentlig, indebærer at afgørelsens udfald skal angå  

 den pågældendes forhold og situation med en vis styrke eller intensitet.  

 Afgørelsen skal normalt have direkte virkning for den pågældende.
Som udgangspunkt anses kun ansøgeren som part i en fri processag, jf.
Schydt,  

 Fri proces, (1992), s.  

 277f.
Der antages således ikke at være nogen pligt til at gøre den påtænkt  

 sagsøgte bekendt med ansøgningen om fri proces, ligesom denne ikke kan  

 påklage en meddelt bevilling til fri proces.
 De har anført at afgørelsens bebyrdende karakter efter almindelige  

 forvaltningsretlige grundsætninger bør føre til høring af modparten inden der  

 træffes afgørelse om fri proces.
 Uanset at en fri proces-bevilling undertiden kan tilskynde til at føre en sag  

 der måske ellers ikke ville blive ført, adskiller situationen sig dog efter  

 min opfattelse ikke så afgørende fra den almindelige risiko for at blive mødt  

 med sagsanlæg at det giver grundlag for at anfægte den faste praksis,  

 hvorefter normalt kun ansøgeren anses som part i sager om fri proces.
 b) Der gælder i den offentlige forvaltning et official- eller  

 undersøgelsesprincip ifølge hvilket forvaltningen har ansvaret for at de  

 fornødne oplysninger til afgørelse af en  

 sag er tilvejebragt.
Det er en forudsætning for at  

 meddele fri proces efter retsplejelovens § 330 at ansøgeren skønnes at have  

 rimelig grund til at føre proces.
Om oplysningsgrundlaget i denne henseende  

 var  

 forsvarligt, eller om der burde indhentes yderligere oplysninger bl.a. fra  

 Dem,  

 afhænger af om de oplysninger som myndigheden var i besiddelse af, var  

 tilstrækkelige til at foretage denne vurdering.
 I sagen indgik to breve fra  

 Dem af henholdsvis 27. oktober 1994 og 6. november 1994. Heri forholdt De Dem  

 til klagepunkterne på en efter min mening ganske udførlig måde, og De skrev  

 bl.a. at sagen i givet fald måtte afgøres gennem parts- og vidneforklaringer  

 i  

 retten.
 Det kan herefter ikke give  

 mig grundlag for kritik at myndighederne ikke indhentede en udtalelse fra Dem  

 med henblik på yderligere sagsoplysning.
c) For så vidt angår Deres  

 bemærkning om at De ikke havde fair og lige vilkår for den konkrete  

 procesførelse, finder jeg ikke at burde tage stilling hertil.
Det skyldes at  

 domstolene ikke er omfattet af ombudsmandens virksomhed, jf.  

 ombudsmandslovens  

 § 7, stk. 2 (og den tidligere ombudsmandslovs § 1, stk. 1).
