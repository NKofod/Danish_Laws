Klage  

 over manglende tilsyn med psykiatrisk patient Nævnet fandt ikke grundlag for at kritisere lægernes og  

 sygeplejerskernes behandling af patienten.
Nævnet fandt dog, at det havde  

 været  

 hensigtsmæssigt, om lægerne om formiddagen den 26. februar 2001 havde  

 foranstaltet aflåsningen af hoveddøren til sengeafsnittet, indtil patienten  

 var  

 blevet vurderet af en læge.
Da det ikke var muligt for Patientklagenævnet at  

 finde frem til den ansvarlige læge, blev afgørelsen sendt til afdelingens  

 administrerende overlæge til orientering.
Nævnet lagde blandt andet vægt på, at patienten grundet  

 risiko for nyt selvmordsforsøg blev indlagt på skærmet/lukket sengeafsnit,  

 men  

 at hans tilstand efter 3 dage var bedre, idet han tog afstand fra  

 selvmordstankerne.
Han blev derfor overflyttet til åbent afsnit.
Da han  

 fortsat  

 tog afstand fra selvmordstanker, blev han herefter overflyttet til åbent  

 5-døgnsafsnit.
Den 19. februar 2001 spurgte han atter til behandling med  

 elektrochok, hvilket lægerne drøftede muligheden for, idet man havde indtryk  

 af,  

 at patienten var tiltagende depressiv.
Som forberedelse til en sådan  

 behandling  

 påbegyndte lægerne herefter aftrapning af præparatet Lexotan.
Den 25. februar  

 2001 vendte patienten tilbage efter et weekendbesøg i hjemmet, og lægerne  

 fandt  

 ham urolig, forpint og rastløs, plaget af selvbebrejdelser og  

 selvmordsimpulser.
Lægerne ordinerede fast vagt, som imidlertid ikke kunne  

 lade  

 sig gøre, hvorfor personalet på åbent afsnit i stedet overvågede patienten.
Ifølge en sygeplejerskes udtalelse til sagen indebar overvågningen  

 konstant opsyn undtagen ved toiletbesøg og ved ophold på egen stue.
Den 26.  

 februar 2001 vækkede hun patienten og talte med ham, da han havde spist  

 morgenmad, og hun havde ikke indtryk af, at han var i en overhængende  

 selvmordsfare.
Hun kontrollerede jævnligt, at han sad i dagligstuen, mens hun  

 delte medicin ud.
Hun gik herefter ind for at rapportere til det øvrige  

 personale om hans tilstand, og da hun kom ud, var patienten gået.
Hun  

 alarmerede herefter kollegerne, som kontaktede politiet.
Senere orienterede  

 politiet afdelingen om, at patienten havde begået selvmord.
Nævnet oplyste, at mellem 5 % og 15 % af selvmord  

 indtræffer hos patienter, der er indlagt på psykiatrisk afdeling eller netop  

 udskrevet herfra.
Patienter lidende af stemningssydom kan være vanskelige at  

 vurdere, fordi de kan være tilbøjelige til at skjule eller underdrive deres  

 symptomer og fremtræde mindre nedtrykte, end de i virkeligheden er.  

 Patienternes  

 stemningsomslag kan ændre sig næsten fra minut til minut og eventuelt udvikle  

 sig i en såkaldt depressiv raptus med desperate selvmordshandlinger præget af  

 målbevidsthed ofte i form af drastiske sikre metoder.
