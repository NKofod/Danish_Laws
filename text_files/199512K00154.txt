Nr LSF 154 Forslag til Lov om ændring af lov om beskyttelse af havmiljøet, lov om  

 skibes sikkerhed m.v. og søloven (Ændringer som følge af lov om eksklusive  

 økonomiske zoner) Fremsat af miljø- og energiministeren (Svend Auken) den 17. januar 1996 Vedtaget ved tredjebehandling den 30. april 1996 Lov nr. 394 af 22/05/1996 § 1 I lov nr. 476 af 30. juni 1993 om beskyttelse af havmiljøet, som senest  

 ændret ved lov nr. 902 af 29. november 1995, foretages følgende ændringer:
 1. I § 2, stk. 1, nr. 3, udgår »og«.
 2. I § 2, stk. 1, indsættes efter nr. 3 som nyt nummer:
 »4) udenlandske skibe, der befinder sig i de eksklusive økonomiske  

 zoner, i det omfang det er foreneligt med international ret, og«.
 Nr. 4 bliver herefter nr. 5.
 3. § 2, stk. 1, nr. 4, der bliver nr. 5, affattes således:
»5) udenlandske skibe, der befinder sig uden for de eksklusive  

 økonomiske zoner, i det omfang det er foreneligt med international ret.« 4. I § 4, stk. 3, nr. 3, ændres »på  

 søterritoriet« til: »på søterritoriet eller i de eksklusive  

 økonomiske zoner«.
 5. I § 5 indsættes som stk. 3:
»Stk. 3. Ved eksklusive økonomiske zoner forstås i denne lov  

 havområder uden for og stødende op til søterritoriet indtil en afstand af 200  

 sømil fra de til enhver tid gældende basislinjer, jf. lov om eksklusive  

 økonomiske zoner.« 6. I § 11, stk. 3, 1. pkt., § 20, stk. 3, § 22, stk. 2, § 23,  

 stk. 2, og § 39, stk. 2, ændres »uden for dansk  

 søterritorium« til: »i de eksklusive økonomiske zoner eller uden  

 for dansk søterritorium i øvrigt«.
 7. I § 11, stk. 2, § 13, stk. 2, og § 54, stk. 1, 2.  

 pkt., ændres »Uden for dansk søterritorium« til: »I de  

 eksklusive økonomiske zoner eller uden for dansk søterritorium i  

 øvrigt«.
 8. I § 42 indsættes som stk. 2:
»Stk. 2. Med hensyn til overtrædelser som nævnt i stk. 1, der har  

 fundet sted i de eksklusive økonomiske zoner, kan beføjelserne efter stk. 1  

 kun udøves over for udenlandske skibe, såfremt der er sket en udtømning, og  

 såfremt der foreligger en begrundet mistanke om, at overtrædelsen er begået  

 af det pågældende skib.« 9. I § 43 indsættes efter stk. 3 som nyt stykke:
»Stk. 4. Med hensyn til overtrædelser som nævnt i stk. 1, der  

 har fundet sted i de eksklusive økonomiske zoner, kan beføjelserne efter stk.  

 1 kun udøves over for udenlandske skibe, såfremt der er sket en udtømning, og  

 såfremt det med sikkerhed kan konstateres, at overtrædelsen er begået af det  

 pågældende skib.« Stk. 4 bliver herefter stk. 5.
 10. I § 45, stk. 3, indsættes efter »der er under  

 passage af dansk søterritorium«: »eller under sejlads i de  

 eksklusive økonomiske zoner«.
 11. Efter § 58 indsættes i kapitel 16:
» § 58 a.
Miljø- og energiministeren kan fastsætte de  

 nødvendige regler for anvendelse her i landet af De Europæiske Fællesskabers  

 forordninger vedrørende forhold omfattet af denne lov.
Ministeren kan  

 herunder fastsætte regler om, hvilke myndigheder der skal administrere  

 forordningerne.
 Stk. 2. Ministeren kan fastsætte regler om betaling af gebyrer,  

 herunder om forrentning og udpantningsret.
Stk. 3. Tilsyn med overholdelse af forordninger udøves af miljø-  

 og energiministeren i henhold til kapitel 14, medmindre ministeren bestemmer,  

 at tilsynet skal udøves af andre myndigheder.
Ved udførelse af tilsyn har  

 myndighederne de tilsynsforpligtelser og tilsynsbeføjelser, som følger af  

 lovens kapitel 14, medmindre ministeren bestemmer andet.
Stk. 4. Ved afgørelser med hjemmel i forordninger eller regler  

 udstedt i medfør af forordninger finder de i kapitel 15 fastsatte  

 bestemmelser anvendelse, for så vidt angår klageadgang.« 12. I § 59, stk. 1, nr. 5, ændres »§ 43, stk.  

 1-3« til: »§ 43, stk. 1-4«.
 13. I § 59, stk. 1, nr. 6, ændres »§ 42« til:  

 »§ 42, stk. 1 og 2«.
 14. I § 59, stk. 1, nr. 6, udgår »og«.
 15. I § 59, stk. 1, indsættes efter nr. 6 som nyt nummer:
 »7) overtræder bestemmelser fastsat i De Europæiske Fællesskabers  

 forordninger vedrørende forhold, der er omfattet af denne lov, jf. § 1,  

 og«.
 Nr. 7 bliver herefter nr. 8.
 16. I § 61, 1. pkt., indsættes efter »og § 47«:  

 »samt § 58 a«.
 17. § 63, stk. 1, affattes således:
»Ransagning i sager om overtrædelse af bestemmelserne i denne lov og  

 bestemmelser udstedt i medfør af loven kan ske i overensstemmelse med  

 retsplejelovens regler om ransagning i sager, som efter loven kan medføre  

 frihedsstraf.« § 2 I lov om skibes sikkerhed m.v., jf. lovbekendtgørelse nr. 283 af 2. maj  

 1995, som ændret ved lov nr. 902 af 29. november 1995, foretages følgende  

 ændring:
1. I § 1, stk. 2, ændres »i dansk havn eller på dansk  

 søterritorium« til: »i dansk havn, på dansk søterritorium og i de  

 eksklusive økonomiske zoner.« § 3 I søloven, lov nr. 170 af 16. marts 1994, som ændret ved lov nr. 205 af  

 29. marts 1995, foretages følgende ændringer:
 1. I § 203, stk. 1, § 206, stk. 1, § 206, stk. 2, og §  

 207 ændres »et område, hvor Danmark i overensstemmelse med  

 folkeretten kan fastsætte en eksklusiv økonomisk zone« til:  

 »eksklusive økonomiske zoner«.
 2. I § 216, stk. 1, ændres »§ 194« til: »§  

 213«.
§ 4 Loven træder i kraft den 1. juli 1996.
§ 5 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de ændringer, der følger af de  

 særlige færøske og grønlandske forhold.
Oprindeligt fremsat forslag § 1 I lov nr. 476 af 30. juni 1993 om beskyttelse af havmiljøet, som senest  

 ændret ved lov nr. 902 af 29. november 1995, foretages følgende ændringer:
 1. I § 2, stk. 1, nr. 3 udgår: »og«.
 2. I § 2, stk. 1 indsættes efter nr. 3 som nyt nummer:
 »4) udenlandske skibe, der befinder sig i de eksklusive økonomiske  

 zoner, i det omfang det er foreneligt med international ret, og«.
 Nr. 4 bliver herefter nr. 5.
 3. § 2, stk. 1, nr. 4, der bliver nr. 5, affattes således:
 »5) udenlandske skibe, der befinder sig uden for de eksklusive  

 økonomiske zoner, i det omfang det er foreneligt med international  

 ret.«.
 4. I § 4, stk. 3, nr. 3 ændres »på søterritoriet«  

 til: »på søterritoriet eller i de eksklusive økonomiske zoner«.
 5. I § 5 indsættes som stk. 3:
 » Stk. 3. Ved eksklusive økonomiske zoner forstås i denne lov  

 havområder uden for og stødende op til søterritoriet indtil en afstand af 200  

 sømil fra de til enhver tid gældende basislinier, jf. lov om eksklusive  

 økonomiske zoner.«.
 6. I § 11, stk. 3, 1. pkt., § 20, stk. 3, § 22, stk. 2, § 23,  

 stk. 2 og i § 39, stk. 2 ændres »uden for dansk  

 søterritorium« til: »i de eksklusive økonomiske zoner eller uden  

 for dansk søterritorium i øvrigt«.
 7. I § 11, stk. 2, § 13, stk. 2 og § 54, stk. 1, 2.  

 pkt. ændres »Uden for dansk søterritorium« til: »I de  

 eksklusive økonomiske zoner eller uden for dansk søterritorium i  

 øvrigt«.
 8. I § 42 indsættes som stk. 2:
» Stk. 2. Med hensyn til overtrædelser som nævnt i stk. 1, der  

 har fundet sted i de eksklusive økonomiske zoner, kan beføjelserne efter stk.  

 1 kun udøves over for udenlandske skibe, såfremt der er sket en udtømning og  

 såfremt der foreligger en begrundet mistanke om, at overtrædelsen er begået  

 af det pågældende skib.« 9. I § 43 indsættes efter stk. 3 som nyt stykke:
» Stk. 4. Med hensyn til overtrædelser som nævnt i stk. 1, der  

 har fundet sted i de eksklusive økonomiske zoner, kan beføjelserne efter stk.  

 1 kun udøves over for udenlandske skibe, såfremt der er sket en udtømning og  

 såfremt det med sikkerhed kan konstateres, at overtrædelsen er begået af det  

 pågældende skib.« Stk. 4 bliver herefter stk. 5.
 10. I § 45, stk. 3 indsættes efter »der er under  

 passage af dansk søterritorium«: »eller under sejlads i de  

 eksklusive økonomiske zoner«.
 11. Efter § 58 indsættes i kapitel 16:
» § 58a.
Miljø- og energiministeren kan fastsætte de  

 nødvendige regler for anvendelse her i landet af De Europæiske Fællesskabers  

 forordninger vedrørende forhold omfattet af denne lov.
Ministeren kan  

 herunder fastsætte regler om, hvilke myndigheder, der skal administrere  

 forordningerne.
 Stk. 2. Ministeren kan fastsætte regler om betaling af gebyrer,  

 herunder om forrentning og udpantningsret.
Stk. 3. Tilsyn med overholdelse af forordninger udøves af miljø-  

 og energiministeren i henhold til kapitel 14, medmindre ministeren bestemmer,  

 at tilsynet skal udøves af andre myndigheder.
Ved udførelse af tilsyn har  

 myndighederne de tilsynsforpligtelser og tilsynsbeføjelser, som følger af  

 lovens kapitel 14, medmindre ministeren bestemmer andet.
Stk. 4. Ved afgørelser med hjemmel i forordninger eller regler  

 udstedt i medfør af forordninger finder de i kapitel 15 fastsatte  

 bestemmelser anvendelse for så vidt angår klageadgang.« 12. I § 59, stk. 1, nr. 5 ændres »§ 43, stk.  

 1-3« til: »§ 43, stk. 1-4«.
 13. I § 59, stk. 1, nr. 6 ændres »§ 42«  

 til: »§ 42, stk. 1-2«.
 14. I § 59, stk. 1, nr. 6 udgår »og«.
 15. I § 59, stk. 1 indsættes efter nr. 6 som nyt nummer:
»7) overtræder bestemmelser fastsat i De Europæiske Fælleskabers  

 forordninger vedrørende forhold, der er omfattet af denne lov, jf. § 1,  

 og« Nr. 7 bliver herefter nr. 8.
 16. I § 61, 1. punktum indsættes efter »og § 47«:  

 »samt § 58a«.
 17. § 63, stk.1 affattes således: »Ransagning i sager  

 om overtrædelse af bestemmelserne i denne lov og bestemmelser udstedt i  

 medfør af loven kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.«.
§ 2 I lov nr. 98 af 12. marts 1980 om skibes sikkerhed m.v., som senest ændret  

 ved lov nr. 902 af 29. november 1995, foretages følgende ændring:
1. I § 1, stk. 2, ændres »i dansk havn eller på dansk  

 søterritorium« til: »i dansk havn, på dansk søterritorium og i de  

 eksklusive økonomiske zoner.« § 3 I lov nr. 170 af 16. marts 1994, søloven, som ændret ved lov nr. 205 af  

 29. marts 1995, foretages følgende ændringer:
 1. I § 203, stk. 1, § 206, stk. 1, § 206, stk. 2, og §  

 207, ændres »et område, hvor Danmark i overensstemmelse med  

 folkeretten kan fastsætte en eksklusiv økonomisk zone« til:  

 »eksklusive økonomiske zoner«.
 2. I § 216, stk. 1 ændres »§ 194« til:  

»§ 213«.
§ 4 Loven træder i kraft den 1. juli 1996.
§ 5 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de ændringer, der følger af de  

 særlige færøske og grønlandske forhold.
Bemærkninger til lovforslaget Almindelige bemærkninger Den danske regering besluttede i 1994 at oprette eksklusive økonomiske  

 zoner rundt om Danmark.
Beslutningen blev primært truffet ud fra en hensigt  

 om at værne havmiljøet mod forurening, herunder især mod udtømninger af olie,  

 der igennem længere tid har været et problem i danske farvande.
Oprettelsen af zonerne forventes gennemført ved forslag til lov om  

 eksklusive økonomiske zoner.
For en uddybning af zonernes indhold og den  

 folkeretlige baggrund henvises til dette lovforslag.
Forslaget til lov om  

 eksklusive økonomiske zoner, der fremsættes samtidigt med dette  

 ændringsforslag, indeholder ingen materielle regler om beføjelserne i  

 zonerne, idet disse forudsættes gennemført i særlovgivningen.
I  

 ændringsforslaget gennemføres således de ændringer af lov om beskyttelse af  

 havmiljøet, der er nødvendige for at udnytte de muligheder, oprettelsen af  

 eksklusive økonomiske zoner giver med hensyn til beskyttelse af havmiljøet.  

 Desuden indeholder lovforslaget de fornødne konsekvensændringer i lov om  

 skibes sikkerhed m.v. samt søloven.
 Lovforslaget udstrækker reglerne i havmiljøloven og lov om skibes  

 sikkerhed m.v. til også at kunne håndhæves over for udenlandske skibe, der  

 overtræder lovens bestemmelser i de eksklusive økonomiske zoner, i det omfang  

 de pågældende bestemmelser er udstedt i overensstemmelse med gældende  

 internationale regler og normer.
Dette giver væsentligt forbedrede indgrebsmuligheder i form af øgede  

 muligheder for at foretage kontrol, tilbageholdelse samt retsforfølgning af  

 skibe, der har udledt olie eller skadelige stoffer til havet inden for  

 zonerne.
Som reglerne er i dag, er der kun hjemmel til at gribe ind i yderst  

 akutte og alvorlige forureningstilfælde, og der er ingen mulighed for at  

 retsforfølge udenlandske skibe uden for dansk søterritorium.
Oprettelsen af eksklusive økonomiske zoner åbner mulighed for, at Danmark  

 kan håndhæve havmiljølovens regler i zonerne.
Dette kan ske gennem en  

 overvågning fra fly, søgående fartøjer eller på anden vis.
Miljøstyrelsens  

 »Redegørelse om olie- og kemikalieforurening af havet« indeholder  

 en sammenfatning af forskellige initiativer og muligheder såvel nationalt som  

 internationalt, der sigter på at forbedre indsatsen mod olieforurening af  

 havet.
 En øget mulighed for at foretage indgreb kombineret med en effektiv  

 overvågning af zonerne vil udgøre centrale virkemidler til opfyldelse af en  

 væsentlig del af målsætningen med oprettelsen af de eksklusive økonomiske  

 zoner, nemlig den forebyggende virkning.
Endvidere vil et internationalt samarbejde om jurisdiktionsudøvelse og  

 overvågning af zonerne være af stor forebyggende betydning.
Et sådant  

 samarbejde vil blive etableret mellem Nordsøstaterne som vedtaget af landenes  

 miljøministre på den 4. Nordsøkonference i Esbjerg i juni 1995. Blandt  

 Nordsøstaterne har Norge, Sverige, Frankrig og Tyskland oprettet eksklusive  

 økonomiske zoner.
Holland og Belgien er i gang med oprettelsen.
Hensigten er  

 at sikre en effektiv håndhævelse af reglerne i MARPOL-konventionen (* 1) ved  

 overtrædelse af disse i Nordsøstaternes zoner.
I lov om skibes sikkerhed m.v. findes kravene til skibes tekniske  

 indretning i miljømæssig henseende, således at de opfylder  

 MARPOL-konventionen.
Såfremt et skib forurener som følge af, at skibet ikke  

 opfylder MARPOL-konventionens tekniske krav, er det derfor naturligt, at man  

 skal have hjemmel til at kunne gribe ind i denne situation også i de  

 eksklusive økonomiske zoner.
Dette kan ske ved at udvide den territoriale  

 udstrækning af det område hvor lov om skibes sikkerhed m.v. gælder til også  

 at omfatte zonerne.
Lov om skibes sikkerhed m.v. stiller imidlertid en række krav til skibes  

 indretning og udstyr som ikke retter sig mod forurening og som der ikke er  

 folkeretlig hjemmel til at håndhæve over for fremmede skibe i de eksklusive  

 økonomiske zoner.
For så vidt angår zonerne forudsættes lovens regler derfor  

 kun anvendt vedrørende skibes tekniske installationer, der har relation til  

 havforurening.
Lovforslagets økonomiske og administrative konsekvenser Med gennemførelsen af lovgrundlaget for oprettelse af eksklusive  

 økonomiske zoner vil den danske jurisdiktion i relation til de udtømninger og  

 dumpninger af olie- og kemikalieaffald fra udenlandske skibe, der er i strid  

 med internationale konventionsbestemmelser, blive udvidet fra 3 sømil til  

 indtil 200 sømil.
For at udnytte den udvidede jurisdiktion i relation til havmiljøloven er  

 der behov for en overvågningsindsats i de eksklusive økonomiske zoner med  

 henblik på at observere, dokumentere og rapportere overtrædelser af gældende  

 regler.
Desuden vil der være behov for direkte at kunne gribe ind ved kontrol  

 eller tilbageholdelse af skibe, der foretager ulovlige udtømninger eller  

 dumpninger.
 Overvågningen udføres mest effektivt fra luften ved fly med særligt  

 udstyr, mens selve jurisdiktionsudøvelsen vil forudsætte tilstedeværelsen af  

 et patruljeskib på sejlruterne som supplement til flyaktiviteten.
 For så vidt angår de økonomiske konsekvenser i forbindelse med oprettelsen  

 af eksklusive økonomiske zoner i danske farvande, må der tages udgangspunkt i  

 at tilgodese formål og hensigt med oprettelsen af zonerne, således, at der  

 gennem overvågning kan sikres dokumentation af formodede ulovlige udtømninger  

 og dumpninger fra skibe og, at der gennem fysisk tilstedeværelse i  

 sejladsruterne kan foretages kontrol og tilbageholdelse.
 Der følger ikke af adgangen til at indføre eksklusive økomiske zoner en  

 forpligtelse til et bestemt aktivitetsniveau, hvorfor den praktiske indsats  

 og dermed de økonomiske konsekvenser principielt er valgfri.
Som et led i finanslovsforliget for 1996 og »Aftale om forsvarets  

 ordning for 1995-1999« er det besluttet, at der ved delegation indledes  

 en trinvis overførsel af driftsansvaret for maritim miljøovervågning og  

 maritim forureningsbekæmpelse fra Miljø- og Energiministeriet til  

 Forsvarsministeriet.
Dette indebærer, at en kommende aktivitet for  

 overvågning og jurisdiktionsudøvelse driftsmæssigt vil skulle varetages af  

 Forsvarsministeriet, hvilket såvel organisatorisk som ressourcemæssigt er  

 hensigtsmæssigt og vurderes at medføre en generel forbedring af muligheden  

 for beskyttelsen af havmiljøet i farvandene omkring Danmark.
 Miljø- og Energiministeriet og Forsvarsministeriet har i Rapport af 19.  

 oktober 1995 om maritim miljøovervågning og maritim forureningsbekæmpelse  

 bl.a. beskrevet og vurderet mulige økonomiske rammer og konsekvenser ved  

 indførelsen af eksklusive økonomiske zoner, henholdsvis ved en løsning af  

 opgaven i Miljø- og Energiministeriets regi og henholdvis i  

 Forsvarsministeriets regi.
 Resultatet af denne vurdering er indeholdt i Miljø- og Energiministerens  

 »Redegørelse om olie- og kemikalieforurening af havet«, der  

 fremlægges som et led i behandlingen af lovændringen.
Det højeste beskyttelsesniveau opnås, såfremt flere lande indfører  

 eksklusive økonomiske zoner.
Som et led i beslutningerne på Nordsøkonferencen  

 i juni 1995 blev det således bekendtgjort, at alle Nordsølande enten var i  

 færd med eller agtede at indføre eksklusive økonomiske zoner, og i  

 forlængelse heraf blev det besluttet gennem et fortsat styrket og  

 effektiviseret samarbejde at sikre en koordineret og ensartet udøvelse af  

 jurisdiktionskompetencen.
Med Rapport af 19. oktober 1995 om maritim miljøovervågning og maritim  

 forureningsbekæmpelse og med Miljø- og Energiministerens »Redegørelse om  

 olie- og kemikalieforurening af havet« er der skabt grundlag for det  

 videre arbejde med etablering af et tilstrækkeligt indsats- og  

 aktivitetsniveau, ligesom der er behov for at vurdere en mulig dansk indsats  

 i sammenhæng med indsatsen i de øvrige Nordsølande.
Aktivitetsniveauet for  

 samtlige Nordsølande forventes først endelig kendt i forbindelse med den 5.  

 Nordsøkonference i Norge i år 2000-2002, hvorfor det vil være  

 hensigtsmæssigt, at den danske indsats, specielt jurisdiktionsudøvelsen,  

 tilvejebringes successivt inden for perioden 1997-2000. Den konkrete indsats  

 og de dermed forbundne økonomiske konsekvenser vil blive fastlagt i  

 forbindelse med de årlige finanslove.
Lovforslagets miljømæssige konsekvenser For så vidt angår de miljømæssige konsekvenser ved gennemførelsen af  

 lovforslaget må det vurderes, at den udvidede mulighed for udøvelse af  

 jurisdiktion over for udenlandske skibes overtrædelser af bestemmelserne i de  

 internationale konventioner til beskyttelse af havmiljøet sammenholdt med  

 redegørelsens niveau for overvågning og jurisdiktionsudøvelse vil have en  

 forebyggende virkning i relation til disse overtrædelser, hvorved den  

 skibsbaserede forurening i zonerne vil blive reduceret.
Forslagets erhvervsøkonomiske konsekvenser For så vidt angår forslagets ændringer til havmiljøloven, medfører disse  

 ingen erhvervsøkonomiske konsekvenser.
 Heller ikke ændringerne til lov om skibes sikkerhed m.v. og søloven  

 forventes at have væsentlige erhvervsøkonomiske konsekvenser.
Forholdet til EU-retten Inden for EU-samarbejdet er der ligeledes stor opmærksomhed omkring  

 olieforurening af havet.
Der foreslås således indsat en § 58A i loven, som  

 bemyndiger miljø- og energiministeren til at vedtage de supplerende regler,  

 der er nødvendige for at sikre overholdelsen af EF-forordninger her i landet.  

 Bestemmelsen svarer stort set til forslaget til § 89a i lov om  

 miljøbeskyttelse.
Bemyndigelsen skal herudover sikre, at ministeren efter en  

 konkret vurdering kan fastsætte regler om, hvilke myndigheder, der skal  

 varetage administrationen af forordninger med henblik på, at forordninger og  

 havmiljølovens regler i videst muligt omfang administreres i sammenhæng. §  

 58a indeholder endvidere bestemmelse om, at tilsynet med overholdelse af  

 forordninger varetages af miljø- og energiministeren, medmindre ministeren  

 bestemmer andet.
Lovforslaget gennemfører en generel hjemmel i havmiljøloven, der  

 bemyndiger miljø- og energiministeren til at vedtage de supplerende regler,  

 der er nødvendige for at sikre overholdelsen af EFforordninger.
Herudover har  

 forslaget ingen EU-retlige konsekvenser.
Høring Forslaget har været sendt i høring hos:
Danmarks Rederiforening, Rederiforeningen for Mindre Skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Fiskernes Forbund, Hotel-, Restaurant- og Fritidserhvervenes  

 Arbejdsgiverforening, DSB-Rederi A/S, Centralorganisationen af  

 Industriansatte i Danmark, Dansk Navigatørforening, Metal Søfart,  

 Radiotelegrafistforeningen af 1917, Specialarbejderforbundet i Danmark,  

 Specialarbejderforbundet i Danmarks Hanstholm afdeling, SID Afdeling-  

 Sømændenes Forbund i Danmark, Maskinmestrenes Forening, Dansk Sø-og  

 Restaurationsforening, Restaurations- og Bryggeriforbundet i Danmark,  

 Funktionærernes og Tjenestemændenes Fællesråd, Dansk Arbejdsgiverforening,  

 Landsorganisationen i Danmark, Arbejderbevægelsens Erhvervsråd,  

 Amtsrådsforeningen i Danmark, Kommunernes Landsforening, Erhvervenes  

 Transportudvalg, Foreningen af Danske Privathavne, Sammenslutningen af Danske  

 Havne, Københavns Havn, Københavns Kommune, Århus Havn, Aalborg Havn,  

 Statshavneadministrationen i Esbjerg, Statshavneadministrationen i  

 Frederikshavn, Danmarks Skibsmæglerforening, Arbejdsministeriet,  

 Boligministeriet, Erhvervsministeriet, Finansministeriet,  

 Forskningsministeriet, Forsvarsministeriet, Indenrigsministeriet,  

 Justitsministeriet, Kirkeministeriet, Kulturministeriet, Landbrugs- og  

 Fiskeriministeriet, Skatteministeriet, Socialministeriet, Statsministeriet,  

 Sundhedsministeriet, Trafikministeriet, Udenrigsministeriet,  

 Undervisningsministeriet, Økonomiministeriet, Skibs- og Bådebyggeriernes  

 Arbejdsgiverforening, Foreningen af Skibs- og Bådebyggere i Danmark,  

 Søtransportens Brancheforening, Det Norske Veritas, Lloyd's Register of  

 Shipping, ABS Europe Ltd, Bureau Veritas, Germanischer Lloyd, Nippon Kaiji  

 Kyokai, Assurandør-Societetet, Assurandørernes Hus, Rederiet A.P.
Møller,  

 Assuranceforeningen SKULD, Kommitteret Jørgen Bredholt, Nivå, Foreningen af  

 Danske Søassurandører, Skibsbevaringsfonden, Sø- og Handelsretten,  

 Advokatfirmaet Gorrisen & Federspiel, Advokatfirmaet Reumert &  

 Partnere, Tilbageholdelsesnævnet (c/o Søfartsstyrelsen), Advokatrådet,  

 Danmarks Fiskeri- og Havundersøgelser, Dansk Ornitologisk Forening, Danske  

 Vognmænd, Forbrugerrådet, Friluftsrådet, Kort- og Matrikelstyrelsen, Mærsk  

 Olie & Gas A/S, Danmarks Naturfredningsforening, Dansk Sejlunion,  

 Farvandsvæsenet, Foreningen af Danske Ral- og Sandsugere, Greenpeace Danmark,  

 Miljøklagenævnet, Oliebranchens Fællesrepræsentation, Rigsombudsmanden i  

 Grønland, Danmarks Sportsfiskerforbund, Færøernes Landsstyre, Miljøstyrelsen,  

 Energistyrelsen, Rigsombudsmanden på Færøerne, Grønlands Hjemmestyre,  

 Verdensnaturfonden, Dansk Industri, Entreprenørforeningen,  

 Ingeniørsammenslutningen, Sundhedsstyrelsen, Told- og Skattestyrelsen, Skov-  

 og Naturstyrelsen, og Søfartsstyrelsen.
Bemærkninger til lovforslagets enkelte bestemmelser § 1 Til nr. 1 Der er tale om en konsekvensændring.
Til nr. 2 Eksklusive økonomiske zoner introduceres som begreb i havmiljølovens § 2,  

 stk. 1, nr. 4. Bestemmelsen er central for lovforslaget, idet havmiljølovens  

 anvendelsesområde herved udvides, så loven fremover finder anvendelse på  

 udenlandske skibe i de eksklusive økonomiske zoner, i det omfang  

 bestemmelserne er i overensstemmelse med international ret.
Havmiljøloven  

 gælder allerede for danske skibe i de eksklusive økonomiske zoner, da loven  

 ifølge § 2, stk. 1, nr. 1 generelt gælder for danske skibe.
Danmark har i dag meget begrænsede muligheder for at udøve jurisdiktion  

 over for udenlandske skibe uden for dansk søterritorium.
Den internationale  

 konvention af 29. november 1969 om indgriben på det åbne hav i tilfælde af  

 olieforureningsulykker og en protokol tilknyttet MAROL-konventionen om  

 indgriben på det åbne hav ved forurening af havet med andre stoffer end olie  

 giver mulighed for indgriben i meget specifikke og akutte situationer.
En af  

 betingelserne for at gribe ind er, at der skal være en alvorlig og  

 overhængende fare for en olieforurening af kysterne.
Som reglerne er i dag, er der således ingen mulighed for at foretage  

 fysisk inspektion, tilbageholdelse eller retsforfølgning af et skib, der har  

 foretaget en udtømning af f.eks. olie i strid med MARPOL-konventionen uden  

 for søterritoriet, når der ikke er tale om situationer dækket af  

 indgrebskonventionen/protokollen.
Kyststaten har i sådanne tilfælde ingen  

 mulighed for selv at håndhæve de internationale regler, men kan blot  

 indberette overtrædelsen til flagstaten med en anmodning om, at flagstaten  

 foretager den videre pådømmelse af forholdet.
I de eksklusive økonomiske zoner vil Danmark via den udvidede  

 jurisdiktionskompetence i en situation som den oven for beskrevne, der ikke  

 er dækket af indgrebskonventionen/protokollen, kunne håndhæve kontrol- og  

 indgrebsbestemmelserne i havmiljøloven.
Derudover giver jurisdiktionen i  

 zonerne mulighed for, at Danmark selv kan foretage den videre retsforfølgning  

 af skibet efter lovens straffebestemmelser.
Dansk retsforfølgning vil dog  

 være subsidiær i forhold til flagstatens, og den skal derfor suspenderes,  

 såfremt flagstaten inden 6 måneder fra datoen for retsforfølgningens  

 begyndelse anlægger sag mod skibet.
Suspensionsreglen, der følger af  

 folkeretten, gælder ikke, såfremt retsforfølgningen angår en sag om betydelig  

 skade for Danmark, eller såfremt den pågældende flagstat gentagne gange har  

 ignoreret sin forpligtelse til effektivt at håndhæve internationalt gældende  

 regler og normer vedrørende overtrædelser som er begået af dens fartøjer.
Alle internationale regler og normer i form af konventioner og folkeretlig  

 sædvane kan håndhæves i de eksklusive økonomiske zoner.
Ifølge folkeretlig  

 sædvane kan kyststaten forbyde dumpning i sin eksklusive økonomiske zone.
Det  

 generelle forbud mod dumpning i havmiljølovens § 25 udstrækkes derfor med  

 lovforslaget til også at gælde for udenlandske skibe i de eksklusive  

 økonomiske zoner.
Til nr. 3 Bestemmelsen afløser den tidligere § 2, stk. 1, nr. 4. Loven gælder  

 således uændret på det åbne hav uden for zonerne.
Til nr. 4 Der er tale om en konsekvensændring.
Til nr. 5 I det nye stk. 3 i lovens § 5 defineres eksklusive økonomiske zoner i  

 overensstemmelse med definitionen i lovforslag om eksklusive økonomiske zoner  

 som havområder, der ligger uden for og stødende op til søterritoriet indtil  

 en afstand af 200 sømil fra de til enhver tid gældende basislinier.
Til nr. 6 og 7 Der er tale om en konsekvensændring.
Til nr. 8 Indgreb over for udenlandske skibe med hensyn til overtrædelser i de  

 eksklusive økonomiske zoner er undergivet visse begrænsninger i henhold til  

 folkeretten.
Håndhævelsen af internationalt gældende regler og normer må ske  

 i respekt af folkerettens regler om fremmede skibes frihed til sejlads.
I de  

 eksklusive økonomiske zoner kan Danmark således over for udenlandske skibe  

 håndhæve de regler i havmiljøloven, som er baseret på internationalt  

 fastsatte regler og normer.
 § 42, stk. 2 angiver grænserne for, hvornår der kan udøves fysisk  

 inspektion af udenlandske skibe, med hensyn til overtrædelser, der har fundet  

 sted i de eksklusive økonomiske zoner.
Kyststaten kan jf. § 42, stk. 2 foretage fysisk inspektion af udenlandske  

 skibe, når der er sket en udtømning.
Der skal være tale om en udtømning af en  

 sådan størrelse, at den truer med at medføre en væsentlig forurening af  

 havmiljøet.
De kompetente nationale myndigheder udøver dette skøn.
Endvidere  

 skal der være en begrundet mistanke om, at skibet har overtrådt  

 havmiljølovens bestemmelser.
Vurderingen af, om der foreligger en begrundet  

 mistanke, må ligeledes afgøres konkret i hvert enkelt tilfælde af de  

 nationale kompetente myndigheder.
Til nr. 9 De folkeretlige regler om frihed til sejlads gør sig ligeledes gældende  

 med hensyn til afgrænsningen af, hvornår der kan udøves beføjelser efter §  

 43, stk. 1 over for et udenlandsk skib med hensyn til overtrædelse af  

 havmiljølovens regler i de eksklusive økonomiske zoner.
I de eksklusive  

 økonomiske zoner kan Danmark således over for udenlandske skibe håndhæve de  

 regler i havmiljøloven, som er baseret på internationalt fastsatte regler og  

 normer For at § 43, stk. 4 kan finde anvendelse over for udenlandske skibe, skal  

 der være sket en udtømning til havet.
Det skal endvidere med sikkerhed kunne  

 konstateres, at overtrædelsen er begået af det pågældende skib.
Til nr. 10 Der er tale om en konsekvensændring.
Til nr. 11 Bestemmelsen er stort set enslydende med forslaget til § 89a til  

 miljøbeskyttelsesloven, som miljø- og energiministeren samtidig har fremsat  

 for Folketinget.
Bestemmelsen har generel karakter og muliggør således, at  

 ministeren kan vedtage de supplerende regler, der er nødvendige for at sikre  

 overholdelsen af EF-forordninger, der vedrører forhold, som er omhandlet i  

 havmiljøloven.
Herunder hører EF-forordninger og enkeltbestemmelser i  

 forordninger, der sigter mod beskyttelsen af først og fremmest havmiljøet.  

 Bemyndigelsen påtænkes efter forhandling med trafikministeren således bl.a.  

 udnyttet i forbindelse med den gennemførelse af Rådets forordning (EF) Nr.  

 2978/74 af 21. november 1994 om gennemførelse af IMO-resolution.
A 747 (18)  

 om anvendelse af tonnagemåling af ballastrum i olietankskibe med separate  

 ballasttanke.
Forordningen indeholder visse bestemmelser om havne- og  

 lodsmyndighedernes beregning af afgifter for olietankskibe med henblik på at  

 fremme udbredelse af mere miljøsikre skibe og derved forebygge forurening på  

 havene.
 Det forudsættes, at ministeren i forbindelse med en eventuel udøvelse af  

 beføjelsen til at henlægge administrationen og tilsynet til andre  

 myndigheder, i de konkrete tilfælde foretager en vurdering af, hvilken  

 myndighed, der mest hensigtsmæssigt kan varetage administrationen, og at  

 bemyndigelsen sker i henhold til aftale med de pågældende statslige  

 myndigheder.
Til nr. 12 og 13 Det foreslås, at den primære sanktion for at modvirke undersøgelser efter  

 § 42, stk. 2, eller for undladelse af at efterkomme et forbud eller påbud  

 efter § 43, stk. 4 er bødestraf, og at hæfte og fængsel kan komme på tale  

 under nærmere angivne skærpende omstændigheder som angivet i § 59, stk. 2 i  

 den gældende lov.
 Som nærmere beskrevet under bemærkningerne til § 2, stk. 1, nr. 4 er dansk  

 retsforfølgning af overtrædelser i de eksklusive økonomiske zoner subsidiær i  

 forhold til flagstatens kompetence til at indlede retsforfølgning mod skibet.
Til nr. 14 Der er tale om en konsekvensrettelse.
Til nr. 15-16 Bestemmelsen fastsætter straf for overtrædelse af EF-forordninger og de  

 regler om gennemførelse af forordninger, som ministeren udsteder.
Til nr. 17 Bestemmelsen er en præcisering af den gældende bestemmelse om ransagning.
§ 2 Forslaget giver erhvervsministeren hjemmel til at fastsætte, at loven og  

 de i medfør af denne udstedte forskrifter også i givet omfang kan finde  

 anvendelse på udenlandske skibe.
Forslaget skal supplere reglerne i havmiljøloven og forudsættes alene  

 anvendt af Søfartsstyrelsen i forbindelse med forurening på de eksklusive  

 økonomiske zoner med henblik på at kontrollere, at de tekniske krav til  

 skibes bygning og udstyr m.v., der har relation til havforureningen, er i  

 overenstemmelse med de internationale regler og normer.
Ligesom loven i  

 øvrigt er rækkevidden af bestemmelserne begrænset til det, der er foreneligt  

 med folkeretten.
§ 3 Til nr. 1 Den gældende formulering blev indføjet i søloven som følge af, at  

 1992-protokollen til den internationale konvention om det privatretlige  

 erstatningsansvar for skader ved olieforurening (1969) udvidede konventionens  

 anvendelsesområde til også at omfatte forureningsskade i de kontraherende  

 staters eksklusive økonomiske zone eller, hvis en stat ikke havde oprettet en  

 sådan zone, i et område svarende dertil.
Danmark havde på tidspunktet for  

 vedtagelse af den lovændring, som indarbejdede 1992-protokollen, endnu ikke  

 oprettet en eksklusiv økonomisk zone. Ændringen er en konsekvens af, at  

 Danmark nu har oprettet eksklusive økonomiske zoner.
Til nr. 2 Der foretages en rettelse af en skrivefejl i paragrafhenvisningen i  

 sølovens § 216.
§ 4 Loven træder i kraft samtidig med lov om eksklusive økonomiske zoner.
§ 5 Bestemmelsen er en sædvanlig ikrafttrædelsesbestemmelse for Færøerne og  

 Grønland.
Bestemmelsen sikrer, at loven ved kongelig anordning senere efter  

 forelæggelse for det færøske og grønlandske hjemmestyre kan sættes i kraft  

 for disse dele af Riget.
Dette kan ifølge bestemmelsen ske med sådanne  

 afvigelser, som de særlige grønlandske og færøske forhold tilsiger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 476 af 30. juni 1993 om beskyttelse af havmiljøet, som senest  

 ændret ved lov nr. 902 af 29. november 1995, foretages følgende ændringer:
 1. I § 2, stk. 1, nr. 3 udgår: »og«.
 2. I § 2, stk. 1 indsættes efter nr. 3 som nyt nummer:
 »4) udenlandske skibe, der befinder sig i de eksklusive økonomiske  

 zoner, i det omfang det er foreneligt med international ret, og«.
 Nr. 4 bliver herefter nr. 5.
 3. § 2, stk. 1, nr. 4, der bliver nr. 5, affattes således:
 »5) udenlandske skibe, der befinder sig uden for de eksklusive  

 økonomiske zoner, i det omfang det er foreneligt med international  

 ret.«.
 § 2. Loven omfatter følgende skibe, luftfartøjer og platforme:
1) danske skibe og skibe, der befinder sig på dansk søterritorium, 2) danske luftfartøjer og luftfartøjer, der befinder sig på eller over  

 dansk søterritorium, 3) danske platforme og platforme, der befinder sig på dansk søterritorium  

 eller på dansk kontinentalsokkelområde og 4) udenlandske skibe, der befinder sig uden for dansk søterritorium, i det  

 omfang det er foreneligt med international ret.
 Stk. 2. Loven omfatter ikke orlogsskibe og andre skibe, der ejes  

 eller benyttes af en stat, så længe skibet udelukkende benyttes i  

 ikkekommerciel statstjeneste.
 Stk. 3. Skibe, der udelukkende benyttes til fritidsformål  

 (lystfartøjer) er ikke omfattet af bestemmelserne i § 20, stk. 1, og kapitel  

 12. Ved anvendelsen af beføjelserne i kapitlerne 2, 6, 7 og 10 kan  

 miljøministeren dog fastsætte særlige regler for lystfartøjer.
 4. I § 4, stk. 3, nr. 3 ændres »på søterritoriet«  

 til: »på søterritoriet eller i de eksklusive økonomiske zoner«.
 § 4. Ved udtømning forstås i denne lov enhver udledning,  

 udflydning eller bortskaffelse i havet af stoffer eller materialer, der  

 stammer fra den normale drift af skibe eller bevægelige eller fast anbragte  

 platforme.
 Stk. 2. Ved dumpning forstås i denne lov enhver bortskaffelse i  

 havet - som ikke er udtømning - af stoffer eller materialer fra eller sammen  

 med skibe, fly eller bevægelige eller fast anbragte platforme og enhver  

 bortskaffelse i havet af skibe, fly eller bevægelige eller fastanbragte  

 platforme, herunder enhver udledning, udflydning eller bortskaffelse af  

 stoffer eller materialer, der er bragt om bord eller transporteres med  

 henblik på bortskaffelse eller stammer fra behandling af stoffer eller  

 materialer, der er bragt om bord eller transporteres med henblik på  

 bortskaffelse.
 Stk. 3. Som udtømning eller dumpning anses ikke:
1) anbringelse i havet af stoffer eller materialer, hvis anbringelse sker  

 med andet formål end bortskaffelse, 2) udledning i havet af stoffer eller materialer, der er en direkte følge  

 af undersøgelse eller udnyttelse af undersøiske mineralforekomster, jf.  

 kapitel 10, og 3) efterladelse på eller i havbunden af platforme og andre anlæg til brug  

 i forbindelse med efterforskning og indvinding af råstoffer i undergrunden,  

 rørledninger og andre anlæg til transport af sådanne råstoffer samt  

 vindkraftanlæg på søterritoriet, disses fundamenter og tilhørende  

 ledningsanlæg.
 Stk. 4. Ved afbrænding forstås i denne lov enhver bortskaffelse på  

 havet ved hjælp af termisk destruktion.
 5. I § 5 indsættes som stk. 3:
 » Stk. 3. Ved eksklusive økonomiske zoner forstås i denne lov  

 havområder uden for og stødende op til søterritoriet indtil en afstand af 200  

 sømil fra de til enhver tid gældende basislinier, jf. lov om eksklusive  

 økonomiske zoner.«.
 § 5. Ved Østersøområdet forstås i denne lov Østersøen, Den  

 botniske Bugt, Den finske Bugt, Sundet, Bælterne samt Kattegat indtil  

 breddeparallellen 57I44,8J N gennem Skagen.
 Stk. 2. Ved Nordsøområdet forstås den egentlige Nordsø samt andre  

 havområder inden for følgende grænser:
 a) Nordsøen syd for den 62. nordlige breddegrad og øst for meridianen 4IV.
 b) Skagerrak, afgrænset i syd af breddeparallellen 57I44,8I N gennem  

 Skagen.
 c) Den engelske Kanal og adgangsvejene hertil øst for meridianen 5IV. og  

 nord for breddeparallellen 48I30I N.
 6. I § 11, stk. 3, 1. pkt., § 20, stk. 3, § 22, stk. 2, § 23,  

 stk. 2 og i § 39, stk. 2 ændres »uden for dansk  

 søterritorium« til: »i de eksklusive økonomiske zoner eller uden  

 for dansk søterritorium i øvrigt«.
 7. I § 11, stk. 2, § 13, stk. 2 og § 54, stk. 1, 2.  

 pkt. ændres »Uden for dansk søterritorium« til: »I de  

 eksklusive økonomiske zoner eller uden for dansk søterritorium i  

 øvrigt«.
 § 11. På dansk søterritorium må udtømning af olie ikke finde sted.
 Stk. 2. Uden for dansk søterritorium må udtømning af olie kun  

 finde sted i overensstemmelse med regler fastsat i medfør af stk. 3.
Stk. 3. Miljøministeren kan til opfyldelse af internationale  

 aftaler fastsætte nærmere regler om udtømning af olie og olieholdigt  

 ballastvand uden for dansk søterritorium fra olietankskibe, andre skibe og  

 platforme.
Ministeren kan herunder bestemme, hvor udtømning må finde sted,  

 hvordan udtømningen skal foregå, herunder at den skal ske under anvendelse af  

 godkendte systemer, og hvilke mængder, der må udtømmes, herunder  

 udtømningshastighed.
 § 13. På dansk søterritorium må udtømning af flydende stoffer, som  

 transporteres i bulk, bortset fra vand, ikke finde sted.
 Stk. 2. Uden for dansk søterritorium må udtømning af de af stk. 1  

 omfattede stoffer kun finde sted i overensstemmelse med de regler, der er  

 fastsat i medfør af § 14.
§ 20. På dansk søterritorium og i Østersøområdet må udtømning af  

 kloakspildevand (afløbsstoffer eller andet affald fra toiletter, hospitalsrum  

 og rum, hvori der findes levende dyr) kun finde sted, såfremt 1) udtømningen foretages under anvendelse af et godkendt anlæg til  

 behandling af kloakspildevand og spildevandet ved udløbet fra anlægget ikke  

 frembringer synlige spor i havet, 2) spildevandet er findelt og desinficeret i et godkendt anlæg og  

 udtømningen sker i en afstand af mindst 4 sømil fra nærmeste kyst eller 3) udtømningen foretages i en afstand af mindst 12 sømil fra nærmeste  

 kyst.
Foretages udtømning fra en tank til opsamling og opbevaring af  

 kloakspildevand, skal skibets eller platformens fart endvidere være mindst 4  

 knob, og udtømningen skal ske med moderat udløbshastighed.
 Stk. 2. Miljøministeren kan fastsætte særlige regler om udtømning  

 af kloakspildevand i de i stk. 1 nævnte havområder, herunder forbud mod  

 udtømning i havne, bugter, fjorde og lign. områder eller forbud mod udtømning  

 fra bestemte skibe.
 Stk. 3. Miljøministeren kan til opfyldelse af internationale  

 aftaler, fastsætte regler om udtømning af kloakspildevand uden for dansk  

 søterritorium.
 § 22. I Østersøområdet og Nordsøområdet må levnedsmiddelaffald kun  

 udtømmes, såfremt udtømningen sker mindst 12 sømil fra nærmeste kyst.
 Stk. 2. Miljøministeren kan, herunder til opfyldelse af  

 internationale aftaler, fastsætte regler om udtømning af levnedsmiddelaffald  

 uden for dansk søterritorium, Østersøområdet og Nordsøområdet.
 Stk. 3. Miljøministeren kan fastsætte særlige regler om  

 bortskaffelse af levnedsmiddelaffald fra platforme og fra skibe, der er  

 beliggende inden for en afstand af 500 m fra en platform.
 § 23. I Østersøområdet og Nordsøområdet må udtømning af affald,  

 bortset fra levnedsmiddelaffald, ikke finde sted.
 Stk. 2. Miljøministeren kan til opfyldelse af internationale  

 aftaler, fastsætte regler om udtømning af affald, der ikke er  

 levnedsmiddelaffald, uden for dansk søterritorium, Østersøområdet og  

 Nordsøområdet.
 § 39. Miljøministeren kan, herunder til opfyldelse af  

 internationale aftaler, fastsætte nærmere regler om den i § 38 nævnte  

 indberetning og om indberetning af anden forurening af havet end den, der  

 omfattes af § 38.
 Stk. 2. I regler udstedt i medfør af stk. 1 kan det bestemmes, at  

 der skal ske indberetning til de i henhold til internationale aftaler  

 kompetente udenlandske myndigheder, såfremt skibet eller platformen befinder  

 sig uden for dansk søterritorium.
 8. I § 42 indsættes som stk. 2:
» Stk. 2. Med hensyn til overtrædelser som nævnt i stk. 1, der  

 har fundet sted i de eksklusive økonomiske zoner, kan beføjelserne efter stk.  

 1 kun udøves over for udenlandske skibe, såfremt der er sket en udtømning og  

 såfremt det med sikkerhed kan konstateres, at overtrædelsen er begået af det  

 pågældende skib.« § 42. Miljøministeren eller den myndighed, ministeren bemyndiger  

 dertil, og politiet kan med behørig legitimation uden retskendelse foretage  

 de undersøgelser af et skib eller en platform, der er nødvendige for at  

 forhindre eller bekæmpe forurening af havet, såfremt der fra skibet eller  

 platformen er sket eller er fare for udtømning eller udledning, som er i  

 strid med loven eller forskrifter udstedt i medfør heraf, eller som omfattes  

 af § 58. Undersøgelsen må ikke medføre unødig forsinkelse eller unødig udgift  

 for skibet eller platformen.
 9. I § 43 indsættes efter stk. 3 som nyt stykke:
» Stk. 4. Med hensyn til overtrædelser som nævnt i stk. 1, der  

 har fundet sted i de eksklusive økonomiske zoner, kan beføjelserne efter stk.  

 1 kun udøves over for udenlandske skibe, såfremt der er sket en udtømning og  

 såfremt det med sikkerhed kan konstateres, at overtrædelsen er begået af det  

 pågældende skib.« Stk. 4 bliver herefter stk. 5.
 § 43. Miljøminsteren kan forbyde et skib at fortsætte sejlads  

 eller andre aktiviteter eller påbyde, at sejlads eller andre aktiviteter skal  

 følge bestemte retningslinier, såfremt der fra skibet er sket eller er fare  

 for udtømning eller udledning, som er i strid med loven eller forskrifter  

 udstedt i medfør heraf eller omfattes af § 58, og forbudet eller påbudet er  

 nødvendigt for at forhindre eller bekæmpe forurening af havet.
 Stk. 2. Miljøministeren kan træffe foranstaltninger svarende til  

 de i stk. 1 nævnte over for platforme.
 Stk. 3. Miljøministeren kan træffe yderligere foranstaltninger end  

 de i stk. 1 og 2 nævnte, såfremt dette er nødvendigt for at forhindre eller  

 bekæmpe forurening, der kan medføre alvorlige skader for havmiljøet.
 Stk. 4. Beslutning om forbud eller påbud efter stk. 1-3 skal  

 snarest muligt meddeles føreren af skibet eller den for platformen ansvarlige  

 eller ejeren eller brugeren af skibet eller platformen skriftligt eller  

 telegrafisk med oplysning om grunden til forbudet eller påbudet og i tilfælde  

 af tilbageholdelse med oplysning om de vilkår, hvorunder frigivelse kan finde  

 sted.
 10. I § 45, stk. 3 indsættes efter »der er under  

 passage af dansk søterritorium«: »eller under sejlads i de  

 eksklusive økonomiske zoner«.
 § 45. Miljøministeren fører tilsyn med overholdelsen af  

 bestemmelserne i denne lov og de forskifter, der udstedes i henhold til  

 loven.
Stk. 2. Miljøministeren eller den myndighed, ministeren bemyndiger  

 dertil, og politiet har mod behørig legitimation uden retskendelse adgang til  

 et skib eller en platform, herunder til skibets eller platformens papirer,  

 med henblik på at udøve tilsynsbeføjelsen efter stk. 1 og kan udtage prøver  

 for at påse overholdelsen af loven og forskrifter, udstedt i henhold til  

 loven.
Tilsynet må ikke medføre unødig forsinkelse eller unødig udgift for  

 skibet eller platformen.
 Stk. 3. For så vidt angår udenlandske skibe og platforme, der er  

 under passage af dansk søterritorium, kan beføjelserne i medfør af stk. 2 kun  

 udøves, såfremt der foreligger begrundet mistanke om overtrædelse af  

 bestemmelserne i denne lov og forskrifter udstedt i henhold til loven.
 § 54. Udledning i havet af stoffer eller materialer med henblik på  

 videnskabelig forskning i forureningsbekæmpelse eller på at bekæmpe  

 forurening af havet må ikke finde sted uden tilladelse fra miljøministeren.  

 Uden for dansk søterritorium kan tilladelse tillige gives af de kompetente  

 myndigheder i en stat, der har tiltrådt konventionen om beskyttelse af  

 havmiljøet i Østersøområdet eller konventionen om forebyggelse af forurening  

 fra skibe.
Stk. 2. Tilladelse efter stk. 1, 1. pkt., kan kun gives i konkret  

 foreliggende enkelttilfælde eller under særlige omstændigheder for en nærmere  

 angivet periode.
Tilladelsen skal angive, hvilke stoffer eller materialer der  

 omfattes af tilladelsen, den samlede mængde samt vilkår om opbevaring,  

 udtagning af periodiske kontrolprøver og indberetning.
 11. Efter § 58 indsættes i kapitel 16:
» § 58a.
Miljø- og energiministeren kan fastsætte de  

 nødvendige regler for anvendelse her i landet af De Europæiske Fællesskabers  

 forordninger vedrørende forhold omfattet af denne lov.
Ministeren kan  

 herunder fastsætte regler om, hvilke myndigheder, der skal administrere  

 forordningerne.
 Stk. 2. Ministeren kan fastsætte regler om betaling af gebyrer,  

 herunder om forrentning og udpantningsret.
Stk. 3. Tilsyn med overholdelse af forordninger udøves af miljø-  

 og energiministeren i henhold til kapitel 14, medmindre ministeren bestemmer,  

 at tilsynet skal udøves af andre myndigheder.
Ved udførelse af tilsyn har  

 myndighederne de tilsynsforpligtelser og tilsynsbeføjelser, som følger af  

 lovens kapitel 14, medmindre ministeren bestemmer andet.
Stk. 4. Ved afgørelser med hjemmel i forordninger eller regler  

 udstedt i medfør af forordninger finder de i kapitel 15 fastsatte  

 bestemmelser anvendelse for så vidt angår klageadgang.« 12. I § 59, stk. 1, nr. 5 ændres »§ 43, stk.  

 1-3« til: »§ 43, stk. 1-4«.
 13. I § 59, stk. 1, nr. 6 ændres »§ 42«  

 til: »§ 42, stk. 1-2«.
 14. I § 59, stk. 1, nr. 6 udgår »og«.
 15. I § 59, stk. 1 indsættes efter nr. 6 som nyt nummer:
»7) overtræder bestemmelser fastsat i De Europæiske Fælleskabers  

 forordninger vedrørende forhold, der er omfattet af denne lov, jf. § 1,  

 og« Nr. 7 bliver herefter nr. 8.
§ 59. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 10, stk. 1 og 3, § 11, stk. 1 og 2, § 13, § 16, stk. 1 og  

 3, § 20, stk. 1, § 21, § 22, stk. 1, § 23, stk. 1, § 25, § 31, stk. 1 og 2, §  

 37, stk. 1, § 53, stk. 1, og § 54, stk. 1, 2) undlader at indhente klassifikation efter § 15, 3) tilsidesætter vilkår efter § 27 og § 54, stk. 1, 4) undlader at foretage indberetning efter § 38, stk. 1-3, eller undlader  

 at meddele oplysninger efter § 38, stk. 4, 5) undlader at efterkomme et forbud eller påbud efter § 43, stk. 1-3, 6) modvirker undersøgelser efter § 42 eller tilsyn efter § 45, stk. 2 og  

 3, og 7) modvirker tilbageholdelse efter § 44, stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv  

 eller andre,herunder ved besparelser.
 16. I § 61, 1. punktum indsættes efter »og § 47«:  

 »samt § 58a«.
§ 61. I regler, der udstedes i henhold til § 10, stk. 2,§ 11, stk.  

 3, § 14, § 16, stk. 2, § 17, § 18, § 19, § 20, stk. 2 og 3, § 22, stk. 2 og  

 3, § 23, stk. 2, § 24, § 28, § 30, § 31, stk. 3, § 32, § 33, § 39, § 40, §  

 41, § 46 og § 47 kan der fastsættes straf af bøde.
Det kan endvidere  

 fastsættes, at straffen kan stige til hæfte eller fængsel i indtil 2 år under  

 tilsvarende omstændigheder som anført i § 59, stk. 2.
 17. § 63, stk.1 affattes således: »Ransagning i sager  

 om overtrædelse af bestemmelserne i denne lov og bestemmelser udstedt i  

 medfør af loven kan ske i overensstemmelse med retsplejelovens regler om  

 ransagning i sager, som efter loven kan medføre frihedsstraf.«.
 § 63. Ransagning kan ske i sager om overtrædelse af bestemmelserne  

 i denne lov og bestemmelser udstedt i medfør af loven i overensstemmelse med  

 retsplejelovens regler herom.
Stk. 2. Indtræder strafansvar efter §§ 59-61, kan det pågældende  

 skib eller den pågældende platform tilbageholdes af tilsynsmyndigheden eller  

 af politiet på tilsynsmyndighedens vegne, indtil bøder og sagsomkostninger er  

 betalt, eller der er stillet sikkerhed for betalingen.
Sker dette ikke senest  

 2 måneder efter sagens endelige afgørelse, kan der søges fyldestgørelse i  

 skibet.
§ 2 I lov nr. 98 af 12. marts 1980 om skibes sikkerhed m.v., som senest ændret  

 ved lov nr. 902 af 29. november 1995, foretages følgende ændring:
1. I § 1, stk. 2, ændres »i dansk havn eller på dansk  

 søterritorium« til: »i dansk havn, på dansk søterritorium og i de  

 eksklusive økonomiske zoner.« § 1. Loven omfatter danske skibe bortset fra krigsskibe og  

 troppetransportskibe.
 Stk. 2. Erhvervsministeren kan fastsætte regler om, at loven og de  

 i medfør af denne udstedte forskrifter helt eller delvis skal bringes til  

 anvendelse på udenlandske skibe i dansk havn eller på dansk søterritorium.
§ 3 I lov nr. 170 af 16. marts 1994, søloven, som ændret ved lov nr. 205 af  

 29. marts 1995, foretages følgende ændringer:
 1. I § 203, stk. 1, § 206, stk. 1, § 206, stk. 2, og §  

 207, ændres »et område, hvor Danmark i overensstemmelse med  

 folkeretten kan fastsætte en eksklusiv økonomisk zone« til:  

 »eksklusive økonomiske zoner«.
 § 203. Sag mod skibets ejer eller dennes forsikringsgiver om  

 ansvar for forureningsskade, kan kun anlægges for dansk domstol, såfremt  

 forureningsskade er opstået på dansk territorium eller et område, hvor  

 Danmark i overensstemmelse med folkeretten kan fastsætte en eksklusiv  

 økonomisk zone, eller forholdsregler er truffet med henblik på at afværge  

 eller begrænse forureningsskade på sådant område, uden hensyn til hvor de  

 nævnte forholdsregler er truffet.
 § 206. Bestemmelserne i §§ 191-196, 200 og 203-205 om ansvar for  

 forureningsskade finder anvendelse på forureningsskade, som er opstået her i  

 riget, eller i et område, hvor Danmark i overensstemmelse med folkeretten kan  

 fastsætte en eksklusiv økonomisk zone eller i en anden stat, som har  

 tilsluttet sig 1992-ansvarskonventionen, eller i dennes eksklusive økonomiske  

 zone eller andet område fastlagt i overensstemmelse med folkeretten, samt på  

 forholdsregler, der tages med henblik på at afværge elle begrænse sådan  

 forureningsskade uden hensyn til, hvor de nævnte forholdsregler er truffet.
Stk. 2. Endvidere finder bestemmelserne i §§ 191 og 192  

 tilsvarende anvendelse i alle tilfælde, hvor der her i riget eller i et  

 område, hvor Danmark i overensstemmelse med folkeretten kan fastsætte en  

 eksklusiv økonomisk zone er opstået forureningsskade som nævnt i § 191, stk.  

 2, som udtømmes eller udflyder fra andet skib end nævnt i § 191, stk. 3,  

 eller hvor der er truffet forholdsregler for at afværge eller begrænse sådan  

 skade, uden hensyn til hvor de nævnte forholdsregler er truffet.
Ejeren har i  

 disse tilfælde ret til at begrænse ansvaret efter reglerne i kapitel 9.
§ 207. For krigsskibe eller andre skibe, som ejes eller benyttes  

 af en stat, og som på det tidspunkt, da olie udtømmes eller udflyder fra  

 skibet, udelukkende anvendes i statsligt, ikke-kommercielt øjemed, finder  

 dette kapitel ikke anvendelse.
Dog finder §§ 191-194 og 206, stk. 2,  

 anvendelse i tilfælde, hvor der her i riget eller i et område, hvor Danmark i  

 overensstemmelse med folkeretten kan fastsætte en eksklusiv økonomisk zone,  

 er opstået forureningsskade forårsaget af olie som nævnt i § 191, stk. 2,  

 eller hvor der er truffet forholdsregler med henblik på at afværge eller  

 begrænse sådan skade, uden hensyn til hvor de nævnte forholdsregler er  

 truffet.
 2. I § 216, stk. 1 ændres »§ 194« til:  

»§ 213«.
§ 216. Ejeren af et dansk skib, som medfører over 2.000 tons olie  

 i bulk som last, skal have en godkendt forsikring eller anden garanti til  

 dækning af ansvar som nævnt i § 210 og inden for den ansvarsgrænse, der er  

 anført i § 194. Der skal udstedes certifikat, som bekræfter, at der  

 foreligger en sådan forsikring eller garanti.
Uden gyldig certifikat må skibe  

 ikke benyttes.
§ 4 Loven træder i kraft den 1. juli 1996.
§ 5 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de ændringer, der følger af de  

 særlige færøske og grønlandske forhold.
 (* 1) MARPOL: Den internationale konvention af 1973 under FNs  

 Søfartsorganisation (IMO) om forebyggelse af forurening fra skibe som ændret  

 ved protokollen af 1978.
