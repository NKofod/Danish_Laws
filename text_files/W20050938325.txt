Landsskatteretskendelse vedr. godtgørelse af told.  

 Netværksudstyr.
Forældelse Klagen vedrører  

 regionens afgørelser af 31. maj og 18. november 2002,  

 hvorved A A/S (herefter benævnt selskabet) anmodning om godtgørelse af  

 told  

 for netværksudstyr ikke er imødekommet fuldt ud.
Landsskatterettens afgørelse Regionens afgørelser stadfæstes.
Sagens oplysninger Ved afgørelse af 10. februar 1997  

 efteropkrævede regionen ca. 1 mio. kr. hos selskabet i forbindelse med en  

 kontrol af selskabets fortoldninger.
Selskabet havde indfortoldet  

 netværksudstyr under toldposition 8471/8473. Ved afgørelsen henførte regionen  

 de indførte varer til toldposition 8517. Efteropkrævningen bestod udelukkende  

 af ændrede tariferinger af computernetværksudstyr.
 Fra kontrollens start i februar 1996 har  

 selskabet endvidere selv tariferet sine produkter i overensstemmelse med  

 regionens  

 pålæg, dvs. under toldposition 8517, og har dermed frem til 2000, hvor  

 toldsatsen blev nedsat til 0 %, betalt yderligere ca. 5,6 mio. kr. i  

 tarifmæssig  

 told.
 Selskabet har den 1. december 2000  

 anmodet regionen om godtgørelse af told for netværksudstyr angivet under  

 toldposition 8517 i årene 1995-1999 samt godtgørelse af told for  

 netværksudstyr  

 betalt i henhold til regionens afgørelse af 10. februar 1997.
Selskabet har ikke anvendt de i  

 toldkodeksens artikel 76 nævnte forenklede fremgangsmåder, men har foretaget  

 fortoldninger på normal vis.
Importspecifikationer for fortoldninger  

 foretaget  

 i oktober og november måned 1997 er modtaget af selskabet henholdsvis ca. den  

 10. november og ca. den 10. december 1997.
 Endvidere har selskabet stillet  

 sikkerhed efter ToldSkats sikkerhedsstillelsesordning, jf. toldlovens § 30,  

 stk. 3, nr. 1.
 Om EUs toldmyndigheders, herunder  

 ToldSkats, håndtering af tariferingsspørgsmålet er det oplyst, at Told- og  

 Skattestyrelsen i en intern meddelelse af 9. juli 1997 vedrørende tarifering  

 af  

 netværksudstyr, j.nr. 99/96-2129-00087, bl.a. har anført følgende:
 Spørgsmålet om tariferingen af  

 komponenter til netværkssystemer behandles også i WCOs Harmonized  

 System Comittee  

 (HSC). På det sidste møde i april måned 1997 var der stort flertal for  

 henføre  

 følgende komponenter til pos 84.71: Communications or routers, Cluster  

 controllers (including remote control units), Multistation access unit og  

 Optical  

 fibre converter.
EU har imidlertid nedlagt reservation  

 mod disse beslutninger.
Det betyder, at spørgsmålet tidligst kan blive  

 genbehandlet i efteråret 1998 og konkrete beslutninger kan tidligst forventes  

 i  

 foråret 1999.
Tariferingspraksis i EU for komponenter  

 til transmission af data i netværk (LAN og WAN) er derfor indtil videre pos  

 8517 50 90 som apparater til digitalnetsystemer eller pos 8517 90 82 eller  

 8517  

 90 88 som dele til sådanne apparater. Disse afsnit er gentaget i Told- og  

 Skattestyrelsens interne meddelelse af 17. juni 1998 vedrørende tarifering af  

 netværksudstyr, j.nr. 99/98-2129-00029.
Uenigheden om tariferingen af  

 netværksudstyr bestod i det væsentlige mellem USA og EU.
Denne uenighed  

 resulterede i, at USA indbragte sagen for WCOs Dispute Panel, som afgav  

 en  

 rapport den 5. februar 1998. Af rapportens konklusion fremgår, at EU ikke har  

 overholdt sine forpligtelser i henhold til GATT 1994 ved tariferingen af  

 netværksudstyr, og at EU derfor er forpligtet til at sørge for annullering  

 (nullification) af de retsakter, der strider mod GATT 1994.
 Af rapportens afsnit vedrørende  

 Singapores tredjepartsindlæg, punkt 6.34, fremgår, at WCOs Harmonized  

 System  

 Comittee (HSC) i april 1997 traf afgørelse om, at netværksudstyr skulle  

 tariferes  

 under toldposition 8471, men at EU nedlagde reservation herimod.
 Af Told- og Skattestyrelsens  

 fremsendelsesskrivelse til styrelsens udkast af 24. april 1998, j.nr.  

 99/98-2129-29, til Skatteministerens besvarelse af spørgsmål nr. 60 stillet  

 af  

 Folketingets Skatteudvalg den 6. april 1998 fremgår bl.a. følgende:
Uenigheden mellem USA og EU om  

 tariferingen af varerne er uheldig, og spørgsmålet er derfor indbragt for  

 World  

 Customs Organization for løsning.
Såfremt den endelige afgørelse går EU imod,  

 vil den efter styrelsens vurdering alene blive tillagt fremtidig virkning.  

 Importørerne vil derfor ikke få mulighed for at få allerede betalt told  

 refunderet.
Der har tidligere været uenighed mellem  

 USA og EU om tarifering af varer.
Der er ikke i disse tilfælde åbnet mulighed  

 for refusion af allerede betalt told. Det fremgår af EF-Tidende nr.
C 358 af  

 21. november 1998, at EF-domstolen har fået forelagt et præjudicielt  

 spørgsmål  

 vedrørende tarifering af netværkskort (sag nr.
C-339/98 Peacock).
Af EF-Tidende nr.
C 71 af 13. marts 1999  

 fremgår, at EF-domstolen har fået forelagt et præjudicielt spørgsmål  

 vedrørende  

 gyldigheden af Kommissionens forordninger nr. 1638/94 og 1165/95 for så vidt  

 angår tarifering af visse varer under toldposition 8517 (sag nr.
C-463/98  

 Cabletron).
 Østre landsret har i den i TfS 1999, 951  

 gengivne dom af 22. november 1999 truffet afgørelse om, at netværksudstyr  

 importeret i årene 1992-1994 skal tariferes under toldposition 8517.
 Ved WCOs Harmonized System Comittees 25.  

 session i marts 2000 vedtog man endeligt at tarifere netværksudstyr under  

 toldposition 8471.80.
Vedtagelsen er ikke nævnt i  

 Kommissionens meddelelse i EF-Tidende nr.
C 78 af 10. marts 2001 vedrørende  

 HSCs 25. session.
Først i forbindelse med vedtagelsen af en række  

 tariferingsafgørelser samt ændring af forklarende bemærkninger til HSCs  

 efterfølgende session er vedtagelsen medtaget i Kommissionens meddelelse i  

 EF-Tidende nr.
C 202 af 18. juli 2001.
Den 19. oktober 2000 har EF-domstolen i  

 sag nr.
C-339/98 (Peacock) truffet afgørelse om, at netværkskort af  

 indstikstypen  

 skal tariferes under toldposition 8471 80.
Den 10. maj 2001 har EF-domstolen i sag  

 nr.
C-463/98 (Cabletron) truffet afgørelse om, at udstyr, der anvendes i  

 lokale  

 netværk (LAN  Local Area Network), skal tariferes under toldposition  

 8471 80.  

 Af dommens præmis 22 fremgår:
Henset til ordlyden af pos. 8471 og  

 8517, sammenholdt med de forklarende bemærkninger, som disse var affattet på  

 tidspunktet for vedtagelsen af forordning nr. 1638/94 og nr. 1165/95, burde  

 Kommissionen have været klar over, at det var forkert at tarifere de typer af  

 netværksudstyr, som er omhandlet i punkt 1, 2 og 3 i bilaget til forordning  

 nr.  

 1638/94 og i punkt 4 i bilaget til forordning nr. 1165/95, i pos. 8517. Denne  

 fejl er åbenbar og medfører derfor, at de nævnte forordninger er  

 ugyldige. Told- og Skattestyrelsen har om  

 behandlingen af tariferingsspørgsmålet ved WCO oplyst, at det som  

 kontraherende  

 part til HS-konventionen er relevant at anmode WCO om behandling af tvisten  

 ved  

 HSC, såfremt der er uenighed på internationalt plan om tarifering af en  

 konkret  

 vare.
Almindeligvis vil behandlingen af et  

 spørgsmål føre til et resultat i løbet af to til tre sessioner, men før emnet  

 er færdigbehandlet, er der ingen international tariferingspraksis for det  

 pågældende produkt.
Er en kontraherende part ikke enig i HSCs afgørelse  

 af det  

 pågældende spørgsmål, har parten en konventionssikret ret til at nedlægge  

 reservation mod afgørelsen og få emnet behandlet på ny.
Mange kontraherende  

 parter til HS-konventionen har fra tid til anden benyttet sig af denne ret.
I den foreliggende situation var  

 spørgsmålet om tarifering af visse netværkskomponenter blevet behandlet i HSC  

 i  

 april 1997. Fællesskabet delte imidlertid ikke flertallets opfattelse og  

 nedlagde reservation, som WCO-Rådet tog stilling til i juni 1998. Sagen blev  

 sendt til ny HSC-behandling i efteråret 1998, men i mellemtiden, den 17.  

 september 1998, var Peacock-sagen blevet forelagt for EF-domstolen.
For ikke  

 at  

 påvirke domstolens sagsbehandling nedlagde Fællesskabet igen reservation mod  

 HSCs afgørelse, som kom til ny WCO-Rådsbehandling i juni 1999.
 Genbehandling var planlagt til oktober  

 1999, men blev udsat til marts 2000. I overensstemmelse med flertallets  

 opfattelse  

 blev et udkast til tariferingsafgørelse udarbejdet og vedtaget i november  

 2000.
Regionens afgørelse Regionen har den 31. maj 2002 truffet  

 afgørelse om, at selskabets anmodning om godtgørelse af told for  

 netværksudstyr  

 alene kan imødekommes delvist, idet selskabet ikke er anset for berettiget  

 til  

 godtgørelse af told (1) for perioden før den 19. oktober 1997, (2) for  

 perioden  

 fra 19. oktober til 30. november 1997 for så vidt angår udstyr, der anvendes  

 i  

 lokale netværk (LAN  Local Area Network), og (3) betalt i henhold til  

 regionens afgørelse af 10. februar 1997. Det fremgår af afgørelsen, at den  

 ikke  

 omfatter et uafklaret spørgsmål om tidspunktet for underretning af debitor  

 som  

 anført i toldkodeksens artikel 236.
 Ved afgørelsen af 18. november 2002 har  

 regionen taget stilling til ovennævnte uafklarede spørgsmål, idet regionen  

 fortsat ikke har imødekommet selskabets anmodning om godtgørelse af told for  

 netværkskort i perioden fra 1. oktober til 18. oktober 1997 og for andet  

 netværksudstyr i perioden fra 1. november til 1. december 1997.
Regionen har begrundet afgørelsen af 31.  

 maj 2002 med, at der kan ydes godtgørelse af told 3 år tilbage fra datoen for  

 EF-domstolens dom i sag nr.
C-339/98 (Peacock) henholdsvis datoen for  

 selskabets  

 anmodning om godtgørelse, dvs. fra den 19. oktober 2000 til den 19. oktober  

 1997 for så vidt angår netværkskort af indstikstypen og fra den 1. december  

 2000 til den 1. december 1997 for så vidt angår øvrigt udstyr, der anvendes i  

 lokale netværk (LAN  Local Area Network).
 For perioden før den 19. oktober 1997 er  

 der ikke ydet godtgørelse, jf. 3-års reglen i toldkodeksens artikel 236.
 For told betalt i henhold til regionens  

 afgørelse af 10. februar 1997 er der heller ikke ydet godtgørelse, idet der  

 er  

 indtrådt forældelse.
Regionen har begrundet afgørelsen af 18.  

 november 2002 med, at den i toldkodeksens artikel 218, stk. 1, 2. afsnit,  

 omhandlede  

 samlede bogføring vedrører brugen af forenklede fremgangsmåder, jf. bl.a.  

 toldkodeksens artikel 76, hvor varer frigives løbende gennem en periode, og  

 hvor der sker bogføring ved periodens slutning.
Bogføringen foretages, når  

 selskabet indsender en supplerende angivelse, som kan være samlet, periodisk  

 eller af opsummerende karakter.
Bortset fra de nævnte forenklede  

 fremgangsmåder bogføres beløbene transaktion for transaktion.
For  

 edb-angivelser sker det, når angivelsen accepteres i systemet og for  

 papirangivelser  

 ved edb-registreringen.
Oprindeligt returnerede ToldSkat  

 eksemplar 8 af enhedsdokumentet til importøren (debitor), når  

 papirangivelsen  

 blev accepteret.
Det er senere ændret af administrative årsager, så ToldSkat  

 anlægger samme princip som ved papirangivelser, dvs. hører importøren  

 (debitor) ikke fra ToldSkat, anses angivelsen som antaget og  

 frigivet, jf.  

 toldkodeksens artikel 221, stk. 2.
 Modsætningsvis returnerer ToldSkat  

 genpart af rettelsesangivelser til importøren, såfremt rettelser af  

 importørens  

 angivelser foretages, jf. toldkodeksens artikel 221, stk. 2.
 Importspecifikationen har ingen  

 sammenhæng med og betydning for bogføringen og den deraf følgende  

 forpligtelse  

 til underretning af debitor, jf. toldkodeksens artikel 236. Det er sket for  

 længst inden for den i artikel 221, stk. 1, fastsatte tidsfrist.  

 Importspecifikationen skal opfattes som et kontoudtog over angivelser angivet  

 i  

 en given periode og bogført på selskabets kontoregnskab for toldkredit.
Selskabets påstand og argumenter Selskabets repræsentant har fremsat  

 påstand om, at selskabet er berettiget til godtgørelse af told for  

 netværkskort  

 for perioden fra 1. oktober til 18. oktober 1997 og for andet netværksudstyr  

 for perioden fra 1. november til 1. december 1997, og at selskabet er  

 berettiget  

 til godtgørelse af told betalt i henhold til regionens afgørelse af 10.  

 februar  

 1997.
 Der er for det første ikke indtrådt  

 forældelse af selskabets krav på godtgørelse, idet forældelsesspørgsmålet  

 skal  

 afgøres efter 1908-loven om forældelse.
 Toldkodeksens artikel 236 er ikke  

 gældende i situationer, hvor tilbagebetalingskrav opstår som følge af, at en  

 EU-retsakt erklæres ugyldig af EF-domstolen, hvilket er den direkte årsag til  

 selskabets krav om godtgørelse.
 I sådanne tilfælde påhviler det efter  

 fast EF-domstolspraksis de nationale myndigheder og retsinstanser at afgøre  

 tilbagebetalingskravet efter national ret.
 Efter 1908-loven om forældelse gælder der  

 en almindelig 5-årig forældelsesfrist, som blev afbrudt ved selskabets  

 anmodning  

 om godtgørelse af told af 1. december 2000.
For det andet har ToldSkat over en  

 årrække holdt sig bevidst uvidende om forhold, der ville have berettiget  

 selskabet til godtgørelse ex officio, hvorfor ToldSkat generelt må anerkende,  

 at EF-domstolens dom i sag nr.
C-339/98 (Peacock) ikke udgør det tidspunkt  

 efter toldkodeksens artikel 236, hvor toldmyndighederne har konstateret, at  

 et  

 beløb var opkrævet med urette.
 Efter fast EF-domstolspraksis er  

 toldmyndighederne forpligtet til på eget initiativ at tilbagebetale for meget  

 opkrævet told, når toldmyndighederne kan konstatere, at beløbet ikke var  

 skyldigt efter reglerne.
EUs toldmyndigheder, herunder ToldSkat,  

 har også forud for EF-domstolens dom i sag nr.
C-339/98 (Peacock) været  

 bekendt  

 med, at de tariferingsforordninger, der udgjorde grundlaget for den ændrede  

 tariferingspraksis, var forkert.
Endvidere har EU-Kommissionen bevidst  

 forsøgt  

 at udskyde tidspunktet for denne konstatering.
Dette understøttes af Told- og  

 Skattestyrelsens interne meddelelse af 9. juli 1997 vedrørende tarifering af  

 netværksudstyr (j.nr. 99/96-2129-00087), Told- og Skattestyrelsens  

 fremsendelsesskrivelse  

 til styrelsens udkast til Skatteministerens besvarelse af spørgsmål nr. 60  

 stillet af Folketingets Skatteudvalg, WCOs Dispute Panels rapport af 5.  

 februar 1998 samt vedtagelsen på WCOs Harmonized System Comittees 25.  

 session  

 i marts 2000.
 Lang tid forud for den 19. oktober 2000  

 var de danske toldmyndigheder således klar over, at praksis var forkert, og  

 at  

 de løbende opkrævninger af told efter den forkerte praksis udgjorde beløb,  

 som  

 ikke skyldtes efter reglerne.
Selskabet er for det tredje blevet  

 underrettet om toldskylden mindre end 3 år før afsigelsen af EF-domstolens  

 dom  

 i sag nr.
C-339/98 (Peacock) for så vidt angår fortoldninger foretaget i  

 oktober 1997 og opført på importspecifikationen for oktober 1997, hvormed  

 disse  

 fortoldninger er omfattet af ToldSkats forpligtelse til godtgørelse efter  

 toldkodeksens artikel 236 af uberettiget opkrævet told.
For øvrige  

 fortoldninger omfattet af selskabets anmodning om godtgørelse af told af 1.  

 december 2000 er selskabet ligeledes blevet underrettet om toldskylden mindre  

 end 3 år før anmodningen.
 Efter toldkodeksens artikel 236, stk. 2,  

 indtræder forældelse tre år efter, at debitor er underrettet om bogføringen  

 af  

 toldskylden.
 Underretning i Danmark sker først på  

 tidspunktet for udsendelse af importspecifikationen, idet Danmark anvender  

 reglerne  

 for samlet bogføring, jf. toldkodeksens artikel 218, stk. 1, andet afsnit.  

 Artikel 221, stk. 2, finder efter bestemmelsens ordlyd ikke anvendelse ved en  

 samlet bogføring i henhold til artikel 218, stk. 1, andet afsnit.
 Der er herved henvist til  

 SKM2004.151.ØLR.
Told- og Skattestyrelsens udtalelse Told- og Skattestyrelsen har indstillet  

 de påklagede afgørelser stadfæstet.
Toldkodeksens artikel 236 har forrang  

 frem for 1908-lovens regler om forældelse.
EF-domstolens dom i sag nr.  

 C-463/98  

 (Cabletron) har således virkning for alle fortoldninger tre år tilbage fra  

 afsigelsen  

 af dommen den 10. maj 2001, med mindre der er anlagt retssag eller indgivet  

 klage (eller for den sags skyld foretaget tilbagesøgning) på et tidligere  

 tidspunkt.
Det havde således været muligt at afbryde forældelsen på tre år på  

 et tidligere tidspunkt, idet EF-Tidendes C-udgave den 21. november 1998  

 (Peacock) henholdsvis den 13. marts 1999 (Cabletron) indeholdt oplysninger om  

 de anlagte retssager, således at importørerne kunne foretage tilbagesøgning  

 af  

 told uanset udfaldet af de pågældende retssager.
Det forhold, at EF-domstolen i september  

 1998 får forelagt en anmodning om præjudiciel afgørelse, før HSC skal tage  

 stilling til Fællesskabets reservation fra 1997, er givetvis medvirkende til  

 at  

 trække den endelige HSC-afgørelse i langdrag.
Det var imidlertid  

 Fællesskabets  

 opfattelse, at komponenter til netværk skulle betragtes som  

 kommunikationsudstyr og tariferes i pos. 8517. På grundlag heraf er alle  

 EU-importører blevet behandlet ensartet for så vidt angår opkrævning af told  

 af  

 netværkskomponenter.
 I øvrigt er en afgørelse truffet af HSC  

 ikke umiddelbart gældende i EU  det er først tilfældet, når den er  

 godkendt  

 ved EUs interne procedure og offentliggjort i EF-tidende, hvilket først  

 skete  

 den 18. juli 2001. Det er derfor dommen af 19. oktober 2000 i Peacock-sagen  

   

 og siden også dommen af 10. maj 2001 i Cabletron-sagen  der bevirker  

 ændring  

 af tariferingspraksis i Fællesskabet for de omhandlede varer, endog med tre  

 års  

 tilbagevirkende kraft, hvilket ikke ville have været tilfældet, såfremt  

 HSC-behandlingen havde ført til ændring af praksis, idet en sådan ændring  

 alene  

 har fremadrettet virkning.
I den foreliggende sag ville det således  

 ikke have været muligt for ToldSkat at gennemføre en ændring af  

 tariferingspraksis på et tidligere tidspunkt uden at komme i strid med  

 reglerne  

 i Fællesskabet.
Fra 21. november 1998 henholdsvis 13. marts 1999 kunne  

 importører  

 imidlertid have benyttet muligheden for at forbeholde sig ret til  

 tilbagesøgning af told, hvilket blot havde krævet et brev til ToldSkat med  

 henvisning til den for EF-domstolen forelagte sag.
For så vidt angår spørgsmålet om  

 underretning af debitor i henhold til toldkodeksens artikel 236 har styrelsen  

 anført, at klarereren kan benytte sig af papirfortoldning eller on-line  

 fortoldning, hvor man i begge tilfælde skal angive toldværdien og toldsatsen  

 i  

 overensstemmelse med varekoden.
Ved papirfortoldning skal man endvidere  

 angive  

 toldbeløbet, hvilket beregnes automatisk ved on-line fortoldning.
Klarereren  

 har dog mulighed for at få udskrevet en kvittering med  

 fortoldningsangivelsens  

 oplysninger.
I overensstemmelse med toldkodeksens artikel 221, stk. 2,  

 betragtes frigivelsen af varerne derfor som underretning af debitor.
 At virksomheder tilmeldt ToldSkats  

 toldkreditsystem en gang om måneden modtager et kontoudtog er  

 underretning af  

 debitor uvedkommende, idet der alene er tale om en opgørelse over  

 virksomhedens  

 økonomiske mellemværende med ToldSkat for den pågældende periode.
Landsskatterettens bemærkninger og  

 begrundelse Selskabets krav på godtgørelse af told  

 for netværksudstyr er underlagt den i toldkodeksens artikel 236 fastsatte  

 godtgørelsesfrist  

 på 3 år, jf.
SKM2004.151.ØLR.
 Af toldkodeksens artikel 236 fremgår  

 bl.a. følgende:
 1. Godtgørelse af import- eller eksportafgifter  

 ydes, hvis det godtgøres, at det pågældende beløb på betalingstidspunktet  

 ikke  

 var skyldigt efter lovgivningen, eller at beløbet er blevet bogført i strid  

 med  

 artikel 220, stk. 2.
( .) 2. Godtgørelse af eller fritagelse for  

 import- eller eksportafgifter indrømmes, hvis der fremsættes anmodning herom  

 over for det pågældende toldsted inden 3 år regnet fra datoen for  

 underretning  

 af debitor om de pågældende afgifter.
 Denne frist forlænges, hvis debitor  

 godtgør, at han har været forhindret i at indgive anmodning herom inden for  

 den  

 nævnte frist som følge af hændelige omstændigheder eller force majeure.
Toldmyndighederne yder af egen drift  

 godtgørelse eller fritagelse, når de selv inden for samme frist konstaterer,  

 at  

 der er tale om en af de i stk. 1, første og andet afsnit, beskrevne  

 situationer. Der er ikke grundlag for at forlænge den  

 3-årige frist, inden for hvilken selskabet kan indgive anmodning om  

 godtgørelse, idet selskabet ikke har været forhindret i at indgive anmodning  

 om  

 godtgørelse inden for fristen som følge af hændelige omstændigheder eller  

 force  

 majeure, jf. toldkodeksens artikel 236, stk. 2, andet afsnit.
 Der er herved henset til, at hændelige  

 omstændigheder eller force majeure i henhold til denne bestemmelse ikke  

 omfatter retlige omstændigheder, og at selskabet netop har angivet retlige  

 omstændigheder som hindring for at indgive anmodning om godtgørelse inden for  

 fristen.
Da toldmyndighederne først med  

 EF-domstolens domme i sag nr.
C-339/98 (Peacock) og nr.
C-463/98 (Cabletron)  

 af  

 henholdsvis den 19. oktober 2000 og den 10. maj 2001 har kunnet konstatere,  

 at  

 de af selskabet betalte toldbeløb ikke var skyldige efter lovgivningen på  

 betalingstidspunktet, er der endvidere ikke grundlag for at yde godtgørelse  

 længere end 3 år tilbage regnet fra afsigelsen af de 2 nævnte EF-domme  

 henholdsvis selskabets anmodning om godtgørelse af 1. december 2000.
 Af toldkodeksens artikel 221, stk. 1 og  

 2, fremgår følgende:
 1. Så snart afgiftsbeløbet er bogført,  

 underrettes debitor efter en passende fremgangsmåde om beløbets størrelse.
 2. Er der i toldangivelsen anført et  

 vejledende afgiftsbeløb, kan toldmyndighederne bestemme, at den i stk. 1  

 omhandlede underretning kun skal ske, når det angivne afgiftsbeløb ikke  

 svarer  

 til det af toldmyndighederne fastlagte beløb.
Når der gøres brug af den i første  

 afsnit fastsatte mulighed, betragtes toldmyndighedernes frigivelse af varerne  

 som underretning af debitor om det bogførte beløb, jf. dog artikel 218, stk.  

 1,  

 andet afsnit. Af toldkodeksens artikel 218, stk. 1,  

 andet afsnit, fremgår følgende:
Dog kan, for så vidt der er stillet  

 sikkerhed for deres betaling, samtlige afgiftsbeløb vedrørende varer, der er  

 frigivet til en og samme person i løbet af en af toldmyndighederne fastsat  

 periode, som højst må være 31 dage, bogføres samlet ved slutningen af  

 perioden.  

 Denne bogføring skal ske senest fem dage efter den pågældende periodes  

 udløb. Reglerne om samlet bogføring i henhold  

 til toldkodeksens artikel 218, stk. 1, andet afsnit, anvendes i Danmark kun  

 for  

 de forenklede fremgangsmåder efter toldkodeksens artikel 76.
For de almindelige fortoldninger sker  

 der bogføring af den enkelte fortoldning ved toldmyndighedernes antagelse af  

 den pågældende fortoldning, hvorefter toldmyndighederne frigiver varerne.
I  

 disse tilfælde sker der ikke underretning af debitor om afgiftsbeløbets  

 størrelse, med mindre det angivne afgiftsbeløb ikke svarer til det af  

 toldmyndighederne fastlagte beløb, jf. toldkodeksens artikel 221, stk. 2,  

 første afsnit.
 Toldmyndighedernes frigivelse af varerne  

 i forbindelse med antagelsen af fortoldningerne anses herefter som  

 underretning  

 af debitor, jf. toldkodeksens artikel 221, stk. 2, andet afsnit, idet der  

 ikke  

 sker samlet bogføring i henhold til toldkodeksens artikel 218, stk. 1, andet  

 afsnit.
 Importspecifikationen, der udsendes  

 omkring den 10. i hver måned med oplysning om de enkelte fortoldninger,  

 godtgørelser, indbetalinger m.v. vedrørende den nærmest forudgående  

 afregningsperiode,  

 må derfor anses for et kontoudtog, der ikke har betydning for, hvornår der er  

 sket  

 underretning af debitor i henhold til toldkodeksens artikel 236, stk. 2,  

 første  

 afsnit.
 Da selskabet ikke har anvendt de i  

 toldkodeksens artikel 76 nævnte forenklede fremgangsmåder, men foretaget  

 fortoldninger på normal vis, anses toldmyndighedernes frigivelse af varerne  

 for  

 underretning af selskabet i relation til toldkodeksens artikel 236, stk. 2,  

 første afsnit, hvormed der er indtrådt forældelse af det omhandlede krav på  

 godtgørelse af told for netværksudstyr.
 Det bemærkes, at SKM2004.151.ØLR alene drejede  

 sig om importer foretaget i perioden fra juni 1995 til januar 1998, og at der  

 med dommen således ikke er taget stilling til, om eventuelle krav på  

 godtgørelse af told vedrørende februar 1998 ville være forældet.
 De påklagede afgørelser stadfæstes derfor.
