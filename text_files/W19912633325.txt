Fratrædelsesgodtgørelse Assurandørsocietetet har i den anledning spurgt, om det er muligt  

 alene at indbetale den skattepligtige del af godtgørelsen til  

 forsikringsselskabet med ret til bortseelse efter pensionsbeskatningslovens §  

 19 og lade den øvrige del af godtgørelsen udbetale til  

 lønmodtageren uden beskatning.
 I den anledning bekræftede Told- og Skattestyrelsen, at den omtalte  

 fremgangsmåde kan finde anvendelse, og tilføjede:
"Indberetningsmæssigt vil fremgangsmåden være den, at  

 arbejdsgiveren på lønoplysningssedlen skal medregne den til  

 lønmodtageren udbetalte A-indkomst.
Heri bortses fra indbetalinger til  

 fradragsberettigede pensionsordninger.
For så vidt angår fratrædelsesgodtgørelser,  

 medregnes som A-indkomst på lønoplysningssedlen 70 pct. af den  

 del af godtgørelsen, der overstiger 6.000 kr.
Arbejdsgiveren beregner  

 A-skat på samme grundlag.
