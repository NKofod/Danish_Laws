Skriftlig fremsættelse (15. januar  

 2003) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af patentloven,  

 designloven, varemærkeloven og brugsmodelloven (Regler om  

 indleveringsdag, oversættelse af europæiske patenter,  

 genoprettelse m.v.) (Lovforslag nr.
L 127).
Lovforslaget har til formål at gennemføre  

 Danmarks tiltrædelse til Patent Law Treaty indgået i  

 Verdensorganisationen for intellektuelle ejendomsrettigheder (WIPO)  

 hørende under FN og London Protokollen om reduktion af  

 oversættelsesomkostninger, samt at justere patentloven i lyset af  

 Patent samarbejdstraktaten under WIPO og Den Europæiske Patent  

 Konvention, som Danmark allerede har tiltrådt.
Herved  

 gennemføres samtidig en regelforenkling i overensstemmelse med dansk  

 erhvervslivs ønsker.
Endelig har lovforslaget til formål at  

 sikre hjemmel til opkrævning af gebyrer for rykkerskrivelser i  

 servicesager på de enkelte rettighedsområder, hvilket hidtil er  

 sket med hjemmel i finansloven.
Lovforslaget skaber hjemmel til, at der alene skal  

 indleveres en dansk oversættelse af patentkravene ved  

 videreførelse i Danmark af europæiske patenter udstedt af den  

 Europæiske Patent Organisation, under forudsætning af, at resten  

 af patentskriftet foreligger på engelsk.
Samtidig bliver definitionen  

 af patentansøgningers indleveringsdag lagt fast.
Med lovforslaget  

 foreslås kravet om, at en ansøgning skal indeholde en  

 overdragelseserklæring, hvis ansøger ikke er identisk med  

 opfinder ophævet.
Der indføres desuden en udvidet adgang til  

 genoprettelse af tabte rettigheder ved fristoverskridelser.
Endvidere vil der  

 blive foretaget en række redaktionelle ændringer af  

 patentloven.
Med hensyn til økonomiske og administrative  

 konsekvenser vurderes det, at de foreslåede ændringer vil have en  

 positiv effekt for dansk erhvervsliv.
Forslaget vil medføre en del  

 administrative lettelser for brugerne.
Ved implementeringen af London  

 Protokollen vil erhvervslivets omkostninger til oversættelse af  

 patenter blive reduceret betydeligt.
Implementeringen af London Protokollen  

 vil have negative økonomiske konsekvenser for patent- og  

 oversættelsesbureauer, idet der vil ske en reduktion af branchens  

 indtægter på oversættelser af udenlandske  

 patentansøgninger.
 Lovforslaget har ikke miljømæssige  

 konsekvenser.
 Forslaget har ikke EU-retlige aspekter.
 Det foreslås, at lovforslaget træder i kraft  

 den 1. april 2003.
 Med disse bemærkninger, og idet jeg i øvrigt  

 henviser til bemærkningerne til lovforslaget, skal jeg hermed anbefale  

 lovforslaget til Folketingets velvillige behandling.
