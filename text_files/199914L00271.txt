Betænkning afgivet af  

 Arbejdsmarkedsudvalget den 13. december 1999 Betænkning over Forslag til lov om  

 servicejob (Forsøgsordning med tilskud til servicejob i den  

 offentlige sektor) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
Et af udvalgets  

 spørgsmål og arbejdsministerens svar herpå er på  

 foranledning af udvalget optrykt som bilag til betænkningen.
Udvalget  

 ønsker at få lovforslaget til fornyet behandling efter 2.  

 behandling.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
Et mindretal inden for flertallet (Enhedslistens medlem af  

 udvalget) har tilsluttet sig aftalen om servicejob og anbefaler lovforslaget  

 til vedtagelse.
Mindretallet vil dog påpege, at Enhedslisten opfatter  

 det som et stort problem, at et servicejob   som et resultat af  

 forhandlingsforløbet   ikke i forhold til lov om  

 arbejdsløshedsforsikring betragtes som et »rigtigt job«, men som en død  

 periode, der ikke giver genoptjeningsret i dagpengesystemet.
 Til trods for at Enhedslisten gennem flere år har  

 fremsat forslag af samme karakter, som de nu foreslåede servicejob, og  

 til trods for at Enhedslisten fra forhandlingernes start gav udtryk for vilje  

 til at indgå en aftale om job af denne karakter, blev Enhedslisten ikke  

 inddraget i de afsluttende forhandlinger forud for aftalens  

 indgåelse.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling.
 Et mindretal inden for mindretallet (Kristeligt  

 Folkepartis medlem af udvalget) var positivt stemt over for det forslag til  

 udformning af en servicejobordning, som en kreds af ordførere  

 forhandlede med finansministeren på et tidligt tidspunkt i forbindelse  

 med finanslovforhandlingerne.
 Kristeligt Folkeparti ser det som ønskeligt at  

 få en gruppe af de ældste jobsøgende i aktivperioden  

 beskæftiget i ordinære job.
På det tidspunkt var forslaget til  

 aldersgrænse for adgang til servicejob højere end de 48  

 år, som nu fremgår af lovforslaget.
Med den nu foreslåede  

 lave aldersgrænse frygter partiet, at det ikke bliver de ledige, der  

 har mest brug for at få ansættelse i et servicejob, der  

 opnår dette.
Udbudet af yngre og velkvalificeret arbejdskraft vil  

 være så stort, at det er disse, der vil få jobbene.
 Hvis regeringen har ret i sin påstand, der blev  

 fremsat allerede ved vedtagelsen af arbejdsmarkedsreform 3 for et år  

 siden, om, at »der er brug for alle«, vil ansættelse af yngre arbejdssøgende i  

 servicejob være negativt for udbudet af arbejdskraft på bare lidt  

 længere sigt, og ordningen vil i øvrigt være dyr for  

 staten, idet tilskuddet vil kunne opretholdes i indtil 16 år.
Ændringsforslag Af	arbejdsministeren, tiltrådt af et flertal (S,  

 SF, CD, RV og EL):
Til titlen 1) I titlen udgår »(Forsøgsordning med tilskud til servicejob i den  

 offentlige sektor)«.
Til § 1 2) Efter stk. 1 indsættes som nyt stykke:
» Til § 4 3) Stk. 1 affattes således:
» Til § 6 4) I stk. 3 udgår 2. pkt., og i stedet  

 indsættes:
» Til § 8 5) Efter stk. 1 indsættes som nye stykker:
» Stk. 3. Forbrug af ydelsesperioder ved udbetaling af  

 nedsatte dagpenge, jf. stk. 2, opgøres i timer.
Stk. 4. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om anvendelse af  

 stk. 1-3.« Bemærkninger Til nr. 1 Der er tale om en redaktionel lovteknisk  

 ændring.
Til nr. 2 I princippet vil offentlige virksomheder på  

 f.eks. trafikområdet ikke være omfattet af servicejobordningen,  

 idet løntilskud hertil som udgangspunkt vil kunne udgøre  

 anmeldelsespligtig statsstøtte, i det omfang tilskuddet giver  

 virksomheden en konkurrencemæssig fordel.
Da det vil afhænge af  

 en konkret vurdering, om løntilskud giver en offentlig virksomhed en  

 konkurrencemæssig fordel, foreslås det, at arbejdsministeren  

 får bemyndigelse til at fastsætte nærmere regler om, at  

 loven finder anvendelse på offentlige virksomheder, i det omfang det  

 efter en konkret vurdering må antages, at ydelse af servicejobtilskud  

 til de pågældende virksomheder vil kunne ske i overensstemmelse  

 med de EU-retlige statsstøtteregler.
Konkurrencestyrelsen vil blive  

 inddraget i denne vurdering.
Til nr. 3 Den foreslåede bemyndigelsesbestemmelse tænkes  

 anvendt til at fastsætte regler, hvorefter arbejdsformidlingen som  

 udgangspunkt alene formidler servicejob på fuld  

 overenskomstmæssig arbejdstid til fuldtidsforsikrede medlemmer og  

 arbejde på deltid til deltidsforsikrede medlemmer.
Hvis  

 arbejdsformidlingen ikke kan formidle servicejob på deltid til  

 deltidsforsikrede medlemmer, kan servicejobbet tilbydes til  

 fuldtidsforsikrede medlemmer, som har ret, men ikke pligt til at overtage  

 arbejdet.
Til nr. 4 Første led af bestemmelsen svarer til den  

 nuværende formulering i lovforslaget.
Andet led indebærer, at  

 tilskuddet også skal efterreguleres i tilfælde af, at  

 arbejdsgiveren opnår en form for lønkompensation, f.eks. i  

 forbindelse med, at en person, der er ansat i servicejob, deltager i en  

 arbejdsmarkedsuddannelse med løn, hvorefter arbejdsgiveren kan modtage  

 godtgørelse.
Som et andet eksempel kan nævnes, at offentlige  

 arbejdsgivere efter den 1. januar 2000 efter en arbejdsgiverperiode på  

 14 dage vil være berettiget til refusion af de sygedagpenge, der er  

 udbetalt, eller af den del af den udbetalte løn, der svarer til  

 sygedagpengene.
Med den foreslåede bestemmelse sikres det, at  

 arbejdsgiveren ikke både kan opnå servicejobtilskud og refusion  

 for udbetalte sygedagpenge.
Til nr. 5 Medlemmer i aktivperioden er omfattet af en  

 indkomstgaranti.
Det betyder, at hvis et medlem overtager arbejde eller  

 aktiveres på mindre end fuld tid, har medlemmet ret til at modtage et  

 beløb, der sammenlagt med indtægten ved tilbudet (efter fradrag  

 for arbejdsmarkedsbidrag) svarer til dagpengenes højeste  

 beløb.
Ansættelse i servicejob er ikke et tilbud efter lov  

 om en aktiv arbejdsmarkedspolitik, og medlemmet er ikke omfattet af  

 indkomstgarantien.
Det foreslås derfor, at et fuldtidsforsikret medlem,  

 der ansættes i et servicejob på mindre end fuld tid, skal have  

 ret til supplerende dagpenge efter reglerne i  

 arbejdsløshedsforsikringslovens § 59, stk. 1.
 Det foreslås samtidig, at et deltidsforsikret  

 medlem, der ansættes i et servicejob med kortere arbejdstid end  

 medlemmets arbejdstid før ledighedens indtræden, kan få  

 udbetalt supplerende dagpenge efter reglerne i  

 arbejdsløshedsforsikringslovens § 73, stk. 1.
For både fuldtids- og deltidsforsikrede  

 foreslås det, at tidsbegrænsningen på 52 uger inden for de  

 sidste 70 uger ikke finder anvendelse.
Det betyder, at medlemmet kan bevare  

 servicejobbet og samtidig modtage supplerende dagpenge, indtil  

 ydelsesperioden er opbrugt.
 Forbruget af ydelser ved udbetaling af supplerende  

 dagpenge foreslås opgjort i timer ligesom dagpengeperioden.
Ud over den foreslåede bemyndigelse i stk. 4 kan  

 direktøren for Arbejdsløshedsforsikringen efter  

 bemyndigelsesbestemmelserne i arbejdsløshedsforsikringsloven m.fl.  

 fastsætte nærmere regler for servicejobpersoner i andre  

 regelsæt.
Der påtænkes i den forbindelse fastsat regler om,  

 at der ved beregning af arbejdsfortjenesten for lønmodtagere vil blive  

 indsat en særregel, hvorefter der ved udbetaling af dagpenge eller  

 efterløn efter ophør i et servicejob altid skal ske udbetaling  

 på grundlag af medlemmets sats forud for servicejobbet.
Ligeledes vil  

 der blive fastsat regler om, at et fuldtidsforsikret medlem uden  

 karantæne kan afslå et formidlet servicejob på mindre end  

 fuld tid.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Et af udvalgets spørgsmål til  

 arbejdsministeren og dennes svar herpå Spørgsmål 16:
Ad svaret på spørgsmål 7 Hvorfor fastholder ministeren, at der skal kunne gives  

 løntilskud til servicejob inden for trafikområdet, når  

 Konkurrencestyrelsen anfører, at sådan støtte kan  

 være anmeldelsespligtig statsstøtte? Svar:
 Arbejdsministeriet har indhentet vedlagte udtalelse fra  

 Konkurrencestyrelsen.
 I udtalelsen præciseres, at servicejobordningen  

 falder uden for EU´s statsstøtteregler, når der er tale om  

 offentlige myndigheder, forudsat at myndigheden ser bort fra  

 løntilskuddet ved prisfastsættelse af serviceydelser i  

 konkurrence med den private sektor.
I udtalelsen præciseres endvidere, at  

 løntilskud til offentlige virksomheder vil kunne udgøre  

 anmeldelsespligtig statsstøtte, i det omfang tilskuddet giver  

 virksomhederne en konkurrencemæssig fordel.
Konkurrencestyrelsen har i  

 den forbindelse peget på, at trafikområdet er præget af, at  

 en række ydelser er udlagt til virksomheder, der opererer på  

 kommercielle vilkår.
Betragtningen gælder imidlertid ikke alene  

 dette område.
 Jeg vil på baggrund af Konkurrencestyrelsens  

 udtalelse fremsætte et ændringsforslag om, at loven ikke finder  

 anvendelse i forhold til offentlige virksomheder, medmindre arbejdsministeren  

 i overensstemmelse med statsstøttereglerne i EF-Traktatens artikel 87  

 og 88 fastsætter nærmere regler herom.
 Muligheden for at anvende servicejobordningen i forhold  

 til offentlige virksomheder vil herefter afhænge af en konkret  

 vurdering af, om ydelse af tilskud til de pågældende virksomheder  

 vil kunne ske i overensstemmelse med de EU-retlige  

 statsstøtteregler.
Konkurrencestyrelsen Erhvervsministeriet Arbejdsministeriet Holmens Kanal 20 1060 København K 10. december 1999 Vedr. forslag til lov om servicejob Arbejdsministeriet har ved brev af 9. december 1999 anmodet  

 Konkurrencestyrelsen om bemærkninger til spørgsmål nr. 15  

 og 16 af 9. december 1999 fra Folketingets Arbejdsmarkedsudvalg (L 125  

 bilag 7).
 Konkurrencestyrelsen skal i relation til spm. 16 bemærke  

 følgende:
Konkurrencestyrelsens vurdering af, at servicejobordningen ikke vil  

 være omfattet af EU s statsstøtteregler, forudsætter som  

 nævnt i høringssvar af 2. december 1999, at løntilskuddet  

 ikke medfører en fordel for den offentlige myndighed inden for  

 områder med konkurrence til den private sektor.
Denne  

 forudsætning kan inden for kommuner, amter og statslige myndigheder  

 opfyldes ved, at tilskuddet ikke medregnes i tilfælde af, at  

 myndighederne opererer inden for områder, hvor der er konkurrence til  

 private virksomheder.
 Den forudsætning, Konkurrencestyrelsen har anlagt ved  

 løntilskud til servicejob hos offentlige myndigheder, er det  

 imidlertid vanskeligt at opfylde i de situationer, hvor serviceopgaver er  

 udlagt til virksomheder.
Baggrunden for denne vurdering er, at serviceopgaverne inden for  

 offentlige myndigheder forudsættes fordelt såvel på  

 områder, hvor der er konkurrence med den private sektor, som på  

 områder, hvor der ikke er dette konkurrenceaspekt.
Myndighederne vil  

 derfor kunne se bort fra tilskuddet, når det drejer sig om at  

 fastsætte priser på serviceydelser i konkurrence med den private  

 sektor, idet tilskudsbeløbet i stedet vil kunne komme myndigheden til  

 gode inden for områder, hvor der ikke er konkurrence til den private  

 sektor, og som dermed ikke medfører konkurrenceforvridninger.
Det er imidlertid vanskeligt at se, hvorledes virksomheder kan undgå  

 at opnå en konkurrencefordel.
Selvom tilskuddet ikke må indregnes  

 i virksomhedens prisfastsættelse, er Konkurrencestyrelsen i sit  

 høringssvar af 2. december gået ud fra, at det under alle  

 omstændigheder vil tilfalde virksomheden.
Og medmindre tilskuddet  

 på en for alle gennemskuelig måde kanaliseres hen til  

 områder, der ikke er undergivet konkurrence, vil virksomheden  

 således sandsynligvis opnå en konkurrencemæssig fordel.  

 Konkurrencestyrelsen har i høringssvaret nævnt  

 trafikområdet, idet der på dette område eksisterer en  

 høj grad af konkurrence.
Endvidere er trafikområdet præget  

 af, at en række ydelser er udlagt til virksomheder, der opererer  

 på kommercielle vilkår.
Betragtningerne gælder imidlertid  

 ikke alene dette område.
Det er på denne baggrund, at Konkurrencestyrelsen har vurderet, at  

 jobserviceordningen falder uden for EU s statsstøtteregler, når  

 der er tale om offentlige myndigheder, forudsat at myndigheden ser bort fra  

 løntilskuddet ved prisfastsættelse af serviceydelser i  

 konkurrence med den private sektor.
For så vidt angår  

 løntilskud til offentlige virksomheder vil tilskuddet derimod kunne  

 udgøre anmeldelsespligtig statsstøtte, i det omfang tilskuddet  

 giver virksomhederne en konkurrencemæssig fordel.
 For så vidt angår spm. 15, kan Konkurrencestyrelsen tilslutte  

 sig Arbejdsministeriets umiddelbare vurdering, at ændringen af  

 aldersgrænse fra 50 til 48 år og tilskudsbeløb fra 75.000  

 pr. år til 100.000 kr. pr. år er uden betydning i denne  

 sammenhæng.
