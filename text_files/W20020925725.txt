Nævnet afviste endvidere en række klagepunkter  

 vedrørende god presseskik i relation til oplysninger vedrørende  

 andre navngivne personer.  

 Den anden forening blev omtalt som en nazistisk forening.
Der var ikke  

 belæg for dette udsagn, som måtte anses for krænkende og  

 skadeligt, og udsagnet skulle have været forelagt inden  

 offentliggørelsen.
Da dette ikke var sket, var god presseskik  

 tilsidesat.
Nævnet fandt, at udsagnet, om at klager skulle have deltaget i  

 nazistiske demonstrationer, var skadeligt og krænkende for klager, og  

 bladet burde have efterprøvet oplysningen ved forelæggelse for  

 klager inden offentliggørelsen.
Da dette ikke var sket, var god  

 presseskik tilsidesat.  

 Bladet havde endvidere tilsidesat god presseskik i forbindelse med en  

 berigtigelse ved den måde, hvorpå berigtigelsen var formuleret og  

 ved tidspunktet for dens offentliggørelse.
Kendelse fra Pressenævnet i sag nr.  

 120/2001 En mand [K] har klaget til Pressenævnet over to  

 artikler bragt i Tjeck Magazines november-nummer 2001, idet han mener, at god  

 presseskik er tilsidesat.
Klager har oplyst, at han er formand for foreningen  

 Dansk Forum (DF) og tidligere næstformand i foreningen Dansk Ungdom  

 (DU), som var Den Danske Forenings (DDF) uofficielle ungdomsforening november  

 1995 - august 1996. Klagen er indgivet på vegne af DF, DU samt på  

 egne vegne.
 I artiklen med overskriften "Dansk Folkepartis  

 hemmelige venner" fremgik følgende af  

 brødteksten:
"Dansk Folkepartis nye bannerfører  

 SØREN  KRARUP er blevet beskyttet af nazisterne.
Og kontakten  

 mellem hans Danske Forening og nazisterne blev klaret af en hemmelig agent,  

 der kaldte sig "007". Der er i det hele taget tætte,  

 historiske bånd fra Dansk Folkeparti til Den Danske Forening og helt ud  

 til voldelige NAZI-GRUPPER.
De pæne frontfigurer på den  

EKSTREME HØJREFLØJ har forsøgt at skjule  

 forbindelserne, men TJECK KORTLÆGGER her det brogede  

 person-galleri med afslørende billeder, båndoptagelser og  

 dokumenter." I artiklen hed det:
 "Se nøje på disse billeder.
De forestiller kronragede nazister, der passer på  

 Den Danske Forenings pæne formand, professor  Ole  Hasselbalch, og  

 Dansk Folkepartis nye frontfigur, pastor  Søren  Krarup.
Billederne er  

 taget i forbindelse med møder i 1996. Den kronragede unge fyr hedder  

  Kenneth, og han har mange interesser.
På det ene billede sidder han og  

 hygger sig med formanden i baggrunden.
På det andet billede giver han  

 nazisternes hilsen med hævet arm bag plankeværket i nazi-borgen i  

 Greve.
Den Danske Forening har i årevis tiltrukket  

 nazister, som marmelade tiltrækker bier.
De korthårede unge med  

 de nervøse trækninger i højre arm har haft deres egen  

 organisation, som var tilknyttet Den Danske Forening.
Den hed først  

 Dansk Ungdom, skiftede siden navn til Dansk Forum og medlemmerne blev  

 efterfølgende indmeldt i Dansk Folkepartis Ungdom.
 Den ekstreme højrefløj i Danmark med Dansk  

 Folkeparti i spidsen tager udadtil skarpt afstand fra nazister.  Pia  

  Kjærsgaard og den øvrige topledelse i Dansk Folkeparti,  

 herunder  Søren  Espersen og  Søren  Krarup, vil gerne  

 være med i det pæne selskab på Christiansborg.
 Men historien fanger.
De kan ikke løbe fra en fælles fortid med  

 nazisterne.
Og de er i bund og grund enige om fjenden: Det er flygtninge og  

 indvandrere.
TJECK afdækker her det brogede galleri af personer, der  

 tegner det ekstreme højre i Danmark.
Det højre, som bliver  

 spået en stor valgsejr ved det kommende Folketingsvalg.
Åndeligt fællesskab - Alle de indvandrerfjendske grupper skal jo ud med de  

 samme budskaber, og i så lille en personkreds er det nok svært at  

 undgå, at medlemmerne bevæger sig ind og ud af hinandens grupper  

 og hjælper hinanden, siger  Erik  Jensen fra dokumentationsgruppen  

 Demos, der i 30 år har samlet materiale om højre-ekstreme  

 grupper i Danmark.
- Der er tæt åndelig fællesskab mellem  

 Dansk Folkeparti og Den Danske Forening.
Og nazisterne har traditionelt  

 været med i begge grupper, siger nazi-jægeren  Frede  Farmand,  

 der ligeledes råder over et enormt arkiv over de forskellige partier og  

 grupper på højrefløjen.
Han har selv   som konsulent for  

 Politiets Efterretningstjeneste, PET   arbejdet omkring toppen af Den Danske  

 Forening og nazistpartiet i flere år.
Samtaler på bånd TJECK kan dokumentere, at der fra starten var nazister i  

 Den Danske Forening.
Heriblandt medlemsnummer 24,  Jonni  Hansen, der i dag  

 er formand for de danske nazister.
 Endvidere er TJECK kommet i besiddelse af et bånd  

 med en telefonsamtale, der afslører en forbindelse mellem Den Danske  

 Forenings formand,  Ole  Hasselbalch, og den danske topnazist,  Povl  

  Heinrich  Riis-Knudsen.
På båndet bliver  Riis-Knudsen ringet op af  

  Hasselbalchs højre hånd, medlem af Den Danske Forening,  Holger  

  Petersen.
Forbindelsen skulle foregå i den dybeste hemmelighed for  

 ikke at plette det pæne omdømme, foreningen forsøgte at  

 skabe om sig selv.
 - Hemmeligheds-kræmmeriet gik så vidt, at  

  Holger  Petersen kaldte sig selv for "007", ligesom James Bond,  

 husker  Frede  Farmand.
På båndet diskuterer  Holger  Petersen og de  

 danske nazisters Reichsführer frem til 1991 blandt andet, hvordan de  

 "kan få skovlen under"  Frede  Farmand og gøre ham  

 "tavs", men planen bliver opgivet.
På båndet  

 afslører Den Danske Forenings  Holger  Petersen også, at han har  

 haft forbindelse til den berygtede danske nazist,  Thies  Christoffersen, der  

 drev ulovlig nazi-virksomhed i Sønderjylland.
Nazister strømmer til Med de holdninger til indvandrere, som ikke mindst  

  Søren  Krarup har stået for, og som har gjort Den Danske  

 Forening til den mest omtalte politiske gruppe i Danmark i nyere tid, var det  

 nærmest ikke til at undgå, at unge nazister følte sig  

 tiltrukket af foreningen.
 Og der var da også i mange år interne  

 diskussioner i foreningen for og imod de tætte relationer til  

 nazisterne.
I 1995 blev foreningens forhold til ekstreme og militante  

 unge formaliseret med dannelsen af gruppen Dansk Ungdom, som fik en  

 tilknytning til Den Danske Forening.
Initiativtageren til Dansk Ungdom var  

 nazisten  Peter  Larsen, søn af den kendte nazist og partileder, nu  

 afdøde  Albert  Larsen.
Nazi-familien  Larsen fra Sorø var absolut ikke til  

 at spøge med.
Deres aktiviteter rakte langt videre end til at trampe  

 ned gennem provinsbyernes gågader med strakte arme.
Bomber og hærværk På en båndet samtale, som TJECK er i  

 besiddelse af, diskuterer  Verny  Thomsen   Venstre-politiker og på det  

 tidspunkt ansat i Politiets Efterretningstjeneste, PET   således  

  Albert  Larsen og hans parti De Nationale med sin kontaktperson i det  

 højreekstreme miljø,  Frede  Farmand.
De diskuterer på baggrund af forskellige indicier,  

 om nazisten er manden bag bombe-attentatet mod Internationale Socialister i  

 Søllerødgade i 1992, hvor en mand blev dræbt.  Albert  

  Larsen og en anden mand sås angiveligt snuse omkring i gaden i tiden  

 op til attentatet, der aldrig officielt er blevet opklaret.
PET anså  

 efterfølgende  Albert  Larsen  for uskyldig.
 Ifølge  Frede  Farmand stod  Albert  Larsen og hans  

 parti bag adskillige volds- og sabotageaktioner mod  

 venstrefløjsgrupper.
- Hver eneste gang,  Albert  Larsen truede nogen med vold  

 og hærværk, blev det ført ud i livet.
Måske ikke  

 særlig professionelt eller elegant, men det blev altid gjort,  

 fastslår  Frede  Farmand.
 Peter  Larsen "arvede" automatisk partiet, da  

 hans far døde.
 Det var det miljø, den fremadstormende konstabel  

 med krigstjeneste i Bosnien,  Peter  Larsen, tog med sig ind i Dansk  

 Ungdom.
Tæskehold med ulovlige våben Peter  Larsen dyrkede   samtidig med aktiviteterne i Den  

 Danske Forening   ivrigt sine internationale nazist-kontakter, og der findes  

 billeder, hvor han mødes med den senere fængslede tyske  

 top-nazist,  Meinolf  Schönborn, der var formand for det forbudte parti,  

 Nationalistische Front.
 I Dansk Ungdom fandt man også ekstremister som [K]  

 og [A], der blandt andet deltog i nazistiske demonstrationer.
 "Vi fungerer som selvstyrende forening", jublede  

 nazi-vennerne over tilknytningen til Den Danske Forening i deres blad,  

 Nyhedsbrevet, i 1996. "Vi vil til en vis grad modtage økonomisk  

 støtte fra Den Danske Forening, hvis vi gør en indsats og er  

 aktive", skrev de.
 De militante unge skrev videre om det, de opfattede som  

 "aktiv indsats", der forventeligt ville give bonus fra  Ole  

  Hasselbalch   for eksempel en frisk udflugt med tæskeholdet:
"Under en køretur i Roskilde-området  

 blev tre medlemmer af Dansk Ungdom stoppet af politiet.
Turen havde intet med  

 DU at gøre, men uheldigvis var der i bilen både slagvåben  

 og materiale fra Den Danske Forening.
De tre medlemmer står nu til en  

 bøde for ulovlig våbenbesiddelse, og det lovlige politiske  

 materiale er konfiskeret".
Skræmte livet af neger De unge bøller jubler videre: "En uges tid  

 senere blev tre andre medlemmer stoppet af politiet på Christiansborg  

 og får nu en bøde for at klæbe mærkater op på  

 ikke-lovlige steder (Christiansborgs hovedindgang)." "Endnu tidligere end disse sager blev to andre  

 medlemmer optændt af "den hellige ild" og skræmte livet  

 af en neger.
De er nu sigtet for trusler på livet!" Ekstremisterne maner til omtanke: "Alt i alt:  

 Tænk jer om.
Politiet bliver i denne tid presset af stærke  

 anti-danske kræfter til at drive klapjagt på  

 fædrelandskærlige danskere.
De fleste menige politifolk deler  

 vores holdninger, så sæt dem ikke i en dum situation, hvis det  

 kan undgås." Så kom det sort på hvidt: Bøllebank,  

 racistisk vold og andre ulovligheder blev regnet for særlig dansk og  

 fædrelandskærlig opførsel.
 Nyhedsbrevet slutter i øvrigt med en opfordring til  

 at møde talstærkt op til foreningens sommerstævne for  

 endnu engang at beskytte deres åndelige leder, præsten fra Seem,  

  Søren  Krarup, der holder hovedtalen, "Status efter 10 års  

 modstand".
 "Sæt et stort kryds i kalenderen", lyder  

 opfordringen fra den nazistisk ledede gruppe.
"En fornuftig ung mand" Siden 1992 har Den Danske Forening ment, at man slet ikke  

 skulle tage stilling til sabotage og hærværk fra de militante  

 ekstremister   for det var en del af "den folkelige modstandskamp"  

 mod indvandringen, som formanden  Ole  Hasselbalch fremhævede i den  

 forbindelse.
En af dem, der gerne bød nazister velkommen i  

 foreningen, var næstformand  Harry  Vinter.
Han påstod i pressen,  

 at han ikke kendte noget til Dansk Ungdoms voldelige aktiviteter som  

 våbenbesiddelse og racistiske overfald, selv om det stod åbent  

 beskrevet i de unges nyhedsbrev.
 Næstformanden vidste dog godt, at  Peter  Larsen  

 havde optrådt med nazi-armbånd, men det rørte ham  

 ikke:
 -  Peter lyder som en fornuftig ung mand, sagde  Harry  

  Vinter til Ekstra Bladet så sent som i 1996.
 - Hans fortid gør ham ikke uegnet til at være  

 styrelsesmedlem i Dansk Ungdom og medlem af Den Danske Forening,  

 fastslår næstformanden.
 Som det fremgår af oplysninger andetsteds her i  

 temaet, havde Dansk Folkepartis formand,  Pia  Kjærsgaard, været  

 medlem af foreningen i ni år, da den bemærkning faldt.
Fra  Ole  til  Pia Efter TV2 Nyhederne den 16. juni fortalte om  

 nazi-beskyttelsen af  Søren  Krarup ved Den Danske Forenings  

 årsmøde i Korsør, indgav Dansk Ungdom en klage til  

 Pressenævnet over "beskyldningerne" i indslaget.
Nævnet  

 gav TV2 medhold, hvorefter Dansk Ungdom nedlagde sig selv, men opstod samme  

 dag under navnet Dansk Forum.
Senere meldte personerne i Dansk Forum sig ind  

 i Dansk Folkepartis Ungdom, DFU.
Formålet var at hjælpe DFU til  

 at opnå en støtte på 300.000 kroner fra tipsmidlerne.
 De nye medlemmer blev modtaget med kyshånd af  Pia  

  Kjærsgaard.
 Her arbejdede de ihærdigt i tre år med deres  

 "aktive indsats" og skaffede desuden, ifølge gruppens  

 formand [K], mange unge medlemmer til partiet.
Store rense-dag Dansk Folkeparti ekskluderede i 1999 en hel del af Dansk  

 Forums medlemmer i Dansk Folkepartis Ungdom.
Det skete med den nye  

 begrundelse, at de var højre-ekstremister og knyttet til blandt andet  

 Den Danske Forening! De var dog fortsat medlemmer af gruppen, som blev i  

 partiet.
Men udrensningen vakte opsigt i pressen.
Udsmidningen skyldtes ifølge iagttagere måske  

 snarere, at pressen var begyndt at beskæftige sig med forbindelsen  

 mellem de unge ekstremister og Dansk Folkeparti.
Der var brug for handling.  

  Erik  Jensen fra dokumentationsgruppen Demos siger:
- På det tidspunkt var det efterhånden  

 lykkedes  Pia  Kjærsgaard at få vind i sejlene, og hun lugtede  

 flere stemmer og mere indflydelse på Christiansborg.
Derfor blev det  

 upassende, at pressen pegede på, hvordan partiet husede folk med  

 nazistiske og racistiske tendenser.
Og så røg en del af dem  

 ud.
- Men det har ikke fået Dansk Folkeparti til at  

 ændre holdninger.
De får jo stadig mange politianmeldelser for  

 deres udtalelser med racistiske og fremmedfjendske tendenser, siger  Erik  

  Jensen." Artiklen er ledsaget af en række personbilleder,  

 hvortil var knyttet af følgende tekst:
"Den 15. juni 1996: Pastor  Søren  Krarup,  

 folketingskandidat for Dansk Folkeparti, ankommer til årsmøde i  

 Den Danske Forening, hvor han var medlem.
Bagerst i billedet ses  Kasper  

  Nielsen, kasserer i Dansk Ungdom.
Han har hentet  Krarup på  

 Korsør jernbanestation og har til opgave at beskytte ham i forbindelse  

 med mødet på restaurant Skovhuset (foto:  Frede  

  Farmand)", "Nazisten  Kenneth  Kristiansen går vagt ved  

 Den Danske Forenings årsmøde, den 15. juni 1996 på  

 restaurant Skovhuset i Korsør.
Bemærk skiltet på jakken,  

 "Opsyn". (Foto:  Frede  Farmand)", " Lillian  Bostock (rød jakke), aktivist i Den  

 Danske Forening, hvor hun stod for distributionen af medlemsbladet  

 "Danskeren". Her er hun fotograferet ved et nazi-træf i  

 Hillerød i 1994. (Foto: Fotodok)", "[A] (t.h.) til nazistisk træf i  

 Hillerød, 1994. (Foto: Fotodok)", "Den Danske Forenings grundlovsmøde, 5. juni  

 1996 på Skandseskolen i Hillerød.
I forgrunden til højre  

 sidder nazisten  Kenneth  Kristiansen, i baggrunden foreningens formand,  

 professor  Ole  Hasselbalch. (Foto: TV-Stop)", "Efter grundlovsmødet i Den Danske Forening  

 tager dele af vagtmandskabet ned til nazi-borgen i Greve for at stå  

 vagt for  Jonni  Hansen, tidligere medlem nummer 24 af Den Danske Forening.  

 På billedet ses  Kenneth  Kristiansen heile ved plankeværket i  

 Greve. (Foto: TV-Stop)", " Peter  Larsen  (t.v.), initiativtager til Dansk  

 Ungdom, trykker hånd med den tyske top-nazist,  Meinolf  

  Schönborn. (Foto: Kulturhistorisk Fondsarkiv).
 I artiklen med overskriften " Pias store  

 maskespil" fremgik følgende af brødteksten:
" Pia  Kjærsgaard har været  

TYS-TYS-MEDLEM af Den Danske Forening i 10 år.
Det er en  

 hemmelighed, hun vogter strengt uden for partiets rækker   men indadtil  

 kender mange til formandens dobbeltspil.
Sådan fortæller gamle  

PARTISOLDATER med nært kendskab til formanden til TJECK.
Men  Pia  Kjærsgaards hang til ekstreme grupper  

 stopper ikke her.
Partiet har holdt hemmelige møder med nogle af  

 Europas mest ekstreme højregrupper.
Og formanden selv har holdt tale i  

 den internationale  FASCIST-ORGANISATION, WACL, i selskab med  

 berygtede diktatorer og nazister." I artiklen hed det blandt andet:
 ""Så meget ved jeg ikke om dem",  

 sagde  Pia  Kjærsgaard uskyldigt om Den Danske Forening i juni 1996,  

 kort tid efter at hun havde brudt med Fremskridtspartiet og stiftet Dansk  

 Folkeparti.
 Den udtalelse faldt på et pressemøde, hvor  

 den nye partiformand forsøgte at udglatte lighederne i  

 fremmedfjendskhed mellem sit nye parti og foreningen.
Hendes parti skulle ind i den politiske varme.
Der skulle  

 lægges afstand til det ekstreme højre i Danmark.  Pia  

  Kjærsgaard har stædigt afvist ethvert forhold til den  

 ultra-nationalistiske forening, for eksempel i dagbladet Information i 1998:  

 "Der er ikke noget", fastslog hun.
 Formanden har også ved flere lejligheder udglattet,  

 at hendes pressechef  Søren  Espersen har været tæt  

 på den yderste højrefløj og åbent indrømmet  

 sit medlemskab af Den Danske Forening.
 Men for flere af  Pia  Kjærsgaards tidligere  

 partisoldater, som TJECK har talt med, er afvisningen et rent spil for  

 galleriet.
- Det er almindelig kendt internt i partiet på  

 Christiansborg, at hun var med i foreningen.
Men udadtil skulle det  

 være en hemmelighed, fortæller for eksempel  

 højrefløjs-veteranen  Poul  E.  Damtoft, der selv var med i Den  

 Danske Forening, og som deltog loyalt i  Pia  Kjærsgaards  

 løsrivelse fra Fremskridtspartiet, men som blev ekskluderet af partiet  

 sidste år.
 Han kan ikke forstå, hvorfor  Pia  Kjærsgaard  

 ønsker medlemskabet hemmeligholdt:
- Jeg har selv været medlem af Den Danske Forening,  

 og det er der da masser af partimedlemmer, der stadig er.
Det er almindelig  

 kendt i partikredse.
Vi har foreningsfrihed i Danmark, men  Pia  

  Kjærsgaard ville accepteres af midterpartierne, og så gik  

 skuespillet i gang".
Pia   gravet ned i baghaven Nazi-jægeren og konsulenten for Politiets  

 Efterretningstjeneste,  Frede  Farmand, bekræfter TJECKs oplysninger.  

 Han er formentlig dén udefra kommende person, der har været  

 tættest på Den Danske Forenings lukkede og mistænksomme  

 ledelse.
 -  Pia var med i inderkredsen fra kort efter, at  

 foreningen blev "overtaget" af  Ole  Hasselbalch og  Søren  

  Krarup i 1987. Det har  Ole  Hasselbalch ikke lagt skjul på over for  

 mig, fortæller  Frede  Farmand.
- Men  Hasselbalch var så rædselsslagen for,  

 at nogen skulle opdage, at  Pia og andre var med, at han gemte inderkredsens  

 medlemskaber i en lille kasse, som han gravede ned i sin baghave.
Han var og  

 er stadig besat af tanken om, at autonome eller kommunister skal  

 sprænge døren til hans hus og finde hans papirer.
Jeg har set  

 den kasse   og hvem der ligger i den, siger  Frede  Farmand.
Ballonen sprang på Nettet Den ellers så hemmeligholdte historie om  Pia  

  Kjærsgaards medlemskab slap ud til offentligheden for to år  

 siden.
Siden 1999 har den kunnet ses omtalt på Internettet.  

 Nærmere bestemt i en artikel skrevet af den stærkt  

 højreorienteret [K], som sammen med en række andre  

 yderligtgående unge fra gruppen Dansk Forum blev smidt ud af Dansk  

 Folkeparti i 1999.
Dansk Forum var efterfølgeren af Den Danske  

 Forenings tilknyttede ungdomsorganisation, Dansk Ungdom, og her havde [K]  

 været med til at arbejde for  Pia  Kjærsgaard og Dansk  

 Folkeparti.
Så [K] var sur.
Udsmidningen var et led i at slippe af med de mest  

 højtråbende og fremmedfjendske elementer, så  Pia  

  Kjærsgaard udadtil kunne fremstå som værdig til det  

 pæne politiske selskab på Christiansborg.
Den omgang rens, vask  

 og strygning i det nye parti blev grundig omtalt i pressen.
Meget til fælles Men [K] og Dansk Forum fandt sig ikke i udsmidningen uden  

 kamp.
Ud over vrede læserbreve fra gruppen skrev [K] også sin  

 afslørende artikel.
 For at vise hvor meget han havde til fælles med  Pia  

  Kjærsgaard   og hvor urimelig udsmidningen derfor opfattedes  

 fortæller han rasende om deres fælles fortid i Den Danske  

 Forening:
"Topmålet af hykleri præsterede  Pia  

  Kjærsgaard måske da hun i 1996 om Den Danske Forening udtalte,  

 at hun ikke vidste nok om foreningen til at kunne udtale sig om den.
Overfor  

 mig har  Ole  Hasselbalch, formand for Den Danske Forening, udtalt, at  Pia  

  Kjærsgaard blev medlem allerede ved foreningens stiftelse i  

 1987." Så blev det sagt.
Men [K] har meget mere i posen.  

 Han øser af egne oplevelser:
I chok da  Pia gik "Om oplysningen er pinlig korrekt skal jeg ikke kunne  

 sige, men jeg var personligt til stede, da  Pia  Kjærsgaards korte  

 meddelelse om, at hun udmeldte sig fra Den Danske Forening blev oplæst  

 for foreningens lettere chokerede styrelse i begyndelsen af 1997. Så  

 helt ukendt med foreningen har partiføreren altså ikke  

 været", skriver [K] syrligt.
 At personer fra foreningens og partiets ledelse siden hen  

 ses, gør ikke hans utilfredshed mindre:
 "At Dansk Folkepartis pressechef  Søren  

  Espersen stadig er medlem af Den Danske Forening, hvor han har optrådt  

 som både skribent og kursusleder, er i dag velkendt for de fleste.  

 Mindre velkendt er det måske, at  Ole  Hasselbalch for et par år  

 siden faktisk optrådte som en slags æresgæst til  Pia  

  Kjærsgaards reception på Christiansborg i anledning af hendes 50  

 års fødselsdag", skriver den unge højre-rebel.
Flere hemmelige kontakter Pia  Kjærsgaards maskespil med at fremstå  

 åh-så-stueren   og ifølge [K] uærlig   får  

 endnu nogle ridser i lakken, nu da han er i gang.
 I forbindelse med et møde med pressechef  

  Søren  Espersen afslører han, at der foregik hemmelige  

 kontakter til nogle af Europas mest berygtede og udskældte  

 højre-ekstremister:
"   Søren  Espersen afslørede, hvordan  

  Carl  Christian  Ebbesens nære ven, gruppeformand  Kristian  Thulesen  

  Dahl, for mere end et år siden var på hemmeligt besøg hos  

  Jörg  Haider i Østrig, ligesom der har været hemmelige  

 møder mellem Dansk Folkepartis  Carl  Christian  Ebbesen og det  

 nationalistiske Sverigedemokraterna " Til sidst i artiklen sunder [K] sig dog:
"Det skal til slut understreges, at vi i Dansk Forum  

 for så vidt ingen kvababbelser har over eksklusionerne.
Det må  

 dog være et rimeligt moralsk krav, at man bliver oplyst om den reelle  

 grund til, at man sådan i fuld offentlighed skal smides ud." "Hun er farlig" I dag har de stormfulde følelser omkring  

 udsmidningen lagt sig hos [K]   men i en samtale med TJECK står han ved  

 alle de oplysninger, han nedfældede i artiklen dengang:
- Jeg ved fra min tid i foreningens styrelse, at hun var  

 med.
Jeg var til stede, da styrelsen erfarede, at hun meldte sig ud.
Og jeg  

 ved fra nogle af mine gode kilder fra Fremskridtspartiet, som var med i  

 foreningen fra starten, at  Pia  Kjærsgaard også var med hele  

 vejen.
Det er mit indtryk fra min tid i Dansk Folkeparti, at det var  

 almindelig kendt internt i toppen af partiet.
- Jeg kan desuden huske en episode fra retssagen omkring  

 Dansk Forums konflikt med partiet.
Der faldt en bemærkning om hendes  

 medlemskab under en afhøring, som hendes advokat foretog, og jeg  

 bemærkede, at hun blev tydeligt forskrækket og signalerede med  

 sådan en viftende håndbevægelse til advokaten, at han  

 skulle se at komme væk fra det emne i en fart.
 [K] bemærker i øvrigt, at han gerne stemmer  

 på  Pia  Kjærsgaard til valget   hvis han kunne føle sig  

 sikker på, at hun ikke får for meget magt:
- Som en politisk markering ville jeg have det OK med at  

 stemme på hende.
Men hvis hun for eksempel stod til at få flertal  

 eller betydende indflydelse, ville jeg absolut ikke stemme på hende.
I  

 den situation er hun efter min mening farlig, fordi jeg tror, hun i givet  

 fald vil angribe de frihedsrettigheder, vi har i samfundet.
Det er for langt  

 ude til højre, konkluderer [K], der altså selv blev ekskluderet  

 af  Pia  Kjærsgaard med den officielle begrundelse, at han var for  

 højre-ekstremistisk." ----- Ved breve af 24. november og 6. december 2001 anmodede  

 klager bladet om genmæle vedrørende 27 forhold.
 Ved breve af 8. og 15. januar 2002 afviste bladet at  

 bringe et genmæle.
 I bladets april-nummer 2002 var under overskriften  

 "Berigtigelse" anført følgende:
"I TJECK Magazine, nummer 120, november 2001, blev  

 der bragt et større tema om grupperinger på den yderste  

 politiske højrefløj og disse grupperingers  

 idémæssige og personmæssige overlap med Den Danske  

 Forening og Dansk Folkeparti.
TJECK Magazine dokumenterede i temaet de  

 historiske, organisatoriske og personmæssige forbindelser mellem  

 politiske bevægelser, der i dag arbejder på demokratiets grund,  

 og ekstreme grupperinger, der har huset ulovlige, voldelige og racistiske  

 aktiviteter.
Desværre indeholdt artiklen "Dansk Folkepartis  

 hemmelige venner" en uklar formulering, der kunne forstås  

 sådan, at formanden for foreningen Dansk Forum, [K], har deltaget i  

 nazistiske demonstrationer.
Efter det for TJECK oplyste har [K] ikke deltaget  

 i nazistiske demonstrationer, og det dementeres hermed.
TJECK Magazine  

 beklager, at en formulering har kunnet tolkes sådan.
Redaktionen" Klageren har anført, at bladet de facto har  

 anerkendt klagers retlige interesse i samtlige sagens spørgsmål  

 ved at realitetsbehandle disse og først ved brev af 7. marts 2002 at  

 påstå, at klager i forhold til en række klagepunkter ikke  

 er klageberettiget.
Som opløst forening er Dansk Ungdom (DU) som  

 juridisk enhed at betragte som en afdød person med navn og  

 eftermæle, der kan beskyttes af nærmeste slægtning   en  

 legitim repræsentant.
Klager var medstifter af DU, næstformand i  

 foreningen, repræsenterede DU over for offentlige myndigheder og  

 pressen og var tillige medlem af det triumvirat, der reelt udgjorde  

 foreningen og som blandt andet suverænt tog beslutningen om at  

 nedlægge DU og give dens midler til Dansk Forum (DF), hvor klager blev  

 valgt som formand.
Klager er derfor at betragte som en legitim  

 repræsentant for DU i spørgsmål vedrørende denne  

 forenings eftermæle, hvorfor klager på vegne af DU har retlig  

 interesse.
Endvidere nævnes klager som medlem af DU, hvorfor de af  

 bladet påståede oplysninger om DU tillige berører klagers  

 person.
I og med at klager som ledende medlem af DU arbejdede tæt  

 sammen med  Peter  Larsen,  Kasper  Nielsen  og  Kenneth  Kristiansen, der i  

 artiklen påstås at være nazister, beskyldes klager i  

 artiklen for at have arbejdet sammen med nazister, hvorfor klager tillige  

 på egne vegne har retlig interesse i bladets påstande  

 vedrørende disse personer.
Bladets beskyldninger om nazisme mod DU  

 udgøres i det væsentlige af beskyldninger rettet mod disse  

 personer, hvorfor bladets påstande tillige vedrører DU.
Klageren har anført, at bladet på en lang  

 række punkter har handlet i strid med god presseskik.
Klager har i den  

 forbindelse fremlagt en række bilag som dokumentation for sine  

 påstande.
I artiklen "Dansk Folkepartis hemmelige venner"  

 (artikel 1) anføres udsagnet "Se nøje på disse  

 billeder.
De forestiller kronragede nazister, der passer på Den Danske  

 Forenings pæne formand, professor  Ole  Hasselbalch, og Dansk  

 Folkepartis nye frontfigur, pastor  Søren  Krarup.
Billederne er taget  

 i forbindelse med møder i 1996". Klager har hertil anført,  

 at det af sammenhængen fremgår, at bladet henviser til to  

 billeder af  Kasper  Nielsen, kasserer i DU, og tre billeder af  Kenneth  

  Christiansen, medlem i DU.
Ingen af dem var nazister.
I artikel 1 anføres tillige udsagnet "Den  

 kronragede unge fyr hedder  Kenneth, og han har mange interesse.
På det  

 ene billede sidder han til og hygger sig med formanden i baggrunden.
På  

 det andet billede giver han nazisternes hilsen med hævet arm bag  

 plankeværket i nazi-borgen i Greve". Hertil har klager  

 anført, at pågældende ikke var nazist.
I artikel 1 hedder det endvidere: "DDF har i  

 årevis tiltrukket nazister som marmelade tiltrækker bier.
De  

 korthårede unge med nervøse trækninger i højre arm  

 har haft deres egen organisation, som var tilknyttet Den Danske Forening.
Den  

 hed først Dansk Ungdom, skiftede siden navn til Dansk Forum".  

 Hertil har klager anført, at oplysningerne ikke er korrekte.
DU var  

 ikke en organisation for nazister, men delte bl.a. via sine paragraffer  

 DDFs ikke-nazistiske grundlag.
DF er ikke en nazistisk organisation og  

 er ikke tilknyttet DDF.
DF er endvidere i modsætning til DU hverken en  

 ungdomsorganisation eller tilknyttet andre foreninger, hvorfor DF er andet og  

 mere end et navneskift fra DU.
Ved at bladet bibringer læserne det  

 indtryk, at DU er identisk med DF, fremstår DF som "tilknyttet  

 DDF". Af pressemeddelelsen fra DU august 1996 (bilag 17) fremgår,  

 at DF ikke er tilknyttet DDF.
DF er desuden ikke blevet forelagt den  

 skadelige og krænkende oplysning om, at foreningen skulle være en  

 organisation for nazister.
Klager har i den forbindelse henvist til  

 nævnets kendelse i sag nr. 25/1999 (bilag V).
Den kendelse fra Pressenævnet (sag nr. 63/1996)  

 (bilag 16), som bladet henviser til vedrørende DU indeholder ikke  

 så grove beskyldninger, som artiklen gør.
Bladet forsøger  

 derfor i ond tro at tilpasse den indklagede ytring til en irrelevant  

 nævnsafgørelse.
Klager har henvist til en mængde materiale  

 om DU, blandt andet "Love for DU", hvor det klart fremgår, at  

 man ikke kan være medlem af DU, hvis man er nazist.
Klager har  

 endvidere henvist til, at DU i hele sin levetid blev ledet af personer, der  

 ikke er blevet sat i forbindelse med nazismen.
I øvrigt var det ikke  

  Peter  Larsen, der var initiativtager til stiftelsen af DU, og dennes  

 medlemskab af DU dokumenterer ikke, at DU var en organisation for nazister.  

 At  Simon  Sevelsted var tilstede under en sammenkomst, hvor nogen benyttede  

 lejligheden til at fejre  Hilters fødselsdag, gør ikke, at det  

 kan konkluderes, at DU var en organisation for nazister.
Ej heller episoden  

 refereret i DU´s medlemsblad "Nyhedsbrevet" (bilag 12), hvor to  

 medlemmer skræmte livet af en neger, viser, at DU var en organisation  

 for nazister.
Med hensyn til episoden i Roskilde, hvor nogle medlemmer af DU  

 blev stoppet af politiet i deres bil, fremgår det af bladets citat fra  

 medlemsbladet, at foreningen ikke havde andel i eller forud kendskab til  

 episoden.
Endelig kan bladet ikke med henvisning til  Brian  Christiansen  

 hævde, at DU var "nazisternes egen organisation".
I relation til udsagnet i artikel 1 "TV2 Nyhederne  

 kunne den 16. juni 1996 fortælle, at nazister beskyttede pastor  

  Søren  Krarup ved Den Danske Forenings årsmøde i  

 Korsør" har klager anført, at TV2 i indslaget hverken  

 omtalte, at der var nazister til DDF´s årsmøde, eller at  

  Søren  Krarup var blevet beskyttet.
Det er offentligt kendt, at  

 medlemmer af DU gik vagt til DDF´s årsmøde i 1996. De af bladet  

 påståede nazister identificeres derfor som medlemmer af DU,  

 hvorfor DU også her indirekte omtales af bladet.
 Klageren har videre anført, at  Kenneth  

  Christiansen (KC) ikke var nazist, således som det er anført i  

 artikel 1´s tekst til det billede, hvor KC som ét af fem medlemmer af  

 DU gik vagt ved DDF´s årsmøde i 1996.
I artikel 1 anføres endvidere udsagnet  

 " Lillian  Bostock (rød jakke), aktivist i Den Danske Forening,  

 hvor hun stod for distributionen af medlemsbladet "Danskeren". Her  

 er hun fotograferet ved et nazi-træf i Hillerød 1994".  

 Hertil har klager anført, at billedet er fra 1995, hvor nazisterne  

 kuppede DDF´s grundlovsmøde i Hillerød.
Det er offentligt  

 kendt, at et senere medlem af DU deltog i begivenhederne grundlovsdag 1995 i  

 Hillerød.
Bladets fordrejede fremstilling af disse begivenheder  

 vedrører derfor DU, idet DU omtales indirekte.
Klageren har desuden med hensyn til udsagnet i artikel 1  

 "Initiativtageren til DU var nazisten  Peter  Larsen" (PL)  

 anført, at den 23-årige  Peter  Larsen blot var én af  

 flere initiativtagere bag stiftelsen af DU.
Bladet fortier, at det er  

 offentligt kendt, at PL som medlem af DU lagde nazismen bag sig.
Bladet  

 fortier ligeledes, at det ledsagende foto af PL iført hagekorsbind er  

 taget i midtfirserne   år før stiftelsen af DU (november  

 1995).
Med hensyn til udsagnet i artikel 1 om, at " Peter  

  Larsen dyrkede   samtidig med aktiviteterne i Den Danske Forening   ivrigt  

 sine internationale nazist-kontakter, og der finder billeder, hvor han  

 mødes med den senere fængslede tyske top-nazist,  Meinolf  

  Schönborn" har klager anført, at det af sammenhængen  

 fremgår, at der med udtrykket "aktiviteterne i Den Danske  

 Forening" hentydes til PL´s medlemskab af dennes uofficielle  

 ungdomsforening DU.
På intet tidspunkt i DU plejede PL kontakt med  

 danske eller udenlandske nationalsocialister.
Bladet fortier endvidere, at  

 der ikke findes billeder af PL fra hans tid i DU, hvor han mødes med  

  Meinolf  Schönborn.
Det er noget vås, når bladet  

 hævder, at det af sammenhængen skulle fremgå, at  

 "aktiviteterne i Den Danske Forening" henviser til årene  

 1989-1994.
Med hensyn til udsagnet i artikel 1 "[A] (th.) til  

 nazistisk træf i Hillerød, 1994" har klager anført,  

 at billedet er fra 1995, hvor nazisterne kuppede DDF´s grundlovsmøde i  

 Hillerød.
Bladet fremsætter i artiklen en udokumenteret  

 påstand om, at [A] var medlem af DU, hvorfor DU har retlig interesse i  

 bladets forvanskning af begivenhederne grundlovsdag i Hillerød.
Med hensyn til udsagnet i artikel 1 "for eksempel en  

 frisk tur med tæskeholdet" har klager anført, at det ikke  

 er korrekt, at DU havde et tæskehold.
Det første citat fra DU´s  

 medlemsblad "Nyhedsbrevet", 2. årgang, nr. 1, 1. kvartal 1996  

 (bilag 12), beviser ikke, at DU havde et tæskehold.
Opfordringen til at  

 møde op til DDF´s årsmøde og vise forsvarsvilje mod  

 freds- og mødeforstyrrere er ikke en opfordring til vold.
I artikel 1 anføres endvidere udsagnet "Den  

 Danske Forenings grundlovsmøde, 5. juni 1996 på Skanseskolen.
I  

 forgrunden til højre ses nazisten  Kenneth  Kristiansen". Hertil  

 har klager anført, at det til teksten ledsagne videobillede viser  

  Kenneth  Christiansen, medlem af DDF´s daværende uofficielle  

 ungdomsforening DU.
Pågældende var ikke nazist.
Endvidere anføres i artikel 1 udsagnet "Efter  

 grundlovsmødet i DDF tog dele af vagtmandskabet ned til nazistborgen i  

 Greve for at stå vagt for  Jonni  Hansen.
På billedet ses  

  Kenneth  Kristiansen heile ved plankeværket i Greve". Klager har  

 hertil anført, at der ingen vagter var til DDF´s grundlovsmøde  

 i 1996, og ingen deltagere tog derfra ned til DNSB´s hovedkvarter i Greve.  

 Det til teksten ledsagne videobillede viser ikke DU-medlem  Kenneth  

  Christiansen.
Pågældende var ikke nazist, og det viste billede  

 er formodentlig fra en videooptagelse grundlovsdag 1995.
Med hensyn til udsagnet i artikel 1 "Så kom det  

 det sort på hvidt: Bøllebank, racistisk vold og andre  

 ulovligheder blev regnet for særlig dansk og  

 fædrelandskærlig opførsel" har klager anført,  

 at DU i sit medlemsblad hverken har omtalt eller hentydet til legemsangreb.  

 Hverken DU eller nogen af foreningens enkeltmedlemmer blev dømt,  

 sigtet, anmeldt eller på anden måde involveret i racistisk  

 motiveret vold.
Det fremgår af DU´s medlemsblad, at to medlemmer af DU  

 blev sigtet for trusler på livet.
De blev således ikke sigtet for  

 legemsangreb   overfald.
Bladet kan derfor ikke i god tro hævde, at  

 DU´s medlemsblad med omtalen af denne episode omtalte eller hentydede til  

 legemsangreb.
Bladet er i øvrigt bekendt med, at sigtelserne senere  

 blev frafaldet.
DUs blad opfordrede endvidere ikke til, at modstandere  

 af DDF i forbindelse med denne forenings årsmøde i 1996 skulle  

 angribes på legemet, men der opfordredes i bladet til, at medlemmerne  

 mødte op for at vise forsvarsvilje på linje med antiracismens  

 tilhængere.
Med hensyn til udsagnet i artikel 1 "den nazistisk  

 ledede gruppe" har klager anført, at det af sammenhængen  

 fremgår, at "gruppe" henviser til DU.
Denne forening var ikke  

 ledet af nazister.
Majoriteten i DUs styrelse udgjordes i hele  

 DUs levetid af personer, der aldrig tidligere er blevet sat i  

 forbindelse med nazismen.
DU afviste i utvetydige vendinger nazismen, og  

 nazister ville blive smidt ud, hvis nogen sneg sig ind.
Samlet kan det  

 konkluderes, at DU ikke blev ledet af nazister eller  

 "nazi-sindede".
Med hensyn til udsagnet "  ikke kendte noget til DU´s  

 voldelige aktiviteter som våbenbesiddelse og racistiske overfald, selv  

 om det stod åbent beskrevet i de unges medlemsblad" har klager  

 anført, at DU ikke stod bag voldelige aktiviteter og hæftede  

 ikke for, hvad enkeltmedlemmer af egen drift gjorde.
Derfor havde DU intet  

 ansvar for de i medlemsbladet omtalte episoder.
DU hverken beskrev eller  

 hentydede i sit medlemsblad til legemsangreb, og hverken DU eller nogen af  

 foreningens enkeltmedlemmer blev dømt, sigtet, anmeldt eller på  

 anden måde involveret i racistisk motiveret lovbrud.
Bladet er i  

 øvrigt bekendt med baggrunden for den uhøjtidelige tone i  

 medlemsbladets omtale af et par medlemmers sammenstød med en neger,  

 som havde stået og luret ind gennem soveværelsesvinduet til en  

 pige, hvis kæreste var medlem af DU.
Endvidere anføres i artikel 1 udsagnet "Efter  

 TV2 Nyhederne den 16. juni 1996 fortalte om nazi-beskyttelsen af  

  Søren  Krarup ved Den Danske Forenings årsmøde i  

 Korsør, indgav Dansk Ungdom en klage til Pressenævnet over  

 "beskyldningerne" i indslaget.
Nævnet gav TV2 medhold,  

 hvorefter Dansk Ungdom nedlagde sig selv". Hertil har klager  

 anført, at TV2 i indslaget den 16. juni 1996 hverken omtalte, at der  

 var nazister til DDF´s årsmøde, eller at  Søren  Krarup  

 blev beskyttet.
Endvidere vedrørte DU´s klage til Pressenævnet  

 ikke den påståede "nazi-beskyttelse af  Søren  

  Krarup" ved årsmødet 1996. DU blev nedlagt den 3. august  

 1996, og nævnets afgørelse faldt den 6. september samme  

 år, hvorfor DU ikke blev nedlagt som en konsekvens af nævnets  

 afgørelse.
I artikel 1 anføres endvidere udsagnet "De nye  

 medlemmer blev modtaget med kyshånd af  Pia  Kjærsgaard.
Her  

 arbejdede de ihærdigt i tre år med deres "aktive  

 indsat" og skaffede desuden, ifølge gruppens formand [K], mange  

 unge medlemmer til partiet". Klager har hertil anført, at han  

 aldrig har udtalt, at DF´s medlemmer skaffede medlemmer til Dansk Folkeparti.  

 Bladet har bevidst valgt et mindre dagblads andenhåndsoplysning fremfor  

 de store avisers samstemmende førstehåndsoplysninger.
Det er  

 skadevoldende for DF´s omdømme, at foreningen som en dansk-national og  

 dermed tværpolitisk forening fremstår for bladets læsere  

 som en forening, der aktivt rekrutterer medlemmer for et politisk parti.
I relation til udsagnet i artikel 1 " Peter  Larsen  

  (t.v.), initiativtageren til Dansk Ungdom, trykker hånd med den tyske  

 topnazist,  Meinolf  Schönborn" har klager anført, at  Peter  

  Larsen kun var én af flere initiativtagere til foreningen DU.
Bladet  

 fortier, at det til teksten ledsagne billede er fra 1992, tre år  

 før stiftelsen af DU.
I artikel 1 anføres endvidere udsagnet "Dansk  

 Folkeparti ekskluderede i 1999 en hel del af DF´s medlemmer i Dansk  

 Folkepartis Ungdom  Erik  Jensen fra dokumentationsgruppen Demos siger:  

 "Derfor blev det upassende, at pressen pegede på, hvordan partiet  

 husede folk med nazistiske og racistiske tendenser.
Og så røg en  

 del af dem ud". Hertil har klager anført, at  Erik  Jensens  

 karakteristik "folk med nazistiske og racistiske tendenser" ikke  

 blev anvendt af pressen om de fra Dansk Folkeparti ekskluderede medlemmer af  

 DF, men blev anvendt af bl.a. formanden for Dansk Folkeparti,  Pia  

  Kjærsgaard,  og  Peter  Skaarup, som begrundelse til pressen for  

 eksklusionerne.
Bladet fortier, at disse ytringer om de ekskluderede blev  

 mortificeret ved Københavns Byrets dom af 8. februar 2001. Bladet  

 fortier desuden, at Demos efter eget udsagn eksempelvis er "et  

 mødested for den gamle venstrefløj og det autonome  

 miljø", samt at  Erik  Jensen er blevet udpeget af den i bladet  

 ofte refererede konsulent for PET,  Frede  Farmand, som bagmand bag de  

 såkaldt autonomes voldelige angreb på bl.a.
DDF.  Erik  Jensen og  

 hans Demos kan derfor være farvet af personlig eller skadevoldende  

 hensigt.
Alligevel retter bladet stærkt ukritisk  Erik  Jensens  

 krænkende og skadelige beskyldning mod præcis de fra Dansk  

 Folkeparti ekskluderede medlemmer, om hvem disse beskyldninger er blevet  

 mortificeret.
Endvidere er  Erik  Jensens krænkende og skadelige  

 beskyldning mod de ekskluderede viderebragt uden, at denne oplysning er  

 blevet forelagt DF eller dens i denne sammenhæng relevante medlemmer,  

 herunder klager.
I artiklen " Pia´s store maskespil" (artikel 2)  

 anføres endvidere udsagnet ""Om oplysningen er pinligt  

 korrekt skal jeg ikke kunne sige, men jeg var personligt til stede, da  Pia  

  Kjærsgaards korte meddelelse om, at hun udmeldte sig fra Den Danske  

 Forening blev oplæst foreningens lettere ckokerede styrelse i  

 begyndelsen af 1997. Så helt ukendt med foreningen har  

 partiføreren altså ikke været", skriver [K] syrligt.  

 I dag har de stormfulde følelser omkring udsmidningen lagt sig hos [K]  

   men i en samtale med TJECK står han ved alle de oplysninger, han  

 nedfældede i artiklen dengang". Klager har hertil anført,  

 at han over for bladet afviste, at han i dag kan bekræfte oplysningen  

 om, at  Pia  Kjærsgaards udmeldelse af DDF blev oplæst på  

 et styrelsesmøde i denne forening tidligt 1997. Klagers  

 afkræftelse faldt tidligt i samtalen, der forløb i ca. 25  

 minutter.
Journalisten var ikke i tvivl om klagers afkræftelse.
I relation til udsagnet i artikel 2 "Jeg ved fra min  

 tid i foreningens styrelse, at hun var med" har klager anført, at  

 det af artiklens sammenhæng fremgår, at der med udtrykket  

 "forening" henvises til DDF.
Klager har ikke til bladet udtalt, at  

 han har været styrelsesmedlem i denne forening.
Bladets journalist har  

 i sin skrivelse over for nævnet bekræftet, at citatet ikke var  

 korrekt.
Journalisten er endvidere klar over, at klager ikke har  

 forsøgt at viderebringe et sådant indtryk.
Det er skadevoldende  

 for klagers omdømme, at bladet giver indtryk af, at klager i modstrid  

 med sandheden har forsøgt at fremstille sig som styrelsesmedlem i  

 DDF.
Med hensyn til udsagnet i artikel 2 "Og jeg ved fra  

 nogle af mine gode kilder i Fremskridtspartiet, som var med i foreningen fra  

 starten, at  Pia  Kjærsgaard også var med hele vejen" har  

 klager anført, at han ikke har brugt udtrykket "gode kilder i  

 Fremskridtspartiet", men henvist til bekendte.
Klager er således  

 ikke citeret korrekt.
Klager har alene over for bladets journalist  

 udtrykkeligt markeret, at klagers bud alene beror på, hvad klager  

 opfatter som pålidelige andenhåndsoplysninger.
Bladet fortier  

 endvidere, at klager gjorde det klart, at hverken disse bekendte eller klager  

 selv er  Pia  Kjærsgaard venligt stemt.
I artikel 2 anføres endvidere udsagnet "Jeg  

 kan huske en episode fra retssagen omkring Dansk Forums konflikt med partiet.  

 Der faldt en bemærkning om hendes medlemskab under en afhøring,  

 som hendes advokat foretog, og jeg bemærkede, at hun blev tydeligt  

 forskrækket og signalerede sådan med en viftende  

 håndbevægelse, at han skulle se at komme væk fra det emne i  

 en fart". Klager har hertil anført, at han ikke til bladet har  

 forklaret, at  Pia  Kjærsgaard efter omtalen af hendes angivelige  

 medlemskab af DDF gjorde tegn til sin advokat om, at han skulle se at komme  

 væk fra det emne i en fart.
Det er skadevoldende for klagers  

 omdømme, at bladet fremstiller det som om, at klager usandt har  

 fremstillet  Pia  Kjærsgaard reaktion som forskrækket og givende  

 tegn til sin advokat om at komme væk fra emnet.
 Med hensyn til udsagnet i artikel 2 "[K]  

 bemærker i øvrigt, at   det er for langt ude til  

 højre" har klager anført, at han ikke over for bladet har  

 hævdet, at  Pia  Kjærsgaard og/eller Dansk Folkeparti er for  

 langt ude til højre.
Hvad angår udsagnet i artikel 1 "I Dansk Ungdom  

 fandt man også ekstremister som [K] og [A], der blandt andet deltog i  

 nazistiske demonstrationer" har klager anført, at han aldrig har  

 deltaget i nazistiske demonstrationer.
Endvidere er han ikke blevet forelagt  

 denne krænkende, skadelige og agtelsesforringende oplysning.
Med hensyn  

 til den af bladet bragte berigtigelse har klager anført, at denne ikke  

 er ønsket af ham.
Den uopfordrede berigtigelse er ikke blevet forelagt  

 klager.
Det fastholdes, at der i den indankede ytring rettes en klar og  

 direkte beskyldning mod klager for at have deltaget i nazistiske  

 demonstrationer, hvorfor den påståede berigtigelse må  

 afvises som mangelfuld og utilstrækkelig.
Ved uopfordret at bringe en  

 stærkt tendentiøs "berigtigelse" forsøger man  

 at påvirke nævnets afgørelse.
Også henset til dette  

 forhold bør det pålægges bladet at offentliggøre en  

 kendelse vedrørende forholdet om deltagelse i demonstrationer, der er  

 omtalt i berigtigelsen.
Bladet har afvist, at man skulle have tilsidesat god  

 presseskik.
Bladet har i den forbindelse over for nævnet fremlagt en  

 lang række bilag som dokumentation for artiklernes udsagn.
Bladet har indledningsvis bemærket, at nævnet  

 ex officio bør påse, at betingelserne for at klage, herunder  

 klagers retlige interesse, er opfyldt.
I en række tilfælde er der  

 navngivne/individualiserede organisationer og personer, som kunne have  

 indgivet klage til Pressenævnet.
Da dette ikke er sket, bør  

 klagers klage afvises vedrørende disse mange forhold.
At indklagede  

 fremkommer med bemærkninger vedrørende realiteten i de mange  

 klagepunkter afskærer ikke indklagede fra at gøre  

 formalitetsindsigelsen gældende.
Bladet har anført, at det er et almindeligt  

 gældende princip, at redaktøren af et medie har ret til at  

 redigere mediet og er berettiget til at beslutte, hvad der skal bringes i  

 mediet.
En række af de 25 klagepunkter kan derfor ikke give anledning  

 til kritik, allerede fordi bladets redaktion har været berettiget til  

 at foretage en almindelig journalistisk vurdering og at medtage såvel  

 faktuelle oplysninger som vurderinger, som redaktionen har fundet relevante.  

 Artiklerne må vurderes i en sammenhæng ud fra en overordnet  

 vurdering, hvor bladet søger at fremlægge et omfattende  

 kildemateriale, der dokumenterer personsammenfald.
En del af den overordnede  

 vurdering må være, at der dokumenteret var højreradikale  

 og nazisympatisører i den lille kreds omkring DU, og bladet har  

 påvist dette på sædvanlig journalistisk vis og ved  

 sædvanlig metode, hvilket netop sker uden at anføre, at DU  

 isoleret set var en nazistisk organisation.
Hertil kommer, at  

 Pressenævnet tidligere har taget stilling til spørgsmålet  

 om "sammenrendet" på højrefløjen, jf.  

 nævnets kendelse af 5. september 1996 (bilag 16), hvor  Frede  Farmands  

 kritiske udtalelser om dette emne af nævnet fandtes at have  

 "fornøden støtte i den fremlagte dokumentation".
 Bladet har imødegået klagers anbringender  

 på følgende vis:
Ad 1: Artiklen omtaler "kronragede  

 nazister" på billeddokumentationen, og det må lægges  

 til grund som ubestridt, at klager ikke optræder på billederne.  

 Klager har derfor ikke retlig interesse i spørgsmålet.
Der er  

 ikke krænkende oplysninger om klager ved denne reference til  

 billedteksterne, ligesom billedteksterne blot oplyser, hvem der  

 optræder på billederne og i hvilken sammenhæng, herunder  

 på offentlig vej eller i offentlige møder, uden at private  

 forhold fremdrages.
Ad 2: Klagen vedrører en sætning i  

 artiklen, hvor personen  Kenneth navngives.
Klager har ikke retlig interesse  

 vedrørende fotografier af pågældende.
Der foreligger ikke  

 krænkende oplysninger om klager ved reference til billedteksten.
Den  

 afbillede person er i øvrigt nazist.
Ad 3: Det bestrides, at klager kan indgive klage  

 på vegne af en for længst opløst forening (DU). DF har  

 derimod retlig interesse i at få påkendt  

 spørgsmålet.
Bladet har anført, at teksten ligger inden  

 for rammerne af bladets redaktionelle frihed.
Det er et faktum, at DU  

 udsprang af et nazistisk miljø, og at initiativet til foreningen blev  

 taget af en erklæret nazist.
Det bemærkes, at der var aktive  

 nazister i foreningens styrelse, og ved aktiviteter i foreningen   som f.eks.  

 distribution af propagangamateriale   optrådte medlemmer af DU i  

 tøj med nazistiske symboler.
Bladet har ikke anført, at DF  

 skulle være en nazistisk organisation, en ungdomsorganisation eller  

 tilknyttet DDF.
Bladet har henvist til DUs pressemeddelse, august 1996,  

 hvor det er anført, at DUs arbejde videreføres i Dansk  

 Forum (bilag 17). Bladet har påpeget en række  

 omstændigheder, der indikerer, at DU har tiltrukket nazister.
Bladet  

 har blandt andet henvist til, at DU blev startet på initiativ af  

 nazisten  Peter  Larsen, og at DU-medlem  Simon  Sevelsted havde været  

 med til at fejre  Adolf  Hilters fødselsdag.
Bladet har endvidere  

 henvist til DU´s medlemsblads omtale af to episoder, hvor to medlemmer havde  

 skræmt livet af en neger, og hvor tre DU-medlemmer i et andet  

 tilfælde var blevet stoppet i deres bil af politiet, og hvor politiet  

 skulle have fundet våben og forskelligt nynazistisk  

 propagandamateriale.
Bladet har henvist til dagspressens omtale af episoden  

 (bilag 12-15).
Ad 4: Klageberettigede er  Søren  Krarup og  

 DDF.
Billedteksten er et lakonisk referat af TV2´s nyhedsudsendelse den 16.  

 juni 1996. I øvrigt har Pressenævnet statueret, at nævnte  

 udsendelse var i overensstemmelse med god presseskik.
Ad 5: Klageberettigede kunne være  Kenneth  

  Christiansen (KC) og DDF, men ikke klager, der ikke har retlig interesse  

 vedrørende billedteksten.
KC er nazist, og der er ikke påvist en  

 faktuel fejl.
Ad 6: Klageberettigede er  Lillian  Bostock og DDF.  

 Der er tale om en registrerende billedtekst, herunder omtale af en af  

  Lillian  Bostocks opgaver for DDF.
Faktum er ubestridt.
Ad 7: Klageberettigede er  Peter  Larsen (PL). Der  

 er faktuel dækning for betegnelsen af PL som initiativtager til DU.
PL  

 har i øvrigt aldrig offentligt frasagt sig sine nazistiske holdninger.  

 Det bemærkes, at en forening selvsagt godt kan have flere  

 initiativtagere.
Ad 8: Klageberettigede er  Peter  Larsen (PL). Det  

 er ikke korrekt, at bladet med udtrykket "aktiviteterne i Den Danske  

 Forening" hentyder til PL´s medlemskab af DU.
Bladet mener, hvad der  

 står, nemlig "aktiviteterne i Den Danske Forening". Faktum er  

 reelt ubestridt, og dokumentation fremgår blandt andet af det bragte  

 fotografi.
Ad 9: Klagebererettigede er [A].
Der er tale om en  

 faktuelt referende billedtekst, som ikke er bestridt.
Ad 10: Konkrete personer, som måtte have  

 indgået i et sådant "tæskehold", vil kunne  

 være klageberettigede, mens klager, der efter det oplyste ikke har  

 deltaget i det nævnte "tæskehold", ikke er  

 klageberettiget.
Der er faktuel baggrund for betegnelsen  

 "tæskehold" om hændelsen i Roskilde-området, hvor  

 bladets artiklel ordret citerer fra DU´s interne medlemsblad.
Bladet har ikke  

 overskredet grænserne for det journalistiske skøn, herunder  

 anvendelsen af subjektive betegnelser for at beskrive de skræmmende  

 forhold, jf. herved de fremlagte artikler fra blandt andet Roskilde Avis og  

 Ekstra Bladet fra 1996 og politiets udtalelse om, at "Hvis disse unge  

 havde mødt en eller anden indvandrer, så havde det nok ikke  

 været rart for vedkommende", jf. den naturlige sammenhæng  

 med forfølgelsen af en farvet.
Bladet har endvidere henvist til to  

 steder i DU´s medlemsblad, hvor det omtales, at to DU-medlemmer skræmte  

 livet af en neger, og hvor medlemmerne opfordres til at møde op til et  

 grundlovsmøde og "spille med musklerne".
Ad 11: Klageberettigede er  Kenneth  Christiansen.  

 Billedteksten er referende, og faktum er reelt ubestridt.
Det er  

 dokumenteret, at pågældende er nazist.
 Ad 12: Klageberettigede er  Johnny  Hansen  og  

  Kenneth  Christiansen, mens klager ikke har retlig interesse i dette  

 klagepunkt, hvorved bemærkes, at klager ikke i artiklen omtales som en  

 del af "vagtmandskabet". Billedteksten er refererende, og faktum er  

 reelt ubestridt.  Kenneth  Chistiansen, der havde været vagt ved DDF´s  

 grundlovsmøde 1996, ses senere heile ved nazi-borgen i Greve.
Ad 13: Klager er ikke klageberettiget  

 vedrørende spørgsmålet om DU, som blev opløst i  

 august 1996. Passagen har fornøden dækning i det faktuelle  

 materiale og udtrykker en journalistisk fortolkning af hændelserne, som  

 måtte vurderes som værende af alvorlige karakter og ikke lovlige.  

 Det er ikke korrekt, at DU i sit medlemsblad hverken har omtalt eller  

 hentydet til legemsangreb.
Bladet har i den forbindelse henvist til de under  

 punkt 12 anførte episoder refereret i DU´s medlemsblad.
Ad 14: Heller ikke vedrørende dette  

 klagepunkt er klager klageberettiget vedrørende DU.
Bladet har  

 påvist  Peter  Larsens  og  Simon  Sevelsteds ledende roller i DU.
Det  

 er således bladets opfattelse, at DU var ledet af nazi-sindede.
Ad 15: Klageberettigede er  Harry  Vinter, hvortil  

 kommer, at klager ikke er klageberettiget vedrørende  

 spørgsmålet om DU.
En af bladets primære kilder til  

 omtalen af DU´s voldelige aktiviteter som våbenbesiddelse og racistiske  

 overfald er foreningens interne medlemsblad.
Det fremgår af samme  

 medlemsblad, at det bliver skrevet og redigeret af foreningens formand,  

 næstformand og kasserer.
Disse tre udgør majoriteten i  

 foreningens styrelse.
Det er således berettiget, at bladet i artiklen  

 lægger til grund, at det interne medlemsblad må udtrykke DU´s  

 officielle holdning.
Dette sker blandt andet ved i positive vendinger at  

 omtale, at to medlemmer skræmte livet af en farvet og nu er sigtet for  

 trusler på livet, ligesom medlemsbladet under citatet "I FOUGHT  

 THE LAW AND THE LAW WON" fortæller om tre medlemmer, der er blevet  

 stoppet af politiet og nu står til en bøde for ulovlig  

 våbenbesiddelse.
Ad 16: Klager er ikke klageberettiget  

 vedrørende spørgsmålet om DU.
Der er fornøden  

 faktuel dækning for udsagnet, herunder er det dokumenteret, at  

 TV2 Nyhederne havde det pågældende indslag, at TV2 fik  

 medhold, samt at DU besluttede at nedlægge sig selv.
Det  

 anvendte udtryk "hvorefter" er berettiget som led i det  

 redaktionelle skøn.
Ad 17: Det er godtgjort, at DF´s medlemmer  

 også ifølge klager selv   skaffede talrige yngre medlemmer til  

 Dansk Folkeparti, og faktum er reelt ubestridt.
Der er endvidere ikke  

 påvist nogen skade.
 Ad 18: Klageberettigede er  Peter  Larsen.  

 Billedteksten er refererende og indholdet reelt ubestridt.
Ad 19: Klagers klageberettigelse bestrides ikke af  

 klager vedrørende de konkrete eksklusioner i 1999, men sætningen  

 om, at "partiet husede folk med nazistiske og racistiske tendenser"  

 vedrører Dansk Folkeparti.
Det faktuelle forløb ses ikke  

 bestridt af klager, og Dansk Folkepartis begrundelse er journalistisk korrekt  

 gengivet, herunder at medierne fremførte de højreradikale  

 synspunkter i DF.
Da det er dokumenteret, at pressen har peget på  

 dette, fandt bladet ikke, at det havde nogen relevans at forelægge  

 oplysningerne for DF.
Ad 20: Som det fremgår af det for  

 nævnet tilgængelige materiale, har klager udtrykt sig som  

 citeret, jf. hans artikel på foreningens hjemmeside (bilag 1).  

 Viderebringelsen af klagers udtalelser er ikke i strid med god presseskik.
I  

 interviewet med bladets journalist bekræfter klager oplysningerne,  

 selvom han i dag ikke er sikker på det nøjagtige tidspunkt for  

 styrelsesmødet.
 Ad 21: Udtalelserne fra klager om  Pia  

  Kjærsgaards medlemskab af DDF er gengivet korrekt, og bladet har ikke  

 læst i artiklens sammenhæng anført, at klager formelt var  

 medlem af DDF´s styrelse, jf. klagers eget referat: "Jeg var personligt  

 til stede, da  Pia  Kjærsgaards korte meddelelse om, at hun udmeldte  

 sig fra Den Danske Forening blev oplæst for foreningens lettere  

 chokerede styrelse i begyndelsen af 1997".
 Ad 22: Klager er citeret korrekt, og bladet har i  

 den forbindelse henvist til en udtalelse fra journalisten bag artiklen (bilag  

 44).
 Ad 23: Udtalelserne fra klager om  Pia  

  Kjærsgaards forklaring i Københavns Byret er gengivet korrekt,  

 hvortil kommer, at bladet har redaktionel frihed til at gengive klagers  

 erindring om episoden.
Ad 24: Der er dækning for den refererende  

 konklusion fra klager, som ikke har godtgjort, at citeringen er ukorrekt.  

 Endvidere bemærkes, at bladet har redaktionel frihed, således at  

 der ikke er pligt til at gengive interviewet med klager ordret.
Bladet har i  

 den forbindelse henvist til en udtalelse fra journalisten bag artiklen (bilag  

 44).
Ad 25: Bladet har ikke skrevet, at klager har  

 deltaget i nationalsocialistiske demonstrationer, og derfor har bladet heller  

 ikke forelagt klager denne oplysning.
Bladet har skrevet" og [A], der  

 blandt andet deltog i nazistiske demonstrationer". Bladet har i  

 øvrigt foretaget en berigtigelse vedrørende dette punkt i  

 bladet, nr. 125, der udkom den 3. april 2002. Det skal hertil bemærkes,  

 at bladet igennem et stykke tid har gennemført diverse  

 undersøgelser hos forskellige kilder, herunder gennemgang af et  

 omfattende historisk materiale for at søge afklaret, om klager i givet  

 fald havde deltaget i demonstrationer af den pågældende art,  

 hvilket bladet havde modtaget oplysninger om.
Da undersøgelserne  

 imidlertid viste, at sådan deltagelse ikke syntes påvist, og at  

 sætningen i artiklen   som klager har fundet kunne udlægges  

 således, at også han deltog i sådanne demonstrationer  

 kunne give anledning til tvivl, valgte bladet uden unødig forsinkelse  

 efter omstændighederne at indrykke berigtigelsen i bladets  

 førstkommende udgave.
Det bemærkes endvidere, at klager ikke  

 under sagsforløbet er fremkommet med en ordlyd af et eventuelt  

 genmæle, men alene anmodet om et dementi ved adv.  Ejvind  Hansen.  

 Bladet har derfor valgt at formulere en tekst og anvende overskriften  

 "berigtigelse". Det gøres gældende, at der   henset  

 til den bragte berigtigelse   ikke bør pålægges bladet at  

 offentliggøre en kendelse vedrørende forholdet om deltagelse i  

 demonstrationer, der er omtalt i berigtigelsen.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
Klage over tilsidesættelse af god presseskik kan kun  

 indgives af en person eller en organisation, der har den fornødne  

 retlige interesse.
Efter Pressenævnets praksis har en klager kun retlig  

 interesse, hvis klagen angår et forhold, hvor den  

 pågældende ved omtale, afbildning eller på anden måde  

 kan identificeres i et medie.
I sager angående personer, der er  

 afgået ved døden, vil de nærmeste pårørende  

 dog tillige kunne have den fornødne retlige interesse.
 Klage over omtale af Dansk Ungdom:
Klagen angår omtale, der blev bragt i november  

 2001 på et tidspunkt, da foreningen Dansk Ungdom   der blev  

 opløst i 1996   ikke længere eksisterede.
Herefter og idet  

 nævnet finder, at [K]s tilknytning til Dansk Ungdom ikke kan  

 sidestilles med de nærmeste pårørendes tilknytning til en  

 afdød person, afviser nævnet klagen på foreningens vegne  

 for så vidt angår samtlige punkter, hvorved bemærkes, at  

 punkterne 10, 13-15 alene vedrører Dansk Ungdom.
 Klage over omtale af andre navngivne personer end  

 klagerne:
Klage over forhold, der angår en identificerbar  

 person, kan som nævnt kun fremsættes af den  

 pågældende selv eller i tilfælde af hans død af hans  

 nærmeste pårørende.
Selvom den pågældende har  

 haft særlig tilknytning til en forening f.eks. i kraft af medlemskab  

 eller tillidsposter, kan klage således hverken indgives af foreningen  

 eller af personer med lignende særlig tilknytning til den.
Klagen under punkterne 1-2, 4-9, 11-12, 16 og 18  

 vedrører forhold, der angår andre navngivne personer, og klagen  

 kan derfor hverken indgives af [K] eller Dansk Forum.
Nævnet afviser  

 derfor klagen for så vidt angår disse punkter.
 Klage over omtale af Dansk Forum:
Udsagnet under punkt 3 må efter nævnets  

 opfattelse forstås som en angivelse af, at Dansk Forum er en nazistisk  

 forening.
Nævnet finder, at der ikke ud fra sagens oplysninger er  

 belæg for dette udsagn, og at udsagnet må anses for  

 krænkende og skadeligt.
Nævnet finder, at bladet på dette  

 punkt har handlet i strid med god presseskik og udtaler sin kritik.  

 Nævnet udtaler samtidig sin kritik i anledning af, at bladet ikke har  

 forelagt Dansk Forum udsagnet inden offentliggørelsen.
Hvad angår udsagnet, hvor der bringes citat fra  

  Erik  Jensen (punkt 19), finder nævnet ikke, at bladet ved at bringe  

  Erik  Jensens vurdering har handlet i strid med god presseskik.
Nævnet  

 finder endvidere ikke grundlag for at antage, at bladet ikke har udvist  

 tilstrækkelig kritik over for  Erik  Jensen.
Nævnet finder ej  

 heller grundlag for at udtale kritik i anledning af, at bladet ikke har  

 forelagt  Erik  Jensens vurdering for Dansk Forum.
 Klage over omtale af [K]:
Nævnet finder, at bladet ikke har handlet i  

 strid med god presseskik ved at bringe de under punkt 17, 20 og 22-24  

 nævnte udsagn.
Nævnet bemærker i den forbindelse, at der  

 mellem parterne er modstridende oplysninger om, hvad der blev sagt under  

 bladets interview med klager.
Nævnet skal særligt for så  

 vidt angår punkt 17 bemærke, at det i artiklen anførte  

 citat er taget fra en artikel, som klager har skrevet på foreningens  

 hjemmeside.
 Med hensyn til spørgsmålet om, hvorvidt  

 klager har været med i Den Danske Forenings styrelse (punkt 21), finder  

 nævnet, at der henset til udsagnets karakter ikke er  

 tilstrækkeligt grundlag for at udtale kritik, om end udsagnet  

 forekommer misvisende.
Endelig finder nævnet med hensyn til udsagnet om, at  

 klager skulle have deltaget i nazistiske demonstrationer (punkt 25), at denne  

 oplysning er skadelig og krænkende for klager.
Nævnet finder, at  

 bladet burde have efterprøvet oplysningen ved at forelægge den  

 for klager før offentliggørelsen, uanset at klager i  

 øvrigt måtte have omgået personer med nazistiske  

 holdninger.
Ved at undlade dette har bladet handlet i strid med god  

 presseskik, og nævnet udtaler sin kritik af bladet.
Oplysningen blev bragt i november-nummeret 2001, og  

 klageren anmodede om genmæle den 24. november og 6. december 2001.  

 Bladet bragte imidlertid først i april-nummeret 2002 en berigtigelse.  

 Berigtigelsen angav, at artiklen indeholdt "en uklar formulering, der  

 kunne forstås sådan, at.. [K] har deltaget i nazistiske  

 demonstrationer", skønt artiklen på dette punkt var ganske  

 klar og ikke til at misforstå.
Nævnet finder, at bladet har  

 tilsidesat god presseskik ved berigtigelsens formulering og tidspunktet for  

 dens offentliggørelse og udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af Tjeck  

 Magazine at offentliggøre følgende:
 "Kendelse fra Pressenævnet:
 I Tjeck Magazines november-nummer 2001 blev der bragt en  

 omtale af en række personer og grupper med tilknytning til den ekstreme  

 højrefløj, herunder en omtale af foreningen Dansk Forum og  

 foreningens formand [K].
 [K] har på egne vegne og på vegne af Dansk  

 Forum klaget til Pressenævnet, idet han finder, at god presseskik er  

 tilsidesat.
Udsagnet "Den Danske Forening har i årevis  

 tiltrukket nazister, som marmelade tiltrækker bier.
De korthårede  

 unge med de nervøse trækninger i højre arm har haft deres  

 egen organisation, som var tilknyttet Den Danske Forening.
Den hed  

 først Dansk Ungdom, skiftede siden navn til Dansk Forum og medlemmerne  

 blev efterfølgende indmeldt i Dansk Folkepartis Ungdom" må  

 efter nævnets opfattelse forstås som en angivelse af, at Dansk  

 Forum er en nazistisk forening.
Nævnet finder, at der ikke ud fra  

 sagens oplysninger er belæg for dette udsagn, og at udsagnet må  

 anses for krænkende og skadeligt.
Nævnet finder, at bladet  

 på dette punkt har handlet i strid med god presseskik og udtaler sin  

 kritik.
Nævnet udtaler samtidig sin kritik i anledning af, at bladet  

 ikke har forelagt Dansk Forum udsagnet inden offentliggørelsen.
Nævnet finder videre med hensyn til udsagnet om, at  

 skulle have deltaget i nazistiske demonstrationer, at denne oplysning er  

 skadelig og krænkende for klager.
Nævnet finder, at bladet burde  

 have efterprøvet oplysningen ved at forelægge den for klager  

 før offentliggørelsen, uanset at klager i øvrigt  

 måtte have omgået personer med nazistiske holdninger.
Ved at  

 undlade dette har bladet handlet i strid med god presseskik, og nævnet  

 udtaler sin kritik af bladet.
Oplysningen blev bragt i november-nummeret 2001, og  

 klageren anmodede om genmæle den 24. november og 6. december 2001.  

 Bladet bragte imidlertid først i april-nummeret 2002 en berigtigelse.  

 Berigtigelsen angav, at artiklen indeholdt "en uklar formulering, der  

 kunne forstås sådan, at.. [K] har deltaget i nazistiske  

 demonstrationer", skønt artiklen på dette punkt var ganske  

 klar og ikke til at misforstå.
Nævnet finder, at bladet har  

 tilsidesat god presseskik ved berigtigelsens formulering og tidspunktet for  

 dens offentliggørelse og udtaler sin kritik.
København, den 23. maj 2002 Niels Grubbe, Aage Lundgaard, Tage Clausen og Ole  

 Askvig." Afsagt den 23. maj 2002.
