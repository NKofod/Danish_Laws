 Under henvisning til den finansministeren ved § 44 i lovbekendtgørelse nr.  

 290 af 14. december 1957 om skattefri afskrivninger m.v. givne bemyndigelse  

 fastsættes herved følgende regler vedrørende oplysninger til brug ved de  

 skattelignende myndigheders kontrol med overholdelsen af lovbekendtgørelsens  

 bestemmelser:
 I.
 Enhver skattepligtig, der skal føre regnskab i henhold til den gældende  

 lovgivning om aktieselskaber eller om bogføringspligt, eller som er pligtig  

 at føre regnskab i medfør af § 3 i lovbekendtgørelse nr. 203 af 11. juli  

 1957, skal i tilslutning til det selvangivelsen vedlagte regnskab indsende en  

 særlig opgørelse, eventuelt i form af et særligt bilag til selvangivelsen,  

 over foretagne afskrivninger og det grundlag, hvorpå afskrivningerne er  

 beregnet.
 Den særlige opgørelse over afskrivninger m.v. skal under hensyn til  

 driftsmidlernes art indeholde følgende oplysninger:
a.
Maskiner, inventar og lignende driftsmidler, der udelukkende benyttes  

 erhvervsmæssigt (lovbekendtgørelsens afsnit I):
b.
Maskiner, inventar og lignende driftsmidler, der benyttes både til  

 erhvervsmæssige og til private formål (lovbekendtgørelsens afsnit II):
c.
Skibe til erhvervsmæssig brug (lovbekendtgørelsens afsnit III):
 For så vidt angår saldoafskrivning på leverede skibe tilsvarende  

 oplysninger som foran under a.
 For så vidt angår forskudsafskrivning på kontraherede skibe:
d.
Bygninger og installationer i bygninger (lovbekendtgørelsens afsnit  

 IV):
 For så vidt angår forbedringsudgifter vedrørende bygninger og  

 installationer i bygninger, skal der gives tilsvarende specificerede  

 oplysninger.
I de i lovbekendtgørelsens § 6, jfr. § 13, omhandlede tilfælde, hvor en  

 virksomhed afhændes, afstås eller opgives, skal der i tilslutning til  

 regnskabet udfærdiges en særlig opgørelse over avance eller tab i henhold til  

 disse bestemmelser på maskiner, inventar og lignende driftsmidler, der  

 udelukkende benyttes erhvervsmæssigt, og på skibe.
På samme måde skal der i  

 de i lovbekendtgørelsens § 28 omhandlede tilfælde af afhændelse m.v. af  

 bygninger eller installationer i bygninger, på hvilke der har været foretaget  

 ekstraafskrivning, udfærdiges en særlig opgørelse over avance eller tab;  

 tilsvarende skal udfærdiges vedrørende afhændelse m.v. af bygninger eller  

 installationer i bygninger, på hvilke der har været foretaget forlods  

 afskrivning i overensstemmelse med reglerne i lovbekendtgørelse nr. 291 af  

 14. december 1957 om investeringsfonds.
Særlig opgørelse i tilslutning til  

 regnskabet skal endvidere udfærdiges, for så vidt angår de i  

 lovbekendtgørelsens §§ 9 og 1 omhandlede tilfælde af salg m.v. af maskiner  

 inventar og lignende driftsmidler, der benyttes både til erhvervsmæssige og  

 til private formål.
 For så vidt en skattepligtig ønsker at anvende bestemmelsen i  

 lovbekendtgørelsens § 4, stk. 1 og 2, jfr. § 13, om adgang til straks at  

 bringe et tab ved afhændelse m.v. af maskiner, inventar og lignende  

 driftsmidler, der udelukkende benyttes erhvervsmæssigt, eller af skibe til  

 fradrag ved opgørelsen af den skattepligtige indkomst, skal han i tilslutning  

 til regnskabet udfærdige en særlig opgørelse af tabet med dokumenterede  

 oplysninger om det pågældende driftsmiddels erhvervelsessum, tidspunktet for  

 driftsmidlets erhvervelse og optagelse af driftsmidlet på den fælles konto  

 for driftsmidler af den pågældende art samt størrelsen af de på driftsmidlet  

 foretagne samlede skattefri afskrivninger.
 II.
 Skattepligtige, der ikke er pligtige at føre regnskab, og som i et  

 indkomstår eller en del af et indkomstår har benyttet driftsmidler af den i  

 lovbekendtgørelsens afsnit I, II og III omhandlede art (maskiner, inventar og  

 lignende driftsmidler, der udelukkende benyttes erhvervsmæssigt, eller som  

 benyttes både til erhvervsmæssige og til private formål, samt skibe til  

 erhvervsmæssig brug), eller som foretager afskrivninger på de i  

 lovbekendtgørelsens afsnit IV omhandlede bygninger eller installationer  

 erhvervet i det indkomstår, for hvilket afskrivningsloven første gang finder  

 anvendelse for den pågældende skattepligtige, jfr. lovbekendtgørelsens § 35,  

 eller i senere indkomstår, skal i forbindelse med selvangivelsen for det  

 pågældende indkomstår udfylde og indsende et ved finansministeriets  

 foranstaltning udarbejdet skema.
 Til brug ved beregningen af afskrivninger m.v. for disse skattepligtige  

 vil der under hensyn til driftsmidlernes art være at anvende følgende  

 skemaer:
Skema 1: for landbrugeres maskiner, inventar og lignende driftsmidler, Skema 2: for andre skattepligtiges maskiner, inventar og lignende  

 driftsmidler, Skema 3: for skibe, Skema 4: for bygninger og installationer i bygninger erhvervet i det  

 indkomstår, for hvilket afskrivningsloven første gang finder anvendelse for  

 den pågældende skattepligtige, jfr. lovbekendtgørelsens § 35, eller i senere  

 indkomstår.
 Skema 1 og 2 skal benyttes til afskrivning m.v. såvel vedrørende maskiner,  

 inventar og lignende driftsmidler, der udelukkende benyttes erhvervsmæssigt,  

 som vedrørende maskiner, inventar og lignende driftsmidler, der benyttes både  

 til erhvervsmæssige og til private formål.
 Hvis en skattepligtig ikke sammen med selvangivelsesblanketten har  

 modtaget de fornødne skemaer, skal han være pligtig til selv at rekvirere  

 disse ved henvendelse til den pågældende ligningsmyndighed.
Skattepligtige, som foretager afskrivninger på bygninger eller  

 installationer erhvervet i indkomstår, der ligger forud for det indkomstår,  

 for hvilket afskrivningsloven første gang finder anvendelse, skal vedlægge  

 selvangivelsen en særlig opgørelse med oplysning om året for erhvervelsen af  

 bygningen eller installationen, anskaffelsessummen, de for tidligere  

 indkomstår i alt foretagne afskrivninger og om den for indkomståret foretagne  

 afskrivning.
En tilsvarende opgørelse skal vedlægges selvangivelsen, hvis der  

 foretages afskrivninger på forbedringsudgifter vedrørende de her omhandlede  

 bygninger og installationer.
 Den i slutningen af forrige afsnit I foreskrevne pligt for  

 regnskabspligtige skattepligtige til at udfærdige en særlig opgørelse over  

 visse avancer og tab m.v. skal også gælde de her omhandlede skattepligtige,  

 således at disse skal vedlægge selvangivelsen en særlig opgørelse m.v.
 Skattepligtige, der uden at have pligt dertil fører et regnskab, som efter  

 skattemyndighedernes skøn kan danne grundlag for skatteansættelsen, og som  

 også med hensyn til afskrivninger samt med hensyn til køb og salg m.v.  

 vedrørende de af lovbekendtgørelsen omfattede driftsmidler fyldestgør de  

 krav, der efter det ovenfor anførte stilles til regnskabspligtige, skal være  

 undtaget fra pligten til at udfylde og indsende de foran omhandlede særlige  

 skemaer.
 III.
 Nærværende bekendtgørelse medfører ingen ændring i den ved  

 skattedepartementets tidligere meddelelser og cirkulærer om ekstraordinære,  

 skattefri afskrivninger på skibe samt visse bygninger og maskiner m.v.  

 foreskrevne pligt til i forbindelse med foretagelsen af ekstraordinære,  

 skattefri afskrivninger at benytte de foreskrevne anmeldelsesskemaer og  

 regnskabsskemaer.
 IV.
 Ud over den i det foregående foreskrevne oplysningspligt skal de  

 skattepligtige være forpligtet til efter begæring fra de skattelignende  

 myndigheder at meddele disse sådanne oplysninger, som er fornødne til brug  

 ved kontrollen med overholdelsen af lovbekendtgørelsens bestemmelser, ligesom  

 de skattepligtige skal være forpligtet til på begæring at forelægge  

 dokumentation for de af dem afgivne oplysninger.
 V.
 Undlader en skattepligtig at opfylde den ham i henhold til foranstående  

 påhvilende oplysningspligt, kan de nævnte oplysninger i henhold til  

 lovbekendtgørelsens § 44 fremtvinges ved pålæg af en daglig bøde, der  

 fastsættes af finansministeren.
 Finansministeriet, den 20. december  

 1957.
 Kampmann.
