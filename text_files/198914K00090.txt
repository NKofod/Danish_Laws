Nr BTL 90 Betænkning over Forslag til lov om ændring af lov om en børnefamilieydelse  

 (Småbørnsydelse)   

 Nr L 90 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af et mindretal stillet ændringsforslag, hvorom der henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets medlemmer af udvalget) vil redegøre  

 for sin stilling til lovforslaget og til det stillede ændringsforslag ved  

 lovforslagets 2. behandling.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med det af  

 mindretallet stillede ændringsforslag.
 Mindretallet havde hellere set pengene brugt til en nedsættelse af de  

 direkte omkostninger ved at have børn, eksempelvis højere fripladsgrænser, en  

 generel ordning om søskendemoderation eller sænkning af grænsen for  

 forældrebetaling fra 35 til 25 pct.
Et fjerde mindretal (Centrum-Demokraternes medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 vil dog stemme imod det stillede ændringsforslag.
Ændringsforslag Til § 1 Af et mindretal (SF):
 1) Nr. 1 affattes således:
 »1. § 1, stk. 1, affattes således:
»For børn under 18 år udbetales en skattefri børnefamilieydelse.  

 Børnefamilieydelsen udgør 5.900 kr. årligt for børn under 18 år.«» Bemærkninger Til nr. 1 Ved den foreslåede ændring gælder forhøjelsen af børnefamilieydelsen til i  

 alt 5.900 kr. årligt for alle børn under 18 år.
