 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til teknisk assistent.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for teknisk  

 assistentuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som teknisk assistent  

 i det valgte speciale.
 Uddannelsens varighed og struktur m.v.
 § 4.  Uddannelsen varer i alt 3 år.
Stk. 2.  Elever, der indleder uddannelsen på skole  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 Stk. 4.  Uddannelsesaftale kan indgås i perioden 1.  

 januar til 1. februar eller i perioden 1. august til 1. september.
 Stk. 5.  Ved afslutningen af 2., 3. og 4. skoleperiode  

 afholdes skriftlige og mundtlige prøver, jf. §§ 28-30.
 Stk. 6.  I 4. skoleperiode afholdes der afsluttende  

 eksamen, jf. § 30.
§ 5.  Skoleundervisningen efter 1. skoleperiode varer  

 55 uger.
Skoleundervisning og praktikuddannelse veksler som anført nedenfor:
Fritagelse for dele af uddannelsen § 6.  Elever med studenter- eller hf-eksamen fritages  

 for halvdelen af 2. skoleperiode.
Eleverne skal som minimum følge  

 undervisningen i områdefagene i 2. skoleperiode.
Undervisningen kan  

 tilrettelægges som et suppleringskursus.
 Stk. 2.  Elever, der har gennemført 2. skoleperiode i  

 andre erhvervsuddannelser, kan fritages for tilsvarende fag.
 Stk. 3.  Elever, der har gennemført 2. skoleperiode i  

 andre uddannelser, der har fravalgt 1. skoleperiode, skal gennemføre  

 praktikuddannelse svarende til 1. skoleperiodes 20 uger.
 Stk. 4.  Det faglige udvalg kan efter konkret bedømmelse  

 fritage en elev helt eller delvist for praktikuddannelse under hensyn til  

 praktikuddannelse i et andet nordisk land eller EF-land, jf. § 19, stk. 5.
 Stk. 5.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Med henblik på beskæftigelse inden for  

 fremstillingsvirksomhed, bygge- og anlægsvirksomhed, teknisk rådgivning og  

 administration skal den færdiguddannede tekniske assistent kunne assistere  

 ved samt selvstændigt udføre arbejdsopgaver inden for konstruktion og design,  

 tegning og beregning, planlægning og drift samt administration og  

 dokumentation under hensyntagen til gældende love, normer og standarder.
 Stk. 2.  Den færdiguddannede tekniske assistent med  

 speciale inden for fremstillingsområdet skal kunne udføre de arbejdsopgaver,  

 der er nævnt i stk. 1, med særlig vægt på enten maskin- eller el-området.
 Stk. 3.  Den færdiguddannede tekniske assistent med  

 speciale inden for bygge- og anlægsområdet skal kunne udføre de  

 arbejdsopgaver, der er nævnt i stk. 1, med særlig vægt på enten bygge- eller  

 anlægsområdet.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på:
- at eleverne opnår fornødne generelle og specielle kvalifikationer,  

 herunder - at eleverne opnår forudsætninger for at varetage de funktioner,  

 uddannelserne tager sigte på, - at eleverne opnår forudsætninger for at fortsætte i en videregående  

 uddannelse, - at bidrage til elevernes personlige udvikling, - at give eleverne forståelse af samfundet og dets udvikling, og - at give eleverne et sådant kendskab til studieteknik og jobsøgning, at  

 dette kan forøge elevens muligheder for at gennemføre uddannelsen samt  

 muligheden for ansættelse i erhvervslivet.
 Stk. 2.  Undervisningen skal indeholde teoretisk og  

 praktisk indlæring og skal give indsigt i den tekniske assistents  

 arbejdsfunktioner og arbejdsområder.
 § 9.  Undervisningen omfatter følgende grundfag:
 Stk. 2.  Mål, indhold og vejledende undervisningstid for  

 de enkelte grundfag følger reglerne om grundfag.
 § 10.  Undervisningen omfatter følgende områdefag med  

 den anførte vejledende uddannelsestid og de undervisningsmål, der er  

 beskrevet i stk. 2 - 11:
 Stk. 2.  Målet i driftsteknik og teknisk  

 administration er, at eleven opnår et sådant kendskab til  

 kvalitetsstyring og -sikring, produktionsstyring, metodestyring og  

 arbejdspsykologi samt administrative funktioner, herunder økonomiske og  

 regnskabsmæssige forhold, logistik, køb og salg m.v., at eleven kan deltage i  

 løsning af enkle opgaver inden for funktionsområderne.
 Stk. 3.  Målet i proces-, metode- og  

materialekendskab er, at eleven opnår kendskab til bygge- og anlæg  

 samt el- og maskinområdets produktions- og målemetoder, materialer og  

 fremstillingsprocesser, således at eleven kan give forslag til materialevalg  

 og fremstillingsproces for enkle konstruktioner.
 Stk. 4.  Målet i maskinteknologi er, at eleven  

 opnår et sådant kendskab til maskinområdets materialer, produktions- og  

 målemetoder, at eleven kan udarbejde forslag til materialevalg og  

 fremstillingsproces for enkle konstruktioner samt efter oplæg kan udarbejde  

 enkle tekniske dokumentationer i form af tegninger og beskrivelser m.v.
 Stk. 5.  Målet i el-teknologi er, at eleven opnår  

 et sådant kendskab til el-områdets terminologi, materialer, komponenter og  

 dimensioneringsregler inden for både stærk- og svagstrøm, at eleven kan  

 udarbejde forslag til materiale- og komponentvalg for enkle konstruktioner  

 samt efter oplæg kan udarbejde enkle tekniske dokumentationer i form af  

 diagrammer, tegninger og beskrivelser.
 Stk. 6.  Målet i bygningsteknologi er, at eleven  

 opnår et sådant kendskab til byggeriets materialer, produktions- og  

 målemetoder, at eleven kan udarbejde forslag til materialevalg og  

 fremstillingsproces for enkle konstruktioner samt efter oplæg udarbejde enkle  

 tekniske dokumentationer i form af tegninger og beskrivelser.
 Stk. 7.  Målet i anlægsteknologi er, at eleven  

 opnår et sådant kendskab til anlægsområdets materialer, produktions- og  

 målemetoder, at eleven kan udarbejde forslag til materialevalg og  

 fremstillingsproces for enkle konstruktioner samt efter oplæg udarbejde enkle  

 tekniske dokumentationer i form af tegninger og beskrivelser.
 Stk. 8.  Målet i tegningsforståelse og  

-teknik er, at eleven opnår en sådan forståelse af forskellige  

 afbildningsformer, herunder afbildning i flere planer og færdighed i  

 tegneteknik, at eleven efter oplæg kan udarbejde enkle tekniske  

 dokumentationer i form af tegninger og beskrivelser.
 Stk. 9.  Målet i teknisk illustration er, at  

 eleven får uddybet sit kendskab til forskellige illustrationsteknikker,  

 således at eleven kan løse illustrationsopgaver.
 Stk. 10.  Målet i teknisk matematik er at uddybe  

 elevens viden om grundfaget matematik, således at eleven opnår udvidet  

 kendskab til den praktisk anvendte matematik og derved bliver i stand til at  

 anvende matematikken ved løsning af tekniske beregningsopgaver samt løsning  

 af praktiske opgaver inden for eget fagområde.
 Stk. 11.  Målet i naturlære er at udvikle elevens  

 forståelse af statikkens, dynamikkens og el-lærens love, således at eleven  

 kan anvende dem ved løsning af relevante praktiske problemer.
 § 11.  Undervisningen inden for  

fremstillingsområdet indeholder følgende specialefag med den anførte  

 vejledende uddannelsestid og de undervisningsmål, der er beskrevet i stk. 3 -  

 5:
 Stk. 2.  Driftsteknik og teknisk adminstration er  

obligatorisk specialefag, som skal kombineres med enten specialefaget  

 maskinkonstruktion og dokumentation eller specialefaget el-konstruktion og  

 dokumentation.
 Stk. 3.  Målet i driftsteknik og teknisk  

 administration er, at eleven opnår en sådan indsigt i  

 fremstillingsområdets driftstekniske og administrative problemstillinger samt  

 miljøforhold, at eleven kan løse opgaver inden for området.
 Stk. 4.  Målet i maskinkonstruktion og  

dokumentation er, at eleven opnår en sådan indsigt i faget, at eleven  

 kan udarbejde projekter, tilbudsgivning og udførelse under hensyntagen til  

 lovgivning, normer, standarder og produktansvar samt miljøforhold.
 Stk. 5.  Målet i el- konstruktion og  

dokumentation er, at eleven opnår en sådan indsigt i faget, at eleven  

 kan udarbejde projekter til myndighedsgodkendelse, tilbudsgivning og  

 udførelse under hensyntagen til lovgivning, normer og standarder samt  

 miljøforhold.
 § 12.  Undervisningen inden for bygge- og  

anlægsområdet indeholder følgende specialefag med den anførte  

 vejledende uddannelsestid og de undervisnigsmål, der er beskrevet i stk. 3-5:
 Stk. 2.  Driftsteknik og teknisk adminstration er  

obligatorisk specialefag, som skal kombineres med enten specialefaget  

 bygningskonstruktion og dokumentation eller specialefaget anlægskonstruktion  

 og dokumentation.
 Stk. 3.  Målet i driftsteknik og teknisk  

 administration er, at eleven opnår en sådan indsigt i bygge- og  

 anlægsområdets driftstekniske og administrative problemstillinger samt  

 miljøforhold, at eleven kan løse opgaver inden for området.
 Stk. 4.  Målet i bygningskonstruktion og  

dokumentation er, at eleven opnår en sådan indsigt i faget, at eleven  

 kan udarbejde projekter til myndighedsgodkendelse, tilbudsgivning og  

 udførelse under hensyntagen til lovgivning, normer og standarder samt  

 miljøforhold.
 Stk. 5.  Målet i anlægskonstruktion og  

dokumentation er, at eleven opnår en sådan indsigt i faget, at eleven  

 kan udarbejde projekter til myndighedsgodkendelse, tilbudsgivning og  

 udførelse under hensyntagen til lovgivning, normer og standarder samt  

 miljøforhold.
§ 13.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 8,9 uger til valgfag.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Delmål og øvrige rammer 2. skoleperiode § 15.  Undervisningen i 2. skoleperiode skal indeholde  

 både teoretisk og praktisk undervisning og skal sikre, at eleven opnår  

 grundlæggende og tværgående viden om almindeligt forekommende  

 arbejdsprocesser og arbejdsmetoder inden for begge specialer.
Eleven skal  

 opnå teoretiske og praktiske forudsætninger for valg af speciale samt opnå  

 kendskab til jobsøgning og ansættelsessamtaler.
 Stk. 2.  Følgende grundfag afsluttes i 2. skoleperiode:
 Stk. 3.  Grundfaget teknisk databehandling indgår i 2.  

 skoleperiode med en samlet uddannelsestid på ca. 1,1 uger:
 Stk. 4.  Følgende områdefag afsluttes:
 Stk. 5.  Områdefaget driftsteknik og teknisk  

 administation indgår i 2. skoleperiode med en samlet uddannelsetid på ca. 0,7  

 uger.
 Stk. 6.  Undervisningen i de enkelte områdefag skal  

 tilgodese de anførte delmål:
Maskinteknologi - at eleven orienteres om jern og stålfremstilling og støbeprocesser, - at eleven orienteres om formgivningsprocesser i forbindelse med  

 metaller, kunststoffer og kompositmaterialer, - at eleven orienteres om glide- og rulningslejer samt deres  

 indbygningsfunktion, - at eleven orienteres om en transmissionsaksels funktion og de tilhørende  

 enkle transmissionselementer, - at eleven opnår kendskab til ståltyper, deres fysiske og styrkemæssige  

 egenskaber, hærdeprocesser samt materialeundersøgelsesmetoder, - at eleven opnår kendskab til øvrige metaller, kunststoffer og  

 kompositmaterialer samt deres fysiske egenskaber, - at eleven opnår kendskab til løsbare samlingsmetoder, herunder mulighed  

 for at sikre samlingen ved en låsefunktion, - at eleven opnår kendskab til maskinområdets måleenheder og målemetoder  

 samt orienteres om måling af geometriske tolerancer, og - at eleven opnår kendskab til gældende standarder og bliver i stand til  

 at udarbejde enkle arbejds- og samlingsstegninger, hvor der tilgodeses en  

 relevant produktionsproces og -planlægning.
El-teknologi - at eleven orienteres om el-distribution, - at eleven opnår kendskab til elektroteknisk dokumentation og tegneregler  

 efter Dansk Standard i forbindelse med udførelse af praktiske  

 dokumentationsopgaver, - at eleven opnår kendskab til el-branchens terminologi, materialer og  

 komponenter til brug for udførelse af praktiske arbejdsopgaver, - at eleven orienteres om dimensioneringsregler og normer inden for både  

 stærk- og svagstrømsområdet, og - at eleven opnår kendskab til anvendelse af datamatstøttet beregning og  

 dokumentationsfremstilling.
Bygningsteknologi - at eleven opnår kendskab til byggeriets teglprodukter, træprodukter og  

 betonprodukter, - at eleven orienteres om byggeriets isoleringsprodukter, malerprodukter,  

 glasprodukter, plastprodukter, stålprodukter samt VVS-produkter, - at eleven orienteres om produktion af de enkelte materialer, samt opnår  

 kendskab til deres anvendelse, - at eleven efter oplæg og gennem anvendelse af tilhørende normer og love  

 samt relevante dataprogrammer bliver i stand til at udarbejde enkle tekniske  

 dokumentationer, og - at eleven opnår indsigt i modulsystemer og målforhold.
Anlægsteknologi - at eleven opnår kendskab til anlægsområdets funderingsmetoder,  

 betonprodukter samt diverse materialer til afløbsinstallationer, - at eleven orienteres om jordarter, jordbundsforhold,  

 jordbundsundersøgelser samt terrænregulering, - at eleven orienteres om stikledninger i forbindelse med et mindre  

 byggeri, - at eleven opnår kendskab til længde- og tværprofiler, således at eleven  

 efter skitse kan udarbejde enkle arbejdstegninger i forbindelse med en lige  

 vej, - at eleven opnår kendskab til anlægsområdets arbejdsmetoder og  

 fremstillingsmetoder, således at eleven efter oplæg og gennem anvendelse af  

 tilhørende love og normer samt relevante dataprogrammer kan udarbejde enkle  

 tekniske dokumentationer, og - at eleven opnår indsigt i modulsystemer og målforhold.
Proces-, metode- og materialekendskab - at eleven opnår kendskab til ikke spåntagende-, spåntagende- og faste  

 sammenføjningsprocesser, gennem teori og praktisk værkstedsarbejde, - at eleven opnår kendskab til anvendelse af universalskydelære, - at eleven orienteres om flamme- og plasmaskæreprocesser,  

 gnistbearbejdning, korrosion og overfladebehandling, - at eleven gennem praktisk værkstedsarbejde og individuelle  

 opmålingsresultater af et eksisterende byggeri får kendskab til bygge- og  

 anlægsområdets materialer og fremstillingsmetoder, - at eleven på grundlag af egne notater og skitser kan udarbejde forslag  

 til materialevalg og byggemetoder for en mindre renoveringsopgave,  

 ombygningsopgave eller tilbygningsopgave, - at eleven opnår kendskab til el-materiel og komponenter inden for stærk-  

 og svagstrøm, og - at eleven opnår kendskab til anvendelse af måleinstrumenter og  

 måleopstillinger ved både stærk- og svagstrøm.
Tegningsforståelse og -teknik - at eleven opnår kendskab til retvinklet projektion, stregarter,  

 målsætning, signaturer, snitteteknik og tekstning efter ISO standard, - at eleven på grundlag af opmåling eller skitse bliver i stand til at  

 udarbejde blyantskitser og arbejdstegninger, - at eleven bliver i stand til at udarbejde enkle arbejds- og  

 samlingstegninger i tusch, - at eleven bliver i stand til at udarbejde isometriske tegninger af enkle  

 emner og eksploderet afbildning af sammensatte emner med indlagte snit, - at eleven opnår kendskab til topografisk tegnemåde på kort og planer, og - at eleven bliver i stand til at udføre arbejds- og samlingstegninger ved  

 hjælp af datamatstøttet tegnemetode.
Driftsteknik og teknisk administration - at eleven opnår et generelt kendskab til virksomheders idegrundlag, mål,  

 funktionsområder og formelle organisation, - at eleven gennem løsning af enkle praktiske opgaver opnår kendskab til  

 sammenhængen mellem konstruktion og metodeplanlægning, herunder  

 bearbejdningsprocessens opdeling i arbejdsoperationer samt udarbejdelse af  

 arbejdsinstruktion, og - at eleven opnår kendskab til notatteknik og studieplanlægning.
Naturlære - at eleven bliver i stand til at løse opgaver ved hjælp af ohm's lov ved  

 parallel- og serieforbindelser samt at løse opgaver i effektberegning inden  

 for jævn- og vekselstrøm, - at eleven bliver i stand til at løse statiske opgaver med hensyn til  

 bestemmelse af reaktioner samt at tegne normalkraft-, tværkraft- og  

 momentkurver, og - at eleven bliver i stand til at løse opgaver, hvori der indgår kraft,  

 accelleration, hastighed, tid og strækning.
 Stk. 7.  Til valgfag anvendes der ca. 2,2 uger.
Delmål og øvrige rammer 3. skoleperiode § 16.  Undervisningen i 3. skoleperiode skal  

 kvalificere eleven til i det valgte speciale at kunne løse enkle  

 konstruktions-, beregnings- og dimensioneringsopgaver ved hjælp af  

 informationsteknologiske hjælpemidler.
Eleven skal opnå forståelse af  

 sammenhængen mellem konstruktioners udformning, dokumentation og anvendt  

 teknologi.
Eleven skal opnå kendskab til virksomhedens økonomiske-,  

 driftsmæssige- og aftalemæssige forhold.
Undervisningen skal derudover give  

 eleven færdigheder i og viden om arbejdsmetoder, informationssøgning,  

 planlægning og drift, administration og dokumentation ved hjælp både af  

 matematikkens og naturlærens metoder og af informationsteknologiske og  

 manuelle hjælpemidler.
 Stk. 2.  Følgende grundfag afsluttes i 3. skoleperiode:
 Stk. 3.  Områdefaget driftsteknik og teknisk  

 administration afsluttes i 3. skoleperiode.
 Stk. 4.  Følgende områdefag indgår i øvrigt med en  

 vejledende uddannelsestid på ca. 2,7 uger:
 Stk. 5.  Følgende specialefag i fremstillingsområdet  

 indgår med en vejledende uddannelsestid på ca. 3,8 uger:
 Stk. 6.  Følgende specialefag i bygge- og anlægsområdet  

 indgår med en vejledende uddannelsestid på ca. 3,8 uger:
 Stk. 7.  Undervisningen i de enkelte områdefag skal  

 tilgodese:
Driftsteknik og teknisk administration - at eleven får uddybet delmålene for 2. skoleperiode og herudover, - at eleven opnår kendskab til ide og formål med  

 produktionsstyringssystemer og gennem løsning af praktiske  

 planlægningsopgaver opnår kendskab til Gantt- og netværksplanlægning, - eleven opnår kendskab til logistikfunktionen, herunder  

 materialestyringens grundelementer, opgaver og indkøb, - at eleven orienteres om sammenhængen mellem marked og begrebet kvalitet, - at eleven opnår kendskab til sammenhængen mellem kvalitetsmålsætning og  

 -omkostninger, - at eleven bliver i stand til at læse og beskrive indholdet af et  

 perioderegnskab, - at eleven bliver i stand til at beskrive sammenhængen mellem et  

 perioderegnskab og et periodebudget, - at eleven på baggrund af kendskab til forenklede regnskabsoplysninger og  

 direkte produktionsomkostninger med baggrund i markedsføring og salg kan  

 udføre tillægs- og bidragskalkulation, - at eleven opnår kendskab til kvalitetsmålsætning, -politik,  

 -omkostninger og -organisation samt til kvalitetssikring i henhold til DS og  

 ISO 9000, og - at eleven opnår kendskab til samspillet mellem ledelse og medarbejdere  

 samt til samspillet mellem de ansatte, herunder individ, gruppe, roller,  

 kommunikation, motivation og adfærd.
Teknisk illustration - at eleven opnår kendskab til 2-punkts perspektivtegning og bliver i  

 stand til at udføre en perspektivisk illustration som frihåndstegning, - at eleven opnår kendskab til de afbildningsmetoder, der benyttes ved  

 udarbejdelsen af tekniske illustrationer, - at eleven opnår kendskab til brugen af skyggelægning og rasterteknik for  

 perspektiviske illustrationer, - at eleven bliver i stand til at udføre en teknisk illustration med  

 indlagte snit og rasterpålægning, - at eleven bliver i stand til at fremstille en enkel terrænmodel, og - at eleven orienteres om farvers betydning inden for teknisk  

 illustration.
Teknisk matematik - at eleven sættes i stand til at løse relevante praktiske opgaver, hvori  

 indgår problemer inden for aritmetik, triogonometri og rumgeometri.
 Stk. 8.  I specialet fremstillingsområdet skal  

 undervisningen tilgodese:
Driftsteknisk og teknisk administration - at eleven får uddybet områdefaget og herudover, - at eleven opnår kendskab til informationskilder, -søgning, -behandling  

 og -fremlæggelse, herunder kendskab til anvendelse af relevante  

 edb-applikationer, - at eleven opnår kendskab til møde- og diskussionsteknik, - at eleven opnår kendskab til principper for virksomhedens og dens  

 funktioners organisering, herunder planer for fordeling af opgaver på  

 hovedfunktioner, - at eleven opnår kendskab til systemer for rationel opbygning af  

 produktionsanlæg herunder anlægslay-out og materialeflow samt hensyn til  

 miljøforhold, - at eleven opnår indsigt i anvendte aflønningsprincipper, - at eleven opnår kendskab til metoder til analyse af samt forenkling og  

 forbedring af eksisterende processer, metoder og miljøforhold, herunder  

 automatisering, - at eleven opnår kendskab til projektorganisation og -styring, herunder  

 kontrol af projektforløb, og - at eleven opnår kendskab til statistiske analysemetoder, herunder  

 middelværdi, standardafvigelse, normalfordeling og usikkerhed.
Maskinkonstruktion og dokumentation - at eleven får uddybet sit kendskab til områdefaget maskinteknologi, - at eleven opnår indsigt i dimensioneringsgrundlaget for svejsede og  

 boltede stålkonstruktioner belastede til træk-tryk-bøjning- og torsion  

 påvirkning, og at eleven orienteres om sammensatte påvirkninger, - at eleven opnår kendskab til metrologi og herunder på arbejdstegning  

 bliver i stand til at angive og påføre dimensioneringstolerancer, pasninger  

 og ruhedsgrader samt geometriske tolerancer, - at eleven bliver i stand til at udføre arbejds- og mindre  

 samlingstegninger efter gældende normer og standarder, - at eleven opnår kendskab til udarbejdelse af teknisk dokumentation ved  

 hjælp af datamatstøttede metoder, - at eleven orienteres om tyndplade- og plastkonstruktioner, og - at eleven orienteres om gældende sikkerheds- og miljøkrav til  

 maskinudstyr, der leveres inden for EF-området.
El-kontruktion og dokumentation - at eleven får uddybet sit kendskab til områdefaget el-teknologi,  

 herunder dimensionering, beregning og dokumentation inden for stærk- og  

 svagstrømsområdet, - at eleven opnår kendskab til de almindeligt anvendte informationskilder  

 som standarder, normer, regulativer, kataloger m.v., herunder udførelse af  

 elektrotekniske dokumentationsregler inden for stærk- og svagstrømsområdet, - at eleven opnår kendskab til de almindeligt anvendte materialer til  

 indkapsling af elektronik, herunder materialer til mekanisk konstruktion og  

 udførelse, - at eleven opnår kendskab til el-områdets almindeligt anvendte  

 måleinstrumenter, måleteknikker og måleopstillinger, og - at eleven opnår kendskab til print lay-out fremstillet såvel manuelt som  

 datamatstøttet samt kendskab til fremstilling af print.
 Stk. 9.  I specialet bygge- og  

anlægsområdet skal undervisningen tilgodese:
Driftsteknik og teknisk administration - at eleven får uddybet sit kendskab til områdefaget driftsteknik og  

 teknisk administration, - at eleven opnår kendskab til informationskilder, -søgning, -behandling  

 og -fremlæggelse, herunder kendskab til anvendelse af relevante  

 edb-applikationer, - at eleven opnår kendskab til møde- og diskussionsteknik, - at eleven opnår kendskab til principper for virksomhedens og dens  

 funktioners organisering, herunder planer for fordeling af opgaver på  

 hovedfunktioner, - at eleven opnår kendskab til anvendte aflønningsprincipper, - at eleven opnår kendskab til byggeriets styring, - at eleven opnår grundlæggende kendskab til projektorganisation specielt  

 i forbindelse med byggeprojekter samt til projektstyring, herunder kontrol af  

 projektforløb, - at eleven opnår kendskab til tilsyn i forbindelse med bygge- og  

 anlægsarbejder, - at eleven opnår indsigt i byggelovgivning, herunder rets- og  

 matrikelvæsen, og - at eleven bliver i stand til at gøre rede for reglerne i forbindelse med  

 licitation, herunder entrepriseformer.
Bygningskonstruktion og dokumentation - at eleven får uddybet sit kendskab til områdefaget bygningsteknologi,  

 herunder de til området knyttede love, regler, normer og standarder, - at eleven opnår et grundlæggende kendskab til dimensioneringsregler, - at eleven opnår kendskab til arkitekt- og ingeniørprojektering, herunder  

 vand- og afløbsinstallationer, samt orienteres om kloakering, - at eleven orienteres om montagebyggeriets principper og metoder, - at eleven opnår kendskab til beregnings- og målemetoder samt til løsning  

 af enkle afsætnings- og nivelleringsopgaver, og - at eleven opnår kendskab til anlægsteknologi, således at eleven kan tage  

 de nødvendige hensyn i forbindelse med udførelsen af enkle opgaver.
Anlægskonstruktion og dokumentation - at eleven får uddybet sit kendskab til områdefaget anlægsteknologi,  

 herunder de til området knyttede love, regler, normer og standarder, - at eleven opnår grundlæggende kendskab til beregningsmetoder, herunder  

 jord- og mængdeberegninger, - at eleven opnår kendskab til anlægsprojektering, herunder ledningsføring  

 og -dimensionering, fundering samt stikledninger, - at eleven opnår grundlæggende kendskab til materialeprøvning og  

 -kontrol, - at eleven opnår kendskab til beregnings- og målemetoder i forbindelse  

 med løsning af enkle afsætnings- og nivelleringsopgaver, - at eleven opnår et sådant kendskab til bygningsteknologi, at eleven kan  

 tage de nødvendige hensyn i forbindelse med udførelsen af enkle opgaver, - at eleven opnår kendskab til anlægsmateriel, og - at eleven opnår indsigt i sikkerhedsforanstaltninger i forbindelse med  

 anlægsarbejder.
 Stk. 10.  Der anvendes ca. 3,2 uger til valgfag.
Delmål og øvrige rammer 4. skoleperiode § 17.  Undervisningen i 4. skoleperiode skal  

 overvejende være projektorienteret med stor grad af selvstændigt arbejde.  

 Eleven skal gennem et afgangsprojekt i det valgte speciale indeholdende  

 grundfag, områdefag og specialefag dokumentere at kunne anvende den opnåede  

 viden i forbindelse med løsning af et virksomhedsrelateret projekt.
 Stk. 2.  Følgende grundfag afsluttes i 4. skoleperiode:
 Stk. 3.  Følgende områdefag afsluttes:
 Stk. 4.  Følgende specialefag i fremstillingsområdet  

 afsluttes:
 Stk. 5.  Følgende specialefag i bygge- og anlægsområdet  

 afsluttes:
 Stk. 6.  I områdefagene skal undervisningen tilgodese:
Teknisk illustration - at eleven får uddybet delmålene for 3. skoleperiode og herudover, - at eleven orienteres om fotograferings- og fremkaldelsesteknikker i  

 forbindelse med retouchering, - at eleven opnår kendskab til desk-top publishing, og - at eleven orienteres om betydningen af en trykkeklar illustration.
Teknisk matematik - at eleven får uddybet delmålene for 3. skoleperiode og herudover, - at eleven opnår kendskab til de grundlæggende principper for  

 vektoregning, herunder opløsning og sammensætning af kræfter, og - at eleven opnår kendskab til deskriptiv statistik, herunder grafisk  

 afbildning, bestemmelse af middelværdier, typeværdier, median og kvartiler.
 Stk. 7.  I specialet fremstillingsområdet skal  

 undervisningen tilgodese:
Driftsteknik og teknisk administration - at eleven får uddybet delmålene for 3. skoleperiode og herudover, - at eleven orienteres om produktstyring, herunder produktpolitik, - at eleven gennem løsning af komplekse opgaver opnår kendskab til  

 logistikfunktionerne specielt med hensyn til optimering af indkøb og  

 lagerbeholdninger samt til minimering af lageromkostninger, - at eleven får udvidet sit kendskab til produktionsstyrings- og  

 vedligeholdelsessystemer, og - at eleven får udvidet sit kendskab til kvalitetsstyring, herunder  

 uddannelse og træning, målemidler og -metoder, kvalitetshåndbøger og  

 -manualer.
Maskinkonstruktion og dokumentation - at eleven får uddybet delmålene for 3. skoleperiode og herudover, - at eleven opnår kendskab til dimensionering af relevante konstruktioner  

 eventuelt ved brug af edb-applikationer, - at eleven opnår indsigt i dimensionering af transmissioner og  

 transmissionselementer gennem beregningsforskrifter i kataloger og andre  

 informationskilder, - at eleven opnår kendskab til snit- og stanseværktøjer, herunder  

 beregning af sammensatte værktøjers tyngde og de for værktøjet relevante  

 dimensioner, - at eleven opnår kendskab til vertikalt og horisontalt håndteringsudstyr,  

 herunder bånd-, kæde- og rulletransportører, - at eleven orienteres om muligheden for anvendelse af geometrisk database  

 som baggrund for simulering af bearbejdningsprocesser, - at eleven opnår kendskab til hovedprincipperne i den anvendte  

 el-teknologi med hensyn til styringsprincipper og signalgiverprincipper samt  

 til hovedstrøms- og nøgleskema, og - at eleven orienteres om lineære- og drejeaktuatorer samt til  

 håndteringsrobotters funktioner.
El-konstruktion og dokumentation - at eleven får uddybet delmålene for 3. skoleperiode og herudover, - at eleven opnår indsigt i almindeligt forekommende projekterings og  

 dimensioneringsarbejde inden for el-installation (stærkstrøm) og  

 forsyningsnet, og - at eleven opnår indsigt i almindeligt forekommende projekterings og  

 dimensioneringsarbejde inden for el-installation (svagstrøm) og  

 kommunikationssystemer.
 Stk. 8.  I specialet bygge- og  

anlægsområdet skal undervisningen tilgodese:
Driftsteknik og teknisk administration - at eleven får uddybet delmålene for 3. skoleperiode og herudover, - at eleven orienteres om produktstyring, herunder produktpolitik, - at eleven opnår kendskab til metoder til analyse af samt forenkling og  

 forbedring af eksisterende processer, metoder og miljøforhold, herunder  

 byggeriets styring, - at eleven gennem løsning af mere komplekse opgaver udvider sit kendskab  

 til logistikfunktionerne specielt med hensyn til optimering af indkøb,  

 lagerbeholdninger og byggepladsens indretning samt til minimering af  

 omkostninger, - at eleven opnår kendskab til projektorganisation specielt i forbindelse  

 med byggeprojekter samt til projektstyring, herunder kontrol af  

 projektforløb, - at eleven opnår et udvidet kendskab til kvalitetsstyring, herunder  

 uddannelse og træning, målemidler og metoder samt til kvalitetshåndbøger og  

 manualer, - at eleven opnår kendskab til kvalitetssikring, herunder drift og  

 vedligehold, og - at eleven opnår udvidet kendskab til tilbudsgivning, kalkulation og  

 byggeregnskab.
Bygningskonstruktion og dokumentation - at eleven får uddybet delmålene for 3. skoleperiode og herudover, - at eleven opnår grundlæggende kendskab til dimensioneringsregler,  

 herunder stangkræfter og styrkeberegning, - at eleven får uddybet kendskabet til bygningsprojektering, herunder VVS,  

 kloakering, varmetabsberegning og -installationer, vand-, afløbs- og  

 el-installationer, - at eleven opnår kendskab til anlægsteknologi, således at eleven kan tage  

 de nødvendige hensyn i forbindelse med projektudarbejdelse, - at elevens kendskab til miljø uddybes, således at eleven kan løse enkle  

 miljøtekniske opgaver i relation til byggebranchen, herunder analysemetoder  

 samt bearbejdning af statistisk materiale og dokumentation, - at eleven opnår en sådan indsigt i relevante edb-applikationer, at  

 eleven kan anvende disse i forbindelse med udarbejdelse af projekter, og - at eleven orienteres om byfornyelse og restaurering.
Anlægskonstruktion og dokumentation - at eleven får uddybet delmålene for 3. skoleperiode og herudover, - at eleven opnår kendskab til anvendte el-installationer inden for  

 anlægsområdet, - at eleven får uddybet kendskabet til anlægsprojektering, herunder  

 geotekniske forhold, ledningsføring og -dimensionering, fundering og  

 stikledninger samt til dræningsarbejde, - at eleven opnår kendskab til materialeprøvning og -kontrol, - at eleven opnår kendskab til beregnings- og målemetoder i forbindelse  

 med løsning af enkle afsætningsopgaver, herunder kurveafsætning, nivellering  

 vinkelmåling og opmåling, - at eleven opnår et sådant kendskab til bygningsteknologi, at eleven kan  

 tage de nødvendige hensyn i forbindelse med udarbejdelse af projekter, - at eleven opnår indsigt i anlægsmateriel, herunder beregning af  

 maskintider, - at elevens indsigt i miljø uddybes, således at eleven kan løse enkle  

 miljøtekniske opgaver i relation til anlægsbranchen, herunder analysemetoder  

 samt bearbejdning af statistisk materiale og dokumentation, - at eleven opnår en sådan indsigt i relevante edb-applikationer, at  

 eleven kan anvende dem i forbindelse med udarbejdelse af projekter, og - at eleven orienteres om byfornyelse og restaurering.
 Stk. 9.  Der anvendes ca. 3,5 uger til valgfag.
Praktikuddannelsen § 18.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 19.  I praktikuddannelsen skal eleven opnå indsigt  

 og rutine i den tekniske assistents arbejdsområder inden for konstruktion og  

 design, tegning og beregning, planlægning og drift, administration og  

 dokumentation under hensyntagen til gældende lovgivning, normer og  

 standarder.
Stk. 2.  Målet for praktikuddannelsen mellem 2. og 3.  

 skoleperiode er en fortsat uddybning af den i 2. skoleperiode indeholdte  

 teoretiske og praktiske undervisning.
Eleven skal introduceres til den  

 tekniske assistents beskæftigelsesområder samt orienteres om de i  

 virksomheden forekommende fagområder.
Eleven skal under instruktion  

 beskæftiges med flest mulige forskellige arbejdsopgaver.
Ved afslutningen af  

 praktikperioden skal der være bibragt eleven en sådan viden, indsigt og  

 færdigheder, at denne er kvalificeret til at følge undervisningen på 3.  

 skoleperiode.
Det bør tilstræbes, at praktiktiden omfatter praktiske  

 værkstedsopgaver eller byggepladsfunktioner.
Stk. 3.  Målet for praktikuddannelsen mellem 3. og 4.  

 skoleperiode er, at eleven får en dybere forståelse af og indsigt i de  

 arbejdsopgaver og jobfunktioner, der knytter sig til det valgte speciale, med  

 henblik på, at eleven selvstændigt kan udføre teknisk assistentfunktioner og  

 medvirke i konkrete projekter.
Arbejdsopgaverne bør samtidig relatere sig til  

 de i 3. skoleperiode valgte specialefag, herunder betjening af  

 informationsteknologi.
Generelt gives der i praktikperioden en grundig  

 indsigt og rutine i anvendelsen af både de praktiske og de teoretiske  

 elementer i virksomhedens arbejdsområder med henblik på at fremme elevens  

 alsidighed og helhedsforståelse.
 Stk. 4.  I det samlede uddannelsesforløb skal eleven  

 opnå forudsætninger for at kunne udarbejde et afsluttende projekt, jf. § 30,  

 indeholdende de for specialet valgte fag.
 Stk. 5.  Det faglige udvalg kan efter konkret bedømmelse  

 godkende, at praktikuddannelse i et andet nordisk land eller EF-land helt  

 eller delvist træder i stedet for praktikuddannelse i henhold til denne  

 bekendtgørelse.
 § 20.  Det lokale uddannelsesudvalg kan fastsætte  

 nærmere vejledende retningslinjer om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 21.  Ved afslutningen af en praktikperiode, undtagen  

 den sidste, meddeler virksomheden til skolen og eleven, hvilke arbejdsområder  

 og funktioner eleven har været beskæftiget med i praktikperioden.
I denne  

 erklæring anføres endvidere, om praktikvirksomheden skønner, at eleven har  

 særligt behov med hensyn til skoleundervisning.
 Stk. 2.  Virksomheden udsteder i overensstemmelse med §  

 24 i hovedbekendtgørelsen, en afsluttende praktikerklæring, når praktiktiden  

 i en virksomhed er afsluttet.
Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen, blanketter til  

 brug for de erklæringer, som er nævnt i stk. 1, samt blanketter til brug for  

 de erklæringer, som er nævnt i stk. 2, jf. § 24, stk. 4, i  

 hovedbekendtgørelsen.
Praktikvirksomheden kan rekvirere blanketterne på  

 skolen.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når eksamen i grundfag, områdefag og specialefag er bestået, jf. §§ 28  

 -31.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1 og speciale, jf. § 1, stk. 2.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 26,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Eksamensbeviser m.v.
§ 24.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemførte undervisning.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 23, stk. 2, nr. 1.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 23, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 27.  Ved karaktergivning i grund- område- og  

 specialefag anvendes 13-skalaen, jf. § 17 i eksamensbekendtgørelsen.
Afsluttende bedømmelse § 28.  Skolen afholder ved afslutningen af 2.  

 skoleperiode, eksamen i følgende grundfag:
 Stk. 2.  I områdefag og specialefag afholdes eksamen  

 efter reglerne i §§ 29-31.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1.
 Stk. 4.  Ved afslutning af områdefag og specialefag  

 giver skolen en standpunktskarakter på grundlag af en helhedsvurdering og i  

 henhold målene i §§ 10, 11, 12, 15, 16 og 17.
 Stk. 5.  For valgfag foretages bedømmelse efter reglerne  

 om disse fag.
 § 29.  I 2. skoleperiode afholdes en skriftlig eksamen  

 af 4 timers varighed i områdefaget naturlære.
 Stk. 2.  I 3. skoleperiode afholdes der en skriftlig  

 eksamen af 4 timers varighed i områdefaget driftsteknik og teknisk  

 administration i relation til det valgte speciale.
Stk. 3.  I 4. skoleperiode afholdes der en skriftlig  

 eksamen af 4 timers varighed i områdefaget.
Teknisk matematik, i relation til  

 det valgte speciale.
 Stk. 4.  De skriftlige opgaver stilles af en  

 opgavekommission nedsat af Undervisnings- og Forskningsministeriet efter  

 samråd med det faglige udvalg.
 Stk. 5.  Der afholdes eksamen 2 gange årligt i ugerne 23  

 og 24 samt i ugerne 50 og 51. De endelige datoer for eksamen fastsættes af  

 Undervisnings- og Forskningsministeriet efter samråd med det faglige udvalg.
 Stk. 6.  Ved indkaldelsen af elever til den  

 skoleperiode, hvori eksamen afholdes, sender skolen en liste over de  

 pågældende elever med angivelse af elevernes praktikvirksomheder til det  

 faglige udvalg.
 Stk. 7.  Ved udpegning af censorer samt ved bedømmelse  

 af de skriftlige prøver følges reglerne i eksamensbekendtgørelsen.
 § 30.  I 4. skoleperiode gennemfører eleven et  

 afslutningsprojekt i det valgte speciale.
 Stk. 2.  Afslutningsprojektet omfatter:
- at eleven i samarbejde med skolen og eventuelt praktikvirksomheden  

 formulerer en projektopgave, - at eleven indsamler og bearbejder data, - at eleven ved anvendelse af tværfaglig viden, bruger de erhvervede  

 kvalifikationer i projektopgaven, - at eleven anvender tidssvarende teknologier, metoder, teknikker samt  

 økonomiske parametre, - at eleven udarbejder den for projektet nødvendige dokumentation, - at eleven gør brug af konsulentbistand (lærer og praktikvirksomhed), og - at eleven kan præsentere projektet både skriftligt og mundligt således,  

 at projektet giver grundlag for bedømmelse af eleven i relation til  

 uddannelsens mål.
 Stk. 3.  Projektopgaven tilrettelægges i et samarbejde  

 mellem skole og elev og eventuelt praktikvirksomheden, som et særligt forløb,  

 der kan påbegyndes i praktikperioden mellem 3. og 4. skoleperiode.
 Stk. 4.  Hvis projektet udføres som gruppearbejde, skal  

 projektet udformes således, at det er muligt at bedømme den enkelte elevs  

 præstation.
Stk. 5.  Projektet afleveres som en skriftlig rapport  

 med tilhørende teknisk dokumentation.
Projektet anses for færdigt, når det er  

 afleveret til skolen inden for den fastsatte tidsfrist.
Hvis en elev ønsker  

 tidsfristen forlænget inden for aftaleperioden, kan dette kun gøres ved en  

 forud indhentet skriftlig tilladelse fra skolen, og kun hvis skolen finder,  

 at eleven har en lovlig grund dertil for eksempel på grund af sygdom.
 Stk. 6.  Skolen udpeger i samarbejde med det lokale  

 uddannelsesudvalg 2 censorer i henhold til eksamensbekendtgørelsen.
 Stk. 7.  Ved bedømmelsen af projektet afgiver lærer og  

 de 2 censorer hver en karakter for:
 Stk. 8.  Karakteren for projektet fremkommer som et  

 vægtet gennemsnit af de i stk. 7 afgivne karakterer således:
Stk. 9.  Der afholdes en mundtlig prøve i projektet.
Den  

 mundtlige overhøring, der varer ca. 40 minutter, skal tage udgangspunkt i  

 elevens projektfremlæggelse, herunder planlægning, gennemførelse og  

 konklusioner.
 Stk. 10.  Karakteren for den mundtlige prøve fastsættes  

 i overensstemmelse med eksamensbekendtgørelsen.
 § 31.  For at bestå eksamen skal hver af de to  

 karakterer, der er fremkommet efter § 30, stk. 8 og 10, være mindst 6.
 Stk. 2.  For at bestå eksamen skal gennemsnittet af  

 samlige afgivne eksamenskarakterer i grundfag og områdefag være mindst 6.
Stk. 3.  Beregning af eksamenskarakterer foretages af  

 skolen.
Skolen indsender resultatet af beregningen og oplysning om de enkelte  

 karakterer til det faglige udvalg.
Udvalget kan udarbejde et skema til dette  

 formål.
 § 32.  Skolen skal tilbyde elever, der ikke består  

 eksamenen i områdefag og specialefag, en ny eksamen, eventuelt efter  

 supplerende praktikuddannelse eller skoleundervisning.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 33.  Bekendtgørelsen træder i kraft den 1. januar  

 1991.
 Stk. 2.  Bekendtgørelse nr. 503 af 28. juli 1986 om  

 uddannelse af tekniske assistenter og tekniske tegnere ophæves.
 Stk. 3.  Elever, der senest den 31. december 1990 har  

 påbegyndt uddannelse efter den i stk. 2 nævnte bekendtgørelse, kan fortsætte  

 efter de hidtil gældende regler med de ændringer, der følger af  

 bekendtgørelse om overgangsordninger vedrørende erhvervsuddannelserne.
 § 34.  Elever, der har gennemført 1. halvdel af en  

 efg-basisuddannelse, er fritaget for 1. skoleperiode.
 Stk. 2.  Elever, der har gennemført efg-basisuddannelse  

 inden for bygge- og anlægsområdet og jern- og metalområdet, er fritaget for  

 1. skoleperiode samt for halvdelen af 2. skoleperiode, idet områdefagene i  

 henhold til § 10 forventes gennemført i et suppleringskursus af indtil 10  

 ugers varighed.
