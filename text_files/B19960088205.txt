(Medicinsk gas) I medfør af § 3, stk. 2, § 6, stk. 2 og § 44, stk. 2, i lov om lægemidler, jf. lovbekendtgørelse nr. 656 af 28. juli 1995, fastsættes efter bemyndigelse:
Bekendtgørelsens område § 1.  Bekendtgørelsen omfatter gasser, der er bestemt  

 til at tilføres mennesker (eller dyr) for at forebygge, erkende, lindre,  

 behandle eller helbrede sygdom, sygdomssymptomer og smerter eller for at  

 påvirke legemsfunktioner (gasser til medicinsk brug), jf. lægemiddellovens §  

 1, stk. 1.
 Stk. 2.  Gasser til medicinsk brug er undtaget fra  

 lægemiddellovens § 5 og § 6, stk. 3. Gasser til medicinsk brug, der  

 fremstilles på et sygehus til eget brug, er endvidere undtaget fra  

 lægemiddellovens § 8, stk. 1.
 § 2.  Gasser til medicinsk brug må kun fremstilles,  

 importeres, eksporteres, oplagres, forhandles, udleveres, fordeles eller  

 emballeres af virksomheder, der har Sundhedsstyrelsens tilladelse hertil  

 efter lægemiddellovens § 8, stk. 1, jf. dog stk. 2 og § 1, stk. 2, 2. pkt.
 Stk. 2.  Virksomheder, der detailforhandler gasser til  

 medicinsk brug, er ikke omfattet af lægemiddellovens § 8 og § 9.
Gasflasker, ventilgevind, flaskefarver og mærkning § 3.  Der skal anvendes trykbeholdere, der er  

 fremstillet på grundlag af normer eller standarder, og som er  

 konstruktionsgodkendt i henhold til bekendtgørelse nr. 626 af 10. august 1990  

 om trykbeholdere der transporteres med indhold.
 Stk. 2.  Der skal anvendes armatur og tilbehør  

 fremstillet efter gældende standarder eller godkendt af Arbejdstilsynet, jf.  

 bekendtgørelse nr. 626 af 10. august 1990 om trykbeholdere der transporteres  

 med indhold.
Stk. 3.  Mærkning skal ske i henhold til gældende  

 standard for transportable beholdere (trykflasker) til luftarter til  

 medicinsk brug.
Stk. 4. Den blå etiket mærket indhold og den gule  

 etiket mærket beholderens behandling kan genbruges, såfremt etiketten er  

 intakt.
Underretning og dispensation § 4.  Konstateres alvorlige fejl i produktionen eller  

 ved anvendelsen af gasser til medicinsk brug, har fremstilleren og brugeren  

 pligt til omgående at underrette Sundhedsstyrelsen.
 § 5.  Sundhedsstyrelsen kan dispensere fra  

 bestemmelserne i denne bekendtgørelse, hvis ganske særlige grunde taler for  

 det.
Strafbestemmelser § 6.  Med bøde straffes den, der overtræder § 3, § 4  

 eller § 5.
Stk. 2.  Hvis overtrædelsen begås af et aktieselskab,  

 andelsselskab eller lignende, kan der efter lægemiddellovens § 44, stk. 3,  

 pålægges selskabet som sådant bødeansvar.
Hvis overtrædelsen begås af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der efter samme bestemmelse pålægges staten, kommunen eller det  

 kommunale fællesskab bødeansvar.
Ikrafttrædelsesbestemmelser § 7.  Bekendtgørelsen træder i kraft den 1. januar  

 1997.
 § 8.  Sundhedsstyrelsens bekendtgørelse af 3. april  

 1959 vedrørende medicinske gasarter ophæves.
