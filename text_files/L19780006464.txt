 I tilslutning til udenrigsministeriets bekendtgørelse nr. 55 af 24.  

 november 1954 og efterfølgende bekendtgørelser, senest nr. 89 af 28. august  

 1974, Lovtidende C, meddeles det, at yderligere følgende lande med virkning  

 fra de vedføjede datoer har tiltrådt den internationale konvention af 28.  

 juli 1951 om flygtninges retsstilling:
Guinea-Bissau....................... 11. maj 1976 Iran ................................. 26. oktober 1976 med følgende forbehold:
 1. I alle tilfælde, hvor flygtninge i henhold til  

 denne konvention nyder den gunstigste behandling, der indrømmes et fremmed  

 lands statsborgere, forbeholder den iranske regering sig ret til ikke at  

 indrømme flygtninge en lignende gunstig behandling som den, der tilstås  

 statsborgere fra lande, med hvilke Iran har truffet regionale arrangementer  

 eller afsluttet toldmæssige, økonomiske eller politiske aftaler.
 2. Bestemmelserne i konventionens artikler 17, 23, 24  

 og 26 betragtes alene som henstillinger.
 Uganda ............................... 26. december 1976 med forbehold  

 over for konventionens artikler 7, 8, 9, 13, 15, 16, 17, 25 og 32.
 Ovennævnte lande har i forbindelse med tiltrædelsen af konventionen  

 afgivet erklæring i henhold til dennes artikel 1 B (1) om, at ordene  

 »begivenheder, indtrådt inden den 1. januar 1951« i artikel 1,  

 afsnit A, skal forstås som »begivenheder, indtrådt i Europa eller  

 andetsteds inden den 1. januar 1951«.
 Portugal, der tiltrådte konventionen med virkning fra den 22. marts 1961,  

 har i en erklæring af 13. juli 1976 meddelt, at det ønsker at omformulere sin  

 oprindelige tiltrædelseserklæring som følger:
 1. Konventionen vil blive anvendt uden nogen  

 geografisk begrænsning.
 2. I alle tilfælde, hvor konventionen giver flygtninge  

 den gunstigste personlige status, der indrømmes et fremmed lands  

 statsborgere, vil den pågældende bestemmelse ikke blive fortolket således, at  

 den hjemler ret til samme status som den, Portugal indrømmer brasilianske  

 statsborgere.
 Endvidere har følgende lande med virkning fra de anførte datoer tiltrådt  

 protokollen af 31. januar 1967 vedrørende flygtninges retsstilling, jfr.  

 udenrigsministeriets bekendtgørelse nr. 21 af 12. februar 1968 og  

 efterfølgende bekendtgørelser, senest nr. 127 af 30. oktober 1975, Lovtidende  

 C:
Guinea-Bissau ........................ 11. februar 1976 Portugal ............................. 13. juli 1976 med følgende erklæring:
 1. Protokollen vil blive anvendt uden nogen geografisk  

 begrænsning.
 2. I alle tilfælde, hvor protokollen giver flygtninge  

 den gunstigste personlige status, der indrømmes et fremmed lands  

 statsborgere, vil den pågældende bestemmelse ikke blive fortolket således, at  

 den hjemler ret til samme status som den, Portugal indrømmer brasilianske  

 statsborgere, eller statsborgere fra andre lande, med hvilke Portugal måtte  

 etablere statssamfundslignende forbindelser.
Iran ................................. 28. juli 1976 Uganda ............................... 27. september 1976 med de ved  

 tiltrædelsen af konventionen tagne forbehold.
 Udenrigsministeriet, den 23. august  

 1978.
 F.M.
