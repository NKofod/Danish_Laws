 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Undervisningsministeren fastsætter efter  

 forhandling med indenrigsministeren, ved hvilke sygehuse m.v. i  

 amtskommunerne og Københavns og Frederiksberg kommuner undervisningen i  

 kliniske fag ved det lægevidenskabelige studium og tandlægestudiet skal  

 foregå.
 § 2.  Staten yder amtskommuner og kommuner refusion  

 for merudgifter, der er forbundet med, at den i § 1 nævnte undervisning  

 henlægges til sygehuse under de pågældende sygehusvæsener.
 Stk. 2.  Ved opførelse, ombygning eller køb af bygninger  

 samt ved indretning af særlige lokaler til undervisningen kan der af staten  

 ydes tilskud til hel eller delvis dækning af de hermed forbundne udgifter.
 Stk. 3.  De nærmere regler om ydelse af refusion og  

 tilskud efter stk. 1 og 2 fastsættes af undervisningsministeren efter  

 forhandling med indenrigsministeren.
 § 3.  Loven har virkning fra den 1. april 1975.
 Stk. 2.  Lov nr. 233 af 27. maj 1970 om organisation af  

 den kliniske del af den lægevidenskabelige studenterundervisning m.v.  

 ophæves.
 Givet på Amalienborg, den 26. juni 1975.
 Under Vor Kongelige Hånd og Segl.
 MARGRETHE R.
 Ritt Bjerregaard.
