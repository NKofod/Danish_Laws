Ved aktstykke 39, tiltrådt af finansudvalget den 12. november 1992, er der taget stilling til udbetaling af kulancemæssig godtgørelse til HIV-smittede blødere m.fl. og HIV-positive transfusionssmittede m.fl.
Finansudvalget har ved aktstykket bl.a. tiltrådt følgende:
§ 1.  Sundhedsministeren bemyndiges til af statskassen  

 at yde kulancemæssig godtgørelse til de hæmofilipatienter (blødere), der  

 efter behandling med blodprodukter ved danske sygehuse er konstateret  

 HIV-smittede, eller til HIV-positive personer, som med overvejende  

 sandsynlighed er blevet smittet gennem blodtransfusioner ved danske sygehuse  

 og ikke tidligere har modtaget godtgørelse for HIV-smitten.
Såfremt  

 ovennævnte er afgået ved døden og ikke har fået udbetalt godtgørelsen, ydes  

 godtgørelsen til de efterladte, dvs. ægtefæller eller samlevere, hvor  

 samlivet har bestået i mindst 2 år, og børn.
Fordeling mellem de efterladte  

 foregår efter følgende retningslinier:
Stk. 2.  På tilsvarende måde bemyndiges  

 sundhedsministeren til at yde kulancemæssig godtgørelse til ægtefæller eller  

 samlevere til en person, der er omfattet af de i stk.1, 1. punktum nævnte  

 bestemmelser om godtgørelse for HIV-smitte, og som selv med overvejende  

 sandsynlighed er blevet HIV-smittede af en af de pågældende blødere eller  

 transfusionsbehandlede.
Såfremt ægtefællen eller samleveren er afgået ved  

 døden, og ikke har fået udbetalt godtgørelsen, ydes godtgørelsen til  

 efterladte børn.
 Stk. 3.  Godtgørelsen udgør et fast beløb på 750.000 kr.  

 Til HIV-smittede blødere, HIV-positive transfusionssmittede eller disses  

 efterladte, samt HIV-smittede ægtefæller eller samlevere eller disses børn,  

 som tidligere har modtaget 250.000 kr. i godtgørelse, ydes yderligere 500.000  

 kr. i godtgørelse.
Stk. 4.  Anmodning om godtgørelse skal fremsættes af den  

 HIV-smittede eller dennes efterladte ægtefælle/samlever eller børn over for  

 Sundhedsstyrelsen.
Sundhedsstyrelsen kan, når særlige forhold taler herfor,  

 se bort fra kravet i stk. 1 om 2 års samliv for så vidt angår en efterladt  

 samlever.
 § 2.  Godtgørelsen medregnes ikke ved opgørelsen af  

 modtagerens skattepligtige indkomst, jf. statsskatteloven.
 § 3.  Godtgørelsen og afkastet af godtgørelsen indgår  

 ikke i modtagerens husstandsindkomst, jf. § 7 i lov om individuel  

 boligstøtte.
 § 4.  Godtgørelsen og afkastet af godtgørelsen  

 medfører ikke reduktion i ydelser, som måtte tilkomme den eller de pågældende  

 efter lovgivningen inden for Socialministeriets område, jf. lov om social  

 pension og lov om social bistand.
 § 5.  Bekendtgørelse nr. 313 af 14. juni 1988 ophæves.
