Fremsat den 13. oktober 1999 af skatteministeren (Ole  

 Stavad) Forslag til Lov om ændring af lov om indgåelse  

 af dobbeltbeskatningsoverenskomst mellem de nordiske lande og lov om  

 indgåelse af dobbeltbeskatningsoverenskomst mellem Danmark og Tyskland  

 (Lempelse for udenlandsk skat af lønindkomst) § 1 I lov nr. 190 af 12. marts 1997 om indgåelse af  

 dobbeltbeskatningsoverenskomst mellem de nordiske lande foretages  

 følgende ændringer:
 1. I § 1, stk. 2, indsættes efter »artikel  

 31«: », jf. dog § 1 a«.
 2. Efter § 1 indsættes:
»§ 1 a.
Artikel 25, stk. 1, litra c), i den i § 1,  

 stk. 1, nævnte overenskomst, finder ikke anvendelse i Danmark, jf.  

 punkt X, stk. 1, i protokollen til overenskomsten.
Stk. 2. Artikel 25, stk. 1, litra c), finder dog  

 anvendelse for personer hjemmehørende i Danmark, som i Finland,  

 Island, Norge eller Sverige, oppebærer indkomst, som omhandlet i  

 overenskomstens artikel 15, stk. 1, eller artikel 21, stk. 7, litra  

 a), og som i medfør af reglerne i Rådets forordning (EØF)  

 Nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for fællesskabet, er omfattet af lovgivningen om  

 social sikring i henholdsvis Finland, Island, Norge eller Sverige i  

 forbindelse med erhvervelsen af indkomsten og som betaler sociale bidrag i  

 disse lande.« § 2 I lov nr. 492 af 12. juni 1996 om indgåelse af  

 dobbeltbeskatningsoverenskomst mellem Danmark og Tyskland foretages  

 følgende ændringer:
 1. I § 1, stk. 2, indsættes efter »artikel  

 49, stk. 2,« : », jf. dog § 1 a«.
 2. Efter § 1 indsættes:
»§ 1 a.
Artikel 24, stk. 2, litra a), i den i § 1,  

 stk. 1, nævnte overenskomst, finder anvendelse for indkomst, som  

 omhandles i artikel 15, stk. 1 og 3, erhvervet af en person  

 hjemmehørende i Danmark, jf. artikel 45, stk. 1, litra b).
Stk. 2. Artikel 24, stk. 2, litra f) og g), finder  

 anvendelse for indkomst, som omhandles i artikel 15, stk. 1 og 3,  

 erhvervet af en person hjemmehørende i Danmark, hvis personen i  

 medfør af reglerne i Rådets forordning (EØF) Nr.1408/71  

 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for fællesskabet, er omfattet af lovgivningen om social sikring i  

 Tyskland i forbindelse med erhvervelsen af indkomsten, og den  

 pågældende betaler sociale bidrag i Tyskland.« § 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 har virkning for indkomstår, der  

 påbegyndes den 1. januar 2000 eller senere.
 Stk. 3. § 2 har virkning fra 1. januar 2000.
Bemærkninger til lovforslaget Almindelige bemærkninger Indledning Formålet med lovforslaget er at ophæve  

 utilsigtet skattemæsssig favorisering af personer med bopæl i  

 Danmark og arbejde i et af de andre nordiske lande eller Tyskland.  

 Lovforslaget omfatter alene personer, der ikke efter Rådets forordning  

 1408/71 betaler sociale bidrag i det land, hvor de arbejder, fordi de er  

 socialt sikret i Danmark og derfor slipper billigere end andre skatteydere i  

 både Danmark og i det land, hvor de arbejder.
Forskellen skyldes, at  

 der ikke ved lempelsen for udenlandsk skat tages højde for at der ikke  

 betales sociale bidrag i udlandet.
Princippet for lempelse for udenlandsk skat i forhold til  

 de nordiske lande og Tyskland ændres således at lempelsen  

 højst svarer til den faktisk betalte udenlandske skat, hvis de  

 pågældende er socialt sikret i Danmark. Ændringen, der er  

 forudset i overenskomsterne og sker ved en meddelelse til de andre lande,  

 skal træde i stedet for det gældende princip, hvorefter den  

 danske skat nedsættes uden hensyn til størrelsen af den  

 udenlandske skat.
Efter de gældende regler kan en skatteyder f.eks. ved  

 arbejde i Sverige nøjes med 25 pct. i skat i stedet for en dansk  

 marginalskat på 59 pct.
 Da den samlede danske og udenlandske skat efter  

 lovforslaget vil være den samme som ved arbejde i Danmark fjernes de  

 skattemæssige incitamenter for lønmodtagere, der nemt kan flytte  

 deres arbejdspladser uden at flytte bopæl, til at lade sig beskatte i  

 Tyskland eller et af de andre nordiske lande i stedet for i Danmark.
 Lovforslaget medfører ikke ændringer for  

 grænsependlere, der alene har arbejde i Tyskland eller et af de andre  

 nordiske lande, fordi grænsependlerne er socialt sikret i  

 arbejdslandet.
Lovforslagets § 1 a, stk. 1, indeholder skiftet  

 i lempelsesprincip.
Der skiftes fra eksemptionslempelse til creditlempelse  

 for så vidt angår arbejdsindkomst.
Bestemmelsen er medtaget i  

 lovforslaget for at give Folketinget mulighed for at tage stilling til den  

 samlede ændring.
Lovforslagets § 1 a, stk. 2, betyder, at der  

 ikke sker ændringer for lønmodtagere, der har bopæl i  

 Danmark og er omfattet af lovgivningen om social sikring i et af de andre  

 lande, samt betaler sociale bidrag i disse lande.
I forhold til  

 Færøerne, hvor der alene betales lave sociale bidrag,  

 ønskes dog et skifte i lempelsesprincip for al lønindkomst.
Lovforslaget skal vedtages inden slutningen af november  

 1999 for at det kan få virkning fra det tidspunkt, der er angivet i  

 ikrafttrædelsesbestemmelsen.
Dette skyldes, at der skal gives  

 underretning til de øvrige lande samt at den nordiske  

 dobbeltbeskatningsoverenskomst indeholder en frist førend  

 ændringen kan finde anvendelse, jf. artikel X i protokollen til  

 overenskomsten.
Baggrund - lempelsesprincipper Efter den gældende dobbeltbeskatningsoverenskomst  

 med de nordiske lande (Finland, Færøerne, Island, Norge og  

 Sverige) fra 1996, tiltrådt af Folketinget ved lov nr. 190 af 12. marts  

 1997, og den gældende dobbeltbeskatningsoverenskomst med Tyskland fra  

 1995, tiltrådt af Folketinget ved lov nr. 492 af 12. juni 1996,  

 beskattes lønmodtagere med bopæl i Danmark og arbejde i disse  

 lande i arbejdsstaten.
Danmark har som bopælsstat også ret til at  

 beskatte arbejdsindkomsten.
Den dobbeltbeskatning, der opstår derved,  

 lempes efter reglerne i dobbeltbeskatningsoverenskomsterne.
I den nordiske  

 dobbeltbeskatningsoverenskomst findes lempelsesreglerne i artikel 25 og i  

 overenskomsten med Tyskland findes lempelsesreglerne i artikel 24.
Det almindelige princip for lempelse af dobbeltbeskatning  

 for en fysisk eller juridisk person, der er hjemmehørende i Danmark og  

 modtager indkomst fra udlandet, er creditprincippet.
Creditprincippet er  

 neutralt set i forhold til den danske skat, idet der alene er fradrag for den  

 skat, der faktisk betales i udlandet.
Danmark beskatter således den  

 pågældende indkomst på helt normal vis, men  

 indrømmer fradrag for skat betalt i udlandet.
Creditprincippet gælder også efter  

 overenskomsterne med henholdsvis de nordiske lande og Tyskland, jf.  

 artiklerne 25 og 24. For lønindkomst gælder dog  

 eksemptionsprincippet, jf. artikel 25, stk. 1, litra c), i den nordiske  

 dobbeltbeskatningsoverenskomst og artikel 24, stk. 2, litra f) og g), i  

 overenskomsten med Tyskland.
Ved eksemptionsprincippet nedsættes den  

 danske skat efter forholdet mellem den udenlandske lønindkomst og den  

 samlede indkomst, således at der opnås lempelse uden hensyn til  

 størrelsen af den udenlandske skat.
Lønindkomst indtjent i  

 udlandet af personer, der er hjemmehørende i Danmark er dermed  

 fritaget for dansk skat, men har progressionsvirkning og får dermed  

 betydning for størrelsen af den danske skat af eventuel anden  

 indkomst.
Når Danmark i disse dobbeltbeskatningsoverenskomster  

 har valgt eksemption som lempelsesmetode for løn, hænger det  

 sammen med, at lønmodtagere som følge af EU-retten i de fleste  

 tilfælde vil være socialt sikret i det land, hvor de arbejder, og  

 at der i Danmarks nabolande opkræves relativt store bidrag til  

 dækning af den sociale sikring.
Ud over skatten skal arbejdsgiver og  

 lønmodtager derfor betale et - typisk betydeligt - beløb til  

 arbejdsstatens socialsikring.
 Reglerne om social sikring er beskrevet nærmere  

 nedenfor.
Sociale bidrag er ikke skat i  

 dobbeltbeskatningsoverenskomsternes forstand, og der lempes derfor ikke  

 herfor.
Obligatoriske udenlandske sociale bidrag fragår dog ved  

 opgørelsen af den skattepligtige indkomst på samme måde  

 som danske arbejdsmarkedsbidrag.
En bestemmelse herom er indført ved  

 lov nr. 1104 af 29. december 1997 om ændring af lov om  

 arbejdsmarkedsfonde, ligningsloven, kildeskatteloven og personskatteloven  

 (Justering af reglerne om bidragspligt, -grundlag og -fritagelse m.v. samt  

 fradragsret for udenlandske sociale bidrag).
Lempelse efter creditprincippet ved betaling af relativt  

 store sociale bidrag til et naboland kan medføre et urimeligt  

 resultat, da lønnen vil blive reduceret med både sociale bidrag  

 og skat svarende til det højeste af de to landes skatteniveauer.
En  

 sådan ordning ville hæmme lysten til at påtage sig arbejde  

 i andre lande.
Her fører eksemptionsprincippet til det mest rimelige  

 resultat for lønmodtagere.
Retsstillingen for store dele af de  

 lønmodtagere, der arbejder i de nordiske lande eller i Tyskland vil  

 dermed ikke blive ændret.
Det gælder f.eks. også for de  

 fleste fremtidige grænsegængere, der ønsker at arbejde i  

 Sverige.
Eksemptionsprincippet har derimod uheldige virkninger,  

 når der er tale om lempelse for personer bosat i Danmark, der betaler  

 udenlandsk indkomstskat, men ikke de sociale bidrag, der betinger den lave  

 udenlandske skat.
Eksemptionsprincippet tilskynder i et vist omfang til  

 skattemæssig registrering i udlandet og til udførelse af  

 arbejdsopgaver i udlandet frem for i Danmark, således at det  

 medfører en urimelig forskelsbehandling.
På grund af de uheldige  

 virkninger har Danmark i overenskomsterne med både Norden og Tyskland  

 fået indføjet en klausul, der bemyndiger regeringen til at  

 skifte lempelsesprincip fra eksemption til credit, jf. punkt X, stk. 1,  

 i protokollen til den nordiske overenskomst og artikel 45, stk. 1, litra  

 b), i overenskomsten med Tyskland.
Danmark ønsker nu at gøre brug af muligheden  

 for at skifte lempelsesprincip.
Ifølge den nordiske overenskomst skal  

 en anmodning om skiftet fra eksemptionsprincippet til creditprincippet  

 fremsættes ad diplomatisk vej til hver af de andre lande.  

 Ændringen træder først i kraft den tredivte dag efter den  

 dag, da samtlige lande har modtaget denne underretning, med virkning for  

 skatter som pålignes for beskatningsår som begynder den 1. januar  

 det kalenderår som følger nærmest efter det, i hvilket  

 ændringen træder i kraft eller senere.
Vedtages lovforslaget  

 inden slutningen af november 1999 får skiftet således virkning  

 for indkomstår, der påbegyndes den 1. januar 2000 eller senere.  

 Vedtages lovforslaget senere udskydes virkningstidspunktet et år.
 I dobbeltbeskatningsoverenskomsten med Tyskland er der  

 ikke indeholdt en tilsvarende 30 dages frist, men underretning skal ad  

 diplomatisk vej være nået frem inden 31. december 1999 for at  

 skiftet kan få virkning fra 1. januar 2000. Vedtages lovforslaget  

 således ikke i løbet af december udskydes virkningstidspunktet  

 for så vidt angår Tyskland et år.
Lovforslaget indeholder et skift til credit for personer,  

 der ikke er socialt sikret i arbejdslandet og derfor ikke betaler høje  

 sociale bidrag, men alene den relativt lave skat, der hænger  

 nøje sammen med de høje sociale bidrag.
I forhold til  

 Færøerne, der har lave sociale bidrag, ønskes dog et  

 skifte til credit for al lønindkomst.
Ændringen til creditprincippet berører  

 således alene lønmodtagere, der er omfattet af social  

 sikringslovgivning her i landet.
Det betyder, at eksemptionslempelsen mere  

 præcist kommer til at omfatte den gruppe lønmodtagere, som den  

 nuværende eksemptionslempelse i overenskomsterne tilsigter at  

 dække, men hvor overenskomsterne i dag rammer for bredt.
Muligheden for at skifte lempelsesprincip for så  

 vidt angår de øvrige nordiske lande findes, som nævnt  

 ovenfor, i punkt X, stk. 1, i protokollen til overenskomst af 23.  

 september 1996 mellem de nordiske lande til undgåelse af  

 dobbeltbeskatning for så vidt angår indkomst- og formueskatter.  

 Den tilsvarende mulighed for så vidt angår Tyskland findes i  

 artikel 45, stk. 1, litra b), i overenskomst af 22. november 1995 mellem  

 Kongeriget Danmark og Forbundsrepublikken Tyskland til undgåelse af  

 dobbeltbeskatning for så vidt angår indkomst- og formueskatter og  

 for så vidt angår skatter i boer, af arv og af gave samt  

 vedrørende bistand i skattesager.
Disse overenskomster er begge  

 tiltrådt af Folketinget, hvorfor skiftet i lempelsesprincip kunne  

 gennemføres administrativt.
For imidlertid at give Folketinget mulighed for at tage  

 stilling til den samlede ændring er skiftet fra eksemptionsprincippet  

 til creditprincippet indeholdt i lovforslaget.
Skiftet i lempelsesprincip er  

 indeholdt i lovforslagets § 1, stk. 1, og § 2, stk. 1.  

 Ved lovforslagets § 1, stk. 2, og § 2, stk. 2,  

 foreslås en intern lempelsesregel, der betyder, at der ikke sker  

 ændringer for lønmodtagere, der har bopæl i Danmark og er  

 omfattet af lovgivningen om social sikring i et af de andre lande, samt  

 betaler sociale bidrag i disse lande.
Denne regel medfører en  

 lempeligere beskatning, men der er ikke noget til hinder for at landene ikke  

 fuldt ud udnytter den beskatningsret som overenskomsten tillægger  

 dem.
Regler om social sikring Det er de EU-retlige regler, nærmere bestemt  

 Rådets forordning (EØF) Nr.1408/71 af 14. juni 1971om anvendelse  

 af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 fællesskabet, der afgør, hvilket lands lovgivning om social  

 sikring lønmodtagere m.fl. skal være omfattet af.
Disse regler  

 gælder også for EØS-landene Norge og Island.
Hovedreglen er, at en person er omfattet af lovgivningen  

 om social sikring i det land, hvor den pågældende arbejder, og  

 skal optages i de sociale sikringsordninger i dette land på de  

 betingelser, der gælder i arbejdsstatens lovgivning.
Hovedreglen om  

 anvendelse af arbejdsstatens lovgivning gælder også for  

 grænsearbejdere, dvs. personer, der udøver erhvervsmæssig  

 virksomhed i ét EØS-land, men er bosat i et andet  

 EØS-land, hvortil de som hovedregel vender tilbage hver dag eller  

 mindst én gang om ugen.
 Til hovedreglen om social sikring i arbejdsstaten findes  

 imidlertid en række undtagelser, hvoraf de vigtigste er:
a)	Det er muligt at forblive under udsendelseslandets sociale sikring,  

 såfremt der er tale om udsendelse i en kortere periode.
Efter  

 forordningen er lønmodtageren fortsat omfattet af lovgivningen i det  

 udsendende land i en periode på op til ét år, og perioden  

 kan forlænges i op til tre år.
 b)	Personer, der løbende er beskæftiget i to eller flere  

 lande er socialt sikret i bopælslandet.
 c)	Personer beskæftiget ved international transport er omfattet  

 af lovgivningen i det land, hvor arbejdsgiveren har hjemsted.
At være omfattet af dansk lovgivning om social  

 sikring medfører ret til at modtage sociale sikringsydelser fra  

 Danmark, når betingelserne herfor i dansk lovgivning er opfyldt.
Dansk  

 social sikring omfatter sygesikring, syge- og barselsdagpenge,  

 børnefamilieydelse og børnetilskud,  

 arbejdsløshedsforsikring, ATP, arbejdsskadeforsikring og social  

 pension (folkepension og førtidspension). Det betyder også, at  

 arbejdsgiveren skal betale bidrag til ATP, dagpenge ved sygdom og  

 arbejdsskadeforsikring efter dansk lovgivning.
Personer omfattet af dansk social sikring fritages for at  

 betale bidrag til social sikring i det/de andre lande; det gælder  

 såvel arbejdsgiverens bidrag som lønmodtagerens eget bidrag.  

 Fritagelse opnås i praksis i de fleste tilfælde ved, at der, hvis  

 betingelserne er opfyldt, udstedes en fritagelseserklæring til brug for  

 de udenlandske myndigheder.
Sager vedrørende dækning under  

 sociale sikringsordninger administreres af Den Sociale Sikringsstyrelse.
Om størrelsen af sociale bidrag i udlandet kan  

 nævnes, at arbejdsgiveres og lønmodtageres sociale bidrag i  

 Sverige og Tyskland udgør i alt ca. 40 pct. og i Finland typisk ca. 35  

 pct.
I Norge varierer de sociale bidrag, men kan typisk udgøre min. 22  

 pct. med et tillæg på 12,5 pct. for høje indkomster.
I  

 Island betales ca. 15 pct. og på Færøerne 2,5 pct.
I nogle  

 lande betales dog alene sociale bidrag af løn op til et vist -  

 relativt højt - niveau.
I Danmark betaler arbejdsgiverne bidrag til  

 ATP, sygedagpenge og arbejdsskadeforsikring, mens lønmodtagerne selv  

 betaler 8 pct. i arbejdsmarkedsbidrag og 1 pct. i særlig  

 pensionsopsparing.
 Samspillet mellem beskatning og social sikring.
Baggrunden for skiftet fra eksemption til credit er  

 samspillet mellem de EU-retlige regler om, hvor lønmodtagere skal  

 være socialt sikrede, og de nationale regler om, hvorledes samfundets  

 udgifter, herunder sociale udgifter, finansieres.
I Danmark udgør  

 sociale bidrag (herunder arbejdsmarkedsbidrag) en relativt lille del af de  

 sociale udgifter, mens de udgør en betydelig del i bl.a. vore  

 nabolande.
 De personer, der vil blive berørt af skiftet fra  

 eksemption til credit er derfor personer, der betaler skat til ét land  

 efter interne regler og dobbeltbeskatningsaftaler, og sociale bidrag til et  

 andet land i overensstemmelse med EU-reglerne.
 Oversigt over persongrupper, hvor der ved lovforslaget skiftes fra  

 eksemption til credit.
 Hovedregel:
 Undtagelser med social sikring i Danmark:
 1. Udsendt til midlertidigt arbejde i op til 3 år.
Skift til credit i følgende situationer for personer med  

 bopæl i Danmark, der udfører arbejde for danske arbejdsgivere med fast driftssted i udlandet (bygge og  

 anlæg først efter 12 mdr.), eller for udenlandske arbejdsgivere, for så vidt tilknytningen til  

 den danske arbejdsgiver opretholdes for arbejdsgivere, der foretager arbejdsudleje.
 2. Arbejde i flere lande.
Skift til credit i følgende situationer for personer med  

 bopæl i Danmark, der normalt har lønnet beskæftigelse i to  

 eller flere lande, og jævnligt udfører arbejde i Danmark flere timer om ugen i  

 gennemsnit eller arbejder for to eller flere arbejdsgivere, der har hjemsted eller  

 bopæl i forskellige lande arbejder i flere lande for en dansk arbejdsgiver, når  

 lønmodtageren ikke udfører arbejde i Danmark.
 3. Transportarbejde.
 Skift til credit for personer med bopæl i Danmark, der for en dansk  

 arbejdsgiver kører i udlandet i mere end 183 dage i løbet af et  

 kalenderår.
Samspillet mellem eksemptionsprincippet og  

 lovvalgsreglerne om social sikring kan tilskynde til at udføre arbejde  

 uden for Danmarks grænser frem for i Danmark.
Ved at ændre  

 lempelsesprincip ligestilles arbejdet i udlandet med arbejde i Danmark i  

 skattemæssig henseende.
Af oversigten nedenfor illustreres effekten af beskatning  

 i henholdsvis Danmark og Sverige ved en marginalindkomst på 100.000  

 dkr., såfremt man er socialt sikret i bopælslandet.
Der kan  

 være tale om enten et bijob eller indkomst ved midlertidigt arbejde  

 under udstationering.
Topmarginalskatteniveauet uden arbejdsmarkedsbidrag  

 udgør for Danmarks vedkommende 59 pct. og for Sveriges vedkommende  

 svarer det til 55 pct. (gennemsnit).  Lønmodtagere med bopæl i  

 Danmark og bijob i Sverige beskattes alene med en bruttoskat på 25 pct.  

 (såkaldt SINK-beskatning).  Lønmodtageren er socialt sikret i  

 bopælstaten.
AM-bidrag i Danmark udgør 9 pct.
De sociale bidrag  

 i Sverige udgør for marginale indkomster over godt 300.000 svenske kr.  

 33 pct. (ca. 40 pct.ved indkomster derunder).  Der bortses fra eventuel  

 progressionsvirkning.
 Eksempel 1: Oversigt over beskatning af en  

 lønudgift på100.000 kr i henholdsvis Danmark og  

 Sverige.
Bopæl i DK DK arbejdsgiver Bopæl i Sverige Svensk arbejdsgiver Bopæl i DK Svensk arbejdsgiver EKSEMPTION Bopæl i DK Svensk arbejdsgiver CREDIT (forslag) Lønudgift i alt 100.000 100.000 100.000 100.000 AM-bidrag i DK 9.000 0 0 0 Sociale bidrag i Sverige 0 33.000 0 0 Skattepligtig indkomst 91.000 67.000 100.000 100.000 Svensk skat 0 36.900 25.000 25.000 Dansk skat 53.700 0 59.000 59.000 DBO-lempelse 0 0 -59.000 -25.000 DK Skat i alt 53.700 0 0 34.000 Skat og AM- bidrag i alt 62.700 69.900 25.000 59.000 Indkomst efter skat og AM-bidrag 37.300 30.100 75.000 41.000 Af oversigten fremgår, at ved lempelse  

 efter creditprincippet bliver indkomsten efter skat og AM-bidrag ligestillet  

 i videre omfang ved arbejde i henholdsvis Danmark og Sverige end ved lempelse  

 efter eksemptionsprincippet.
Lempelse efter eksemptionsprincippet resulterer  

 i en indkomst efter skat og AM-bidrag, der er dobbelt så stor, som hvis  

 det tilsvarende arbejde var udført i Danmark.
 Ikke blot bijob eller udstationerede vil være  

 omfattet af forslaget.
Også lønmodtagere, der for samme arbejdsgiver  

 normalt arbejder i (mindst) to lande, vil være berørt af skiftet  

 fra eksemption til credit, når de pågældende ofte skifter  

 mellem arbejde i de forskellige lande.
Der kan f.eks. være tale om en  

 person, der for sin udenlandske arbejdsgiver hver uge arbejder fire dage i  

 udlandet og én dag i Danmark, eller en person, der har et hovedjob i  

 udlandet og et bijob i Danmark.
En sådan person vil være  

 skattepligtig til udlandet af den udenlandske indkomst og socialt sikret i  

 Danmark.
Der betales alene arbejdsmarkedsbidrag af indkomsten optjent hos en  

 dansk arbejdsgiver i Danmark.
Samspillet mellem eksemptionsprincippet og  

 lovvalgsreglerne om social sikring tilskynder i sådanne tilfælde  

 til at udføre arbejde, herunder også rent danske opgaver, uden  

 for Danmarks grænser.
Ved lovforslaget fjernes dette incitament til  

 eksport af danske arbejdspladser.
Lønmodtagerne mister samtidig deres  

 incitament til at påtage sig arbejde i udlandet for en udenlandsk  

 arbejdsgiver, fremfor i Danmark for en dansk arbejdsgiver.
Valget af  

 creditprincippet som lempelsesprincip er i overensstemmelse med danske  

 beskatningsprincipper, hvorefter enhver indkomst beskattes, men samtidig  

 sikres en neutral skattemæssig behandling, idet der gives fradrag for  

 skat betalt i udlandet.
Internationale koncerner med aktiviteter i både  

 Danmark og Sverige kan tilsvarende efter de nugældende regler  

 tilrettelægge deres aktiviteter med henblik på at deres  

 medarbejdere betaler mindst muligt i skat.
En arbejdstager bosat i Danmark  

 udfører via ansættelse i en international koncern løbende  

 arbejde i både Danmark og Sverige.
Såfremt der hver uge arbejdes  

 f.eks. blot én dag i Danmark og resten af tiden i Sverige, vil  

 resultatet være, at 80 pct. af lønnen alene bliver beskattet i  

 Sverige med den særlige bruttoskat for grænsegængere  

 på 25 pct.
Da den sociale sikring sker i Danmark, betales der ikke  

 sociale bidrag i Sverige.
Denne type arbejde, hvor det vil være muligt  

 at kombinere en lav udenlandsk skat og ganske beskedne sociale bidrag, kan  

 endvidere blive langt mere almindelig som følge af en stærkere  

 integration i Øresundsregionen.
En tilrettelæggelse af  

 aktiviteterne, hvorefter eksempelvis alt kontor- og forberedelsesarbejde  

 foregik i Sverige mens alene den egentlige kundekontakt foregik i Danmark  

 kunne også medføre en lav svensk beskatning af  

 lønindkomsten.
 En lønmodtager med hjemmearbejde, f. eks.  

 programmører, kan ligeledes tilrettelægge arbejdet med henblik  

 på at blive lavt beskattet i Sverige.
Lønmodtagere, der er beskæftiget ved  

 international transport, vil også blive berørt af skiftet fra  

 eksemption til credit.
Som eksempel kan nævnes en person, der arbejder  

 i udlandet en stor del af året.
Er dette tilfældet vil personen  

 være skattepligtig til udlandet, men socialt sikret i Danmark.
Der  

 betales dansk arbejdsmarkedsbidrag af lønnen.
En chauffør, der kører en stor del af tiden  

 i Tyskland, beskattes af den tyske del af lønnen, men er fritaget for  

 at betale tyske sociale bidrag, idet den pågældende er socialt  

 sikret i Danmark.
I eksemplet indgår alene indkomst efter dansk  

 arbejdsmarkedsbidrag.
Eksempel 2: Langturschauffør som tjener 80 pct. af sin indkomst  

 i Tyskland Eksemption Credit Beskattes i Danmark Dansk indkomst 50.000 50.000 250.000 Udenlandsk indkomst 200.000 200.000 0 Indkomst i alt 250.000 250.000 250.000 Dansk skat (40 pct. af globale  

 indkomst) 100.000 100.000 100.000 Udenlandsk skat (25 pct. af udenlandsk  

 indkomst) 50.000 50.000 0 Samlet skat før lempelse 150.000 150.000 100.000 DBO-lempelse 80.000 50.000 0 Skat i alt 70.000 100.000 100.000 Indkomst efter skat 180.000 150.000 150.000 En enlig langturschauffør bosat i  

 Danmark har en indkomst på 250.000 kr. årligt, hvoraf 80 pct.  

 indtjenes og beskattes i Tyskland.
Med udgangspunkt i et tysk skatteniveau  

 på 25 pct. og et dansk skatteniveau på 40 pct. vil skatten  

 beregnet efter eksemptionsprincippet udgøre 70.000 kr. og efter  

 creditprincippet 100.000 kr.
Arbejdstageren betaler altså årligt  

 30.000 kr. mere i skat efter overgang til credit.
Efter overgangen til credit  

 betaler langturschaufføren imidlertid samme skat uanset om han  

 beskattes i Tyskland eller udelukkende i Danmark, hvorfor der fremover ikke  

 vil være noget økonomisk incitament til at overgå til tysk  

 beskatning.
Økonomiske og administrative konsekvenser for det  

 offentlige De statistiske oplysninger, der kan benyttes til at belyse  

 de provenumæssige virkninger af skiftet af lempelsesmetode for så  

 vidt angår arbejdstagere, bosat i Danmark og socialt sikret her med  

 indkomst fra arbejde i et af de andre nordiske lande eller Tyskland, er  

 yderst sparsomme.
Med udgangspunkt i oplysninger om antallet af  

 arbejdstagere, der har søgt Den Sociale Sikringsstyrelse om at  

 være sikret i Danmark, mens de arbejder i et af de omfattede lande, kan  

 det med et meget usikkert skøn anslås, at lovforslaget kan  

 få virkning for omkring 2.000 personer på årsbasis.
Det er  

 herved antaget, at det kun er en meget begrænset del af de omkring  

 15.000 personer som for 1999 skønnes at søge om at være  

 socialt sikret her i landet, mens de er udsendt i en kortere periode i de  

 pågældende lande.
 Hvis det antages, at de pågældende  

 arbejdstagere i gennemsnit tjener 250.000 kr. årligt, hvoraf halvdelen  

 beskattes i udlandet, skønnes den mistede lempelse i gennemsnit at  

 beløbe sig til omkring 15.000 kr. pr. person.
Med disse antagelser skønnes forslaget at  

 medføre et merprovenu for indkomståret 2000 på godt 30  

 mill. kr.
Af merprovenuet skønnes 25 mill. kr. at vedrøre de  

 kommunale indkomstskatter i 2000.
Det kommunale merprovenu i de kommuner og amter, som  

 vælger ordningen med statsgaranteret udskrivningsgrundlag, vil  

 imidlertid i 2000 tilfalde staten, da forslaget ikke er indregnet i det  

 garanterede udskrivningsgrundlag.
Det skønnes, at ca. halvdelen af  

 beløbet, dvs. ca. 8 mill. kr., vil vedrøre kommuner og amter,  

 som vælger det statsgaranterede udskrivningsgrundlag.
 For de selvbudgetterende kommuner og amter vil forslaget  

 isoleret set indebære et merprovenu på ca. 12 mill. kr. i 2000,  

 som dog først vil kunne påvirke den kommunale økonomi i  

 forbindelse med den endelige afregning i 2002.
 De kommunaløkonomiske konsekvenser af forslaget  

 skal ses i sammenhæng med de øvrige lovforslag, der  

 gennemføres, idet det indgår i regeringens aftaler med  

 Kommunernes Landsforening og Amtsrådsforeningen fra den 11. juni 1999,  

 at såfremt forudsætningerne for det kommunale skattegrundlag i  

 2000 ændres væsentligt som følge af satsændringer  

 m.v., neutraliserer staten fuldt ud herfor for kommuner og amter, der har  

 valgt at selvbudgettere, i forbindelse med den endelige afregning.
 Til brug for vurderingen af, hvorvidt lovforslagene har  

 væsentlig betydning for det kommunale og amtskommunale skattegrundlag,  

 vil der blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.  

 Finansårsvirkningen i 2000 skønnes til omkring 10 mill. kr.
Skønnet er meget følsomt med hensyn til de  

 anførte antagelser.
Hvis indkomsten indtjent i udlandet udgør  

 en stor andel af den samlede indkomst, kan der blive tale om større  

 tab af lempelsesbeløb for den enkelte lønmodtager, jf.  

 foranstående eksempler.
For den danske stat kan der blive tale om en større  

 gevinst på sigt.
Det vil være tilfældet, hvis en  

 registrering i udlandet er rent skattemæssigt betinget.
Ved et skift  

 til credit vil der ikke længere være en tilskyndelse hertil, og  

 beskatningsretten til den samlede indkomst kan da tilfalde Danmark.
Dermed  

 vil skiftet også forhindre et fremtidigt provenutab.
Skiftet i lempelsesprincip vil indebære en mindre  

 administrativ merbelastning, idet der skal tages højde for den skat,  

 der er betalt i et andet land.
Endvidere afhænger valget af  

 lempelsesprincip af, hvor den pågældende er socialt sikret og  

 betaler sociale bidrag, hvorfor disse oplysninger skal dokumenteres.
Økonomiske og administrative konsekvenser for  

 erhvervslivet Ved overgangen fra eksemptionsprincippet til  

 creditprincippet for lønmodtagere, der er socialt sikret i Danmark,  

 sikres, at der ikke fremover er skattemæssige incitamenter til at  

 udføre arbejde i de pågældende lande frem for i Danmark.  

 Det gælder f.eks. lønmodtagere beskæftiget ved  

 international transport.
Internationale koncerner har ikke længere  

 incitament til at tilrettelægge deres arbejdsgange således at  

 medarbejdere bosiddende i Danmark udfører en del af deres arbejde i  

 udlandet alene begrundet i muligheden for at udnytte eksemptionsprincippet.  

 En sådan tilrettelæggelse kunne blive langt mere almindelig som  

 følge af en stærkere integration i Øresundsregionen.
Hvis skattefordelen ikke reelt er tilfaldet virksomheden,  

 må det ventes at de berørte arbejdstagere må kompenseres  

 med højere løn.
I det omfang dette vil være  

 tilfældet, bortfalder en utilsigtet fordel for de  

 pågældende virksomheder, som eksemptionsprincippet  

 indebærer.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har været sendt til høring hos  

 en række myndigheder, organisationer m.v.
En række af disse havde  

 ingen bemærkninger til lovforslaget.
Dansk Industri, Det Danske  

 Handelskammer, Foreningen Registrerede Revisorer og LO henviste til, at  

 lovforslaget efter deres opfattelse forringede danske virksomheders  

 konkurrencesituation.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, kommuner og   

 amtskommuner Indkomstårsvirkning:
 Samlet provenugevinst: Ca. 30 mill. kr. i 2000, heraf ca. 25 mill. kr. for  

 kommunerne.
For 2000 har forslaget ingen provenumæssige konsekvender for  

 kommuner og amter omfattet af budgetgarantien.
Merprovenuet for  

 selvbudgetterende kommuner og amter udgør ca. 12 mill. kr.
Dette  

 merprovenu vil dog først påvirke den kommunale økonomi i  

 2002 i forbindelse med den endelige afregning vedr. 2000.
 Finansårsvirkning:
Ca. 10 mill. kr. for staten i 2000 Ingen Administrative konsekvenser for stat, kommuner og  

 amtskommuner Ingen En mindre administrativ merbelastning.
Økonomiske konsekvenser for erhvervslivet Skattemæssige incitamenter til at få  

 udført arbejde i de pågældende lande fremfor i Danmark  

 fjernes.
 Virksomheders incitament til at tilrettelægge deres aktiviteter med  

 henblik på, at deres medarbejdere betaler mindst muligt i skat,  

 fjernes.
 Den utilsigtede fordel som virksomheder har haft ved  

 anvendelse af eksemptionsprincippet ved korttidsudsendte  

 bortfalder.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1:
 Ved punktet indsættes en henvisning til den nye  

 bestemmelse.
 Til nr. 2:
I Lov nr. 190 af 12. marts 1997 om indgåelse af  

 dobbeltbeskatningsoverenskomst mellem de nordiske lande  

 (tiltrædelsesloven) foreslås indsat en ny § 1 a.
Af § 1  

 a, stk. 1, følger, at eksemptionsprincippet ikke længere  

 skal finde anvendelse som lempelsesprincip for lønindkomst erhvervet  

 af personer hjemmehørende i Danmark.
Eksemptionsprincippet for  

 lønindkomst er indeholdt i artikel 25, stk. 1, litra c), og kan  

 ifølge punkt X, stk. 1, i protokollen til overenskomsten  

 ophæves på begæring af Danmark.
Ved eksemptionsprincippet nedsættes den danske skat  

 efter forholdet mellem den udenlandske lønindkomst og den samlede  

 indkomst, således at der opnås lempelse uden hensyn til  

 størrelsen af den udenlandske skat.
Ved at ophæve  

 eksemptionsprincippet for lønindkomst finder creditprincippet i stedet  

 anvendelse.
Ved credit princippet er der alene fradrag for den betalte skat i  

 udlandet, jf. nærmere beskrivelsen under de almindelige  

 bemærkninger.
Overenskomsten er tiltrådt af Folketinget ved lov  

 nr. 190 af 12. marts 1997, hvorfor skiftet i lempelsesprincip kunne  

 gennemføres administrativt.
For imidlertid at give Folketinget  

 mulighed for at tage stilling til den samlede ændring er skiftet fra  

 eksemptionsprincippet til creditprincippet indeholdt i lovforslaget.
 Til stk. 2:
I § 1 a, stk. 2, er indeholdt en undtagelse for  

 personer hjemmehørende i Danmark, som i Finland, Island, Norge eller  

 Sverige, oppebærer indkomst, som omhandlet i overenskomstens artikel  

 15, stk. 1, eller artikel 21, stk. 7, litra a), og som i  

 medfør af reglerne i Rådets forordning nr. 1408/71 om anvendelse  

 af de sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter inden for  

 fællesskabet, er omfattet af lovgivningen om social sikring i  

 henholdsvis Finland, Island, Norge eller Sverige i forbindelse med  

 erhvervelsen af indkomsten og som betaler sociale bidrag i disse lande.
For  

 personer omfattet af stk. 2 finder eksemptionsprincippet fortsat  

 anvendelse.
Bestemmelsen svarer til artikel 25, stk. 1, litra c),  

 suppleret med kravet om at være omfattet af lovgivningen om social  

 sikring i arbejdslandet og betale sociale bidrag i disse lande.
Artikel 15,  

 stk. 1, omhandler lønindkomst og artikel 21, stk. 7, litra  

 a), lønmodtagere i kulbrintevirksomhed.
Til § 2 Til nr. 1:
 Ved punktet indsættes en henvisning til den nye  

 bestemmelse.
 Til nr. 2:
I lov nr. 492 af 12. juni 1996 om indgåelse af  

 dobbeltbeskatningsoverenskomst mellem Danmark og Tyskland  

 (tiltrædelsesloven) foreslås indsat en ny § 1 a.
I § 1  

 a, stk. 1, foreslås creditprincippet anvendt for indkomst omfattet  

 af artikel 15, stk. 1 og 3. Creditprincippet kan anvendes for indkomst,  

 hvorom bopælsstaten giver underretning til den anden stat ad  

 diplomatisk vej, jf. artikel 45, stk. 1, litra b). Artikel 15,  

 stk. 1, omfatter lønindkomst og artikel 15, stk. 3, omfatter  

 løn for arbejde om bord på et skib, et luftfartøj i  

 international trafik eller om bord på en båd, der anvendes til  

 transport af indre vandveje.
 Eksemptionsprincippet og creditprincippet er nærmere  

 beskrevet ovenfor under paragraf 1, samt under de almindelige  

 bemærkninger.
 Overenskomsten er tiltrådt af Folketinget ved lov  

 nr. 492 af 12. juni 1996. Som ovenfor nævnt, er skiftet imidlertid  

 indeholdt i lovforslaget for at give Folketinget mulighed for at tage  

 stilling til den samlede ændring.
 I § 1 a, stk. 2, fastholdes  

 eksemptionsprincippet som lempelsesprincip for indkomst, som omhandlet i  

 artikel 15, stk. 1 og 3, erhvervet af en person hjemmehørende i  

 Danmark, hvis personen i medfør af reglerne i Rådets forordning  

 nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for fællesskabet, er omfattet af lovgivningen om  

 social sikring i Tyskland i forbindelse med erhvervelsen af indkomsten, og  

 den pågældende betaler sociale bidrag i Tyskland.
Til § 3 Til stk. 1-3:
 Loven træder i kraft dagen efter  

 bekendtgørelsen i Lovtidende.
§ 1 har virkning for indkomstår, der  

 påbegyndes den 1. januar 2000 eller senere.
Dette virkningstidspunkt  

 svarer til virkningstidspunktet i punkt X, stk. 1, i protokollen til den  

 nordiske dobbeltbeskatningsoverenskomst, såfremt underretning om  

 ændringen er nået frem til alle de øvrige lande senest den  

 1. december 1999. Såfremt lovforslaget ikke vedtages forinden, hvorfor  

 underretning ikke kan gives, udskydes virkningstidspunktet et år.
I  

 sådant tilfælde fremsættes ændringsforslag herom.
 § 2 har virkning fra 1. januar 2000. Dette  

 virkningstidspunkt svarer til virkningstidspunktet i artikel 45, stk. 1,  

 litra b), i overenskomsten mellem Danmark og Tyskland, såfremt  

 underretning er givet senest den 31. december 1999. For så vidt  

 angår Tyskland udskydes virkningstidspunktet tilsvarende et år,  

 såfremt underretning ikke gives senest den 31. december 1999, og der  

 fremsættes ændringsforslag herom.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 190 af 12. marts 1997 om indgåelse af  

 dobbeltbeskatningsoverenskomst mellem de nordiske lande foretages  

 følgende ændringer:
 § 1. Overenskomst af 23. september 1996 mellem de nordiske  

 lande til undgåelse af dobbeltbeskatning for så vidt angår  

 indkomst- og formueskatter kan tiltrædes på Danmarks vegne.  

 Overenskomsten er optaget som bilag til denne lov.
 1. I § 1, stk. 2, indsættes efter »artikel  

 31«: », jf. dog § 1 a«.
 Stk. 2. Overenskomsten træder i kraft og finder  

 anvendelse i Danmark efter bestemmelserne i artikel 31.
 Stk. 3. Overenskomsten af 12. september 1989 mellem de  

 nordiske lande til undgåelse af dobbeltbeskatning for så vidt  

 angår indkomst- og formueskatter skal ophøre at have virkning  

 efter bestemmelserne i artikel 31, stk. 4, i overenskomsten af 23.  

 september 1996.
 2. Efter § 1 indsættes:
 Artikel 25, stk. 1, litra c). Såfremt en person, der er  

 hjemmehørende i Danmark, oppebærer indkomst, som omhandles i  

 artikel 15, stk. 1, eller artikel 21, stk. 7, litra a), kan Danmark  

 medregne indkomsten i beskatningsgrundlaget, men skal i den danske skat af  

 indkomsten fradrage den del af indkomstskatten, der svares af den indkomst,  

 som hidrører fra denne anden stat.
»§ 1 a.
Artikel 25, stk. 1, litra c), i den i § 1,  

 stk. 1, nævnte overenskomst, finder ikke anvendelse i Danmark, jf.  

 punkt X, stk. 1, i protokollen til overenskomsten.
Stk. 2. Artikel 25, stk. 1, litra c), finder dog  

 anvendelse for personer hjemmehørende i Danmark, som i Finland,  

 Island, Norge eller Sverige, oppebærer indkomst, som omhandlet i  

 overenskomstens artikel 15, stk. 1, eller artikel 21, stk. 7, litra  

 a), og som i medfør af reglerne i Rådets forordning (EØF)  

 Nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for fællesskabet, er omfattet af lovgivningen om  

 social sikring i henholdsvis Finland, Island, Norge eller Sverige i  

 forbindelse med erhvervelsen af indkomsten og som betaler sociale bidrag i  

 disse lande.« § 2 I lov nr. 492 af 12. juni 1996 om indgåelse af  

 dobbeltbeskatningsoverenskomst mellem Danmark og Tyskland foretages  

 følgende ændringer:
§ 1. Overenskomsten af 22. november 1995 mellem Kongeriget  

 Danmark og Forbundsrepublikken Tyskland til undgåelse af  

 dobbeltbeskatning, for så vidt angår indkomst- og formueskatter,  

 og for så vidt angår skatter i boer, af arv og af gave samt  

 vedrørende bistand i skattesager, kan tiltrædes på  

 Danmarks vegne.
Overenskomsten er optaget som bilag til denne lov.
 1. I § 1, stk. 2, indsættes efter »artikel  

 49, stk. 2,«: », jf. dog § 1 a«.
 Stk. 2. Overenskomsten træder i kraft og får  

 virkning i Danmark efter bestemmelserne i artikel 49, stk. 2.
- - 2. Efter § 1 indsættes:
 Artikel 24, stk. 2, litra a). Hvor en person, der er  

 hjemmehørende i Danmark, oppebærer indkomst eller ejer formue,  

 som i henhold til bestemmelserne i denne overenskomst kan beskattes i  

 Forbundsrepublikken Tyskland, skal Danmark, såfremt bestemmelserne i  

 litra f) ikke medfører andet, indrømme.
aa)	fradrag i denne persons indkomstskat med et beløb svarende  

 til den indkomstskat (herunder den del af eventuel erhvervsskat, som falder  

 på indtægten), som er betalt i Forbundsrepublikken Tyskland; bb)	fradrag i denne persons formueskat med et beløb svarende til  

 den formueskat (herunder den del af eventuel erhvervsskat), som er betalt i  

 Forbundsrepublikken Tyskland.
 f)	Hvor en person, der er hjemmehørende i Danmark,  

 oppebærer indkomst eller ejer formue, som i henhold til bestemmelserne  

 i denne overenskomst kun kan beskattes i Forbundsrepublikken Tyskland, eller  

 som i henhold til bestemmelsen i artikel 15, stykke 1og 3, kan beskattes i  

 Forbundsrepublikken Tyskland, kan Danmark medregne denne indkomst eller  

 formue i beskatningsgrundlaget, men skal indrømme fradrag i  

 indkomstskatten eller formueskatten med den del af indkomstskatten eller  

 formueskatten, som svarer til den indkomst, der hidrører fra, eller  

 formue, der ejes i Forbundsrepublikken Tyskland.
»§ 1 a.
Artikel 24, stk. 2, litra a), i den i § 1,  

 stk. 1, nævnte overenskomst, finder anvendelse for indkomst, som  

 omhandles i artikel 15, stk. 1 og 3, erhvervet af en person  

 hjemmehørende i Danmark, jf. artikel 45, stk. 1, litra b).
Stk. 2. Artikel 24, stk. 2, litra f) og g) finder  

 anvendelse for indkomst, som omhandles i artikel 15, stk. 1 og 3,  

 erhvervet af en person hjemmehørende i Danmark, hvis personen i  

 medfør af reglerne i Rådets forordning (EØF) Nr.1408/71  

 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for fællesskabet, er omfattet af lovgivningen om social sikring i  

 Tyskland i forbindelse med erhvervelsen af indkomsten, og den  

 pågældende betaler sociale bidrag i Tyskland.« g)	For indkomst, der kan beskattes i Tyskland i henhold til artikel 15,  

 stk. 1 og 3, skal bestemmelserne i litra f) kun finde anvendelse i  

 tilfælde, hvor der for de kompetente myndigheder i Danmark  

 forelægges dokumentbevis for, at der er taget skridt til betaling af  

 tysk skat på denne indkomst.
