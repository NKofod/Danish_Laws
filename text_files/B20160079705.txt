Bekendtgørelse om ændring af bekendtgørelse om Kystdirektoratets opgaver og beføjelser og om klageadgang § 1 I bekendtgørelse nr. 580 af 29. maj 2013 om Kystdirektoratets opgaver og beføjelser og om klageadgang, foretages følgende ændringer:
 1. Indledningen affattes således:
»I medfør af § 17 a i lov om havne, jf. lovbekendtgørelse nr. 457 af 23. maj 2012, og § 27 i lov om Metroselskabet I/S og Udviklingsselskabet By & Havn I/S, jf. lov nr. 551 af 6. juni 2007, som ændret ved lov nr. 632 af 14. juni 2011, fastsættes:« 2. § 1, §§ 3 - 6, § 10, stk. 2, og § 14 ophæves.
 3. § 2 affattes således:
»§ 2. Trafik- og Byggestyrelsen rådgiver transport- og bygningsministeren og varetager myndighedsopgaver inden for havne.
Trafik- og Byggestyrelsen varetager de statslige interesser på havneområdet gennem analyser, projektering, anlæg, drift, sikring og varsling.« 4. Overskrifterne før §§ 3 - 6 og § 14 ophæves.
 5. § 11, stk. 1, affattes således:
»Klage over Trafik- og Byggestyrelsens afgørelser efter § 8 i denne bekendtgørelse skal være indgivet senest 4 uger efter, at den afgørelse, der klages over, er meddelt pågældende.
Er afgørelsen offentligt bekendtgjort, regnes klagefristen altid fra tidspunktet for bekendtgørelsen.« 6. § 13 affattes således:
»§ 13. Tilladelser efter denne bekendtgørelses § 8 må ikke udnyttes før klagefristen er udløbet.« § 2 Bekendtgørelsen træder i kraft den 1. juli 2016.
