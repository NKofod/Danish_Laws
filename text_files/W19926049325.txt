Patentankenævnet stadfæstede Patentdirektoratets afgørelse, hvorefter  

 mærket MONOCOR ikke fandtes at være forveksleligt med mærket MEVACOR År 1992, den 7. oktober afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 2. december 1988 indleverede American Cyanamid Company, New Jersey,  

 USA, en ansøgning om registrering af varemærket MONOCOR (ordmærke) for alle  

 varer i klasse 5. Ansøgningen blev den 28. februar 1990 bekendtgjort i Dansk  

 Varemærketidende.
Ved skrivelse af 20. marts 1990 nedlagde klageren i medfør af  

 varemærkelovens § 20, jf. lovbekendtgørelse nr. 249 af 17. april 1989,  

 indsigelse mod registrering af det ansøgte mærke.
Som begrundelse for  

 indsigelsen anførtes, at det ansøgte mærke er forveksleligt med klagerens  

 under VR 0755 1989 registrerede mærke MEVACOR.
Yderligere anførtes:
 »Mærkerne består af lige mange stavelser og bogstaver, begge indledes  

 med bogstavet M og har slutstavelsen COR tilfælles.
Da ansøgningen angår alle varer i klasse 5, foreligger der fuldtud  

 varesammenfald, hvorfor det henstilles, at ansøgningen afslås.« I skrivelse af 14. maj 1990 bestred ansøgeren, at der foreligger  

 forvekslelighed og anførte:
 »Vi kan ikke være enige med indsiger i, at det anmeldte mærke MONOCOR  

 er forveksleligt med det for indsigerne under VR 0755 1989 registrerede  

 varemærke MEVACOR, idet mærkerne efter vor opfattelse frembryder så store  

 forskelligheder, at forveksling ikke kan finde sted.
 For det første har Patentdirektoratet ikke ved behandlingen af vor klients  

 ansøgning anset mærket MONOCOR for forveksleligt med mærket MEVACOR.
Betragter man mærkerne overfor hinanden MONOCOR MEVACOR fremgår det, at begge mærkerne er trestavelsesord med  

 begyndelseskonsonanten M og slutstavelsen COR.
 Da slutstavelsen COR imidlertid er beskrivende for varer i klasse 5, idet  

 ordet COR er det latinske ord for hjerte og er almindeligt forekommende som  

 slutstavelse i varemærker registreret for varer i klasse 5, jf. bl.a.  

 nedennævnte registreringer:
1326 1986 DOCOR 1747 1975 DUROCOR 1386 1974 HYGROCOR 2337 1980 INOCOR 1083 1983 OSMOCOR 2493 1982 STIMOCOR 3658 1981 TAMBOCOR 3679 1982 WINOCOR 3426 1978 BAYCOR 2469 1980 SYSCOR er det vor opfattelse, at denne mærkebestanddel er svag for varer i klasse  

 5. Vi henleder i denne forbindelse direktoratets opmærksomhed på, at  

 ordelementer som MEDI, FERRO, SORB, BIO, VITAL, SURGI og FER er hhv.  

 suggestive og almindeligt forekommende stavelser i mærker, som der ikke ved  

 bedømmelsen af forveksleligheden kan lægges større vægt på.
 Betragter man herefter forstavelserne MONO overfor MEVA fremgår det, at  

 disse forstavelser på nær første konsonant er vidt forskellige, idet  

 mærkebestanddelene har vidt forskellige vokaler og konsonant.
 Efter vor opfattelse kan mærkerne derfor i deres helhed ikke anses for  

 forvekslelige og vi tillader os i denne forbindelse at henvise til en række  

 tidligere afgørelser bekendtgjort i Registreringspraksis 1880-1980, hvoraf  

 det fremgår, at nedennævnte mærker:
 ikke blev anset for forvekslelige.
Yderligere skal vi påpege, at det her drejer sig om bedømmelse af  

 forvekslelighed mellem mærker begge i klasse 5, hvor bedømmelsen af  

 mærkeligheden influeres af det forhold, at uddannet personale i form af læger  

 og apotekerpersonale formodes at kunne holde varemærker ude fra hinanden,  

 hvorfor der normalt anlægges en anden praksis vedrørende forveksleligheden  

 end i de tilfælde, hvor det drejer sig om fx varemærker i klasse 25.« Patentdirektoratet traf afgørelse i sagen den 8. juni 1990 og afviste  

 indsigelsen med følgende begrundelse:
 »Det er ubestridt, at der er varesammenfald.
For så vidt angår mærkeligheden er direktoratet enig med ansøgeren i, at  

 endelsen »-COR« er en almindelig anvendt endelse i varemærker for  

 varer i klasse 5. Det er ligeledes direktoratets opfattelse, at de to første  

 stavelser, uanset den fælles indledningskonsonant, adskiller sig væsentligt  

 fra hinanden.
Ordene MEVACOR og MONOCOR kan derfor ikke i deres helhed anses  

 for forvekslelige.' Denne afgørelse har klageren ved skrivelse af 9. august 1990 indbragt for  

 Patentankenævnet.
Som ankebegrundelse anførtes følgende:
 »Som det fremgår af direktoratets afgørelse, er det ubestridt, at der  

 foreligger varesammenfald, men direktoratet finder ikke, at der er den  

 fornødne mærkelighed, idet direktoratet anser endelsen COR for en  

 »svag« mærkebestanddel og mener, at indledningsstavelserne MEVA og  

 MONO adskiller sig tilstrækkeligt fra hinanden.
 Det kan imidlertid - efter vor opfattelse - ikke lades ude af betragtning,  

 at der er tale om to ord, der indledes med samme bogstav: M og ender på samme  

 stavelse: COR (der betyder »hjerte«) og dermed indicerer, at der er  

 tale om præparater til behandling af hjerte- eller kredsløbslidelser, hvilket  

 da også er tilfældet, idet begge de omhandlede mærker i praksis anvendes for  

 sådanne præparater.
Det oplyses nu imidlertid, at MEVACOR anvendes for et  

 kolesterolsænkningsmiddel, mens MONOCOR anvendes for et »Beta-blokerende  

 stof«, hvorved en forveksling af de to betegnelser kan få katastrofale  

 følger.
Når der henses til, at de fleste lægerecepter udfærdiges i  

 håndskrift, er det nærliggende at antage, at ordene MEVACOR og MONOCOR, ord  

 af samme længde, med samme antal stavelser og bogstaver, med samme  

 begyndelsesbogstav og slutstavelse, kan fejllæses og dermed føre til  

 fejltagelser.
Vi henstiller derfor, at direktoratets afgørelse ændres, og at indsigelsen  

 tages til følge.' Ansøgeren har ved skrivelse af 3. juni 1991 nedlagt påstand om  

 stadfæstelse og har anført:
 »Vi finder, at den af Patentdirektoratet i ovennævnte skrivelse  

 trufne afgørelse er ganske i overensstemmelse med Patentdirektoratets  

 praksis, hvorefter trestavelsesvaremærker, hvoraf de to første stavelser ikke  

 indbyrdes frembyder forveksleligheder og hvoraf sidste stavelse COR er rent  

 beskrivende for farmaceutiske produkter til behandling af hjertelidelser,  

 fuldstændig korrekt.
 Til det i ankeskrivelsen af 9. august 1990 anførte skal vi fremkomme med  

 følgende anbringender.
 For det første kan vi oplyse, at vi finder det ganske i overensstemmelse  

 med Patentdirektoratets praksis ved afgørelse af indsigelsessager ikke at  

 lade indsiger udtale sig til ansøgers svar på indsigelsen, når  

 indsigelsessagen vedrører et rent forvekslelighedsspørgsmål og der tilmed  

 foreligger fuldstændigt varesammenfald.
Såfremt indsiger ville have haft lejlighed til at argumentere yderligere  

 for forveksleligheden mellem varemærkerne MONOCOR og MEVACOR havde man haft  

 den mulighed at nedlægge en foreløbig, formel indsigelse og anmode om en  

 yderligere frist på to måneder til at fremkomme med nærmere begrundelse for  

 forveksleligheden.
Dette har man imidlertid undladt, hvorfor  

 Patentdirektoratet har truffet afgørelsen uden at forlægge vort svar på  

 indsigelsen for anmelderne formentlig ud fra den betragtning, at sagen måtte  

 anses for nødvendigt belyst.
 I selve ankeskrivelsen er der heller ikke fremkommet anbringender, der  

 godtgør, at varemærkerne MONOCOR/MEVACOR i henhold til domstolspraksis skulle  

 kunne anses for forvekslelige.
 Det eneste anbringende i ankeskrivelsen er, at mærkerne MONOCOR/MEVACOR  

 kan fejllæses og dermed føre til fejltagelser og her er formentlig tænkt på  

 fejllæsning i forbindelse med udlevering af receptpligtig medicin på  

 apoteker.
 Såfremt man ved en afgørelse af enhver indsigelsessag eller ankenævnssag  

 eller for den sags skyld en retssag vedrørende forvekslelige varemærker ville  

 tage hensyn til fejllæsning, ville det i ethvert tilfælde være vanskeligt at  

 træffe en konkret afgørelse.
 I nærværende sag er der tale om to rene ordmærker, altså varemærker  

 skrevet med almindelige store bogstaver, uden at der i nogen af mærkerne  

 optræder figurlige elementer eller særlige bogstaver, der kan medvirke til en  

 evt. fejllæsning.
Vi kan i øvrigt oplyse, at det i forvejen er normal praksis i  

 Patentdirektoratet ved bedømmelsen af forvekslelighedsspørgsmål for så vidt  

 angår varemærker omhandlende medicinske og farmaceutiske præparater i klasse  

 5 at anlægge en lempeligere fortolkning af forvekslelighedsspørgsmålet.
Denne  

 praksis har støtte i højesteretsdommen BARALGIN - ABALGIN trykt i ugeskrift  

 for retsvæsen 1974 p. 175, samt i Sø- og Handelsretsdommen APURIN - ASPIRIN  

 trykt i Ugeskrift for Retsvæsen 1969 p. 1009. Vi tillader os i denne  

 forbindelse som bilag at vedlægge bilag 1: LÆREBOG I IMMATERIALRET af Mogens Koktvedgaard p. 236-237, bilag 2: VAREMÆRKER REGISTRERINGSPRAKSIS 1880-1980 af Rigmor Carlsen, p.  

 151-152.
 Det fremgår både af de ovennævnte domme, hhv. en højesteretsdom og en Sø-  

 og Handelsretsdom, samt af ovennævnte forfatteres værker, at man ikke ved  

 bedømmelsen af forveksleligheden skal anvende samme målestok ved alle  

 varemærker, men differentiere efter varens art og køberkredsens beskaffenhed.  

 Det bemærkes også, at der foreligger en særlig variant inden for  

 medicinalverdenen, hvor det synes at være praksis at receptpligtige varer kan  

 have varemærker, der efter en normal bedømmelse ville blive anset for  

 forvekslelige.
Der er altså her i henhold til praksis lagt betydelig vægt på, at det er  

 uddannet personale såsom læger og apotekspersonale, der formodes at have  

 særlig erfaring for og tilskyndelse til at holde varemærker ude fra  

 hinanden.« Ankenævnet har behandlet sagen i sit møde den 21. august 1992.
 For klageren mødte advokat Finn Nielsen.
 For ansøgeren mødte advokat Birgit Wiborg.
 Sagen procederedes i det væsentlige under henvisning til de afgivne  

 skriftlige indlæg.
Klageren henviste navnlig til, at Patentdirektoratet har fundet mærkerne  

 MONOTARD og MIDOTARD, begge klasse 5, forvekslelige.
På baggrund af denne  

 afgørelse måtte det være naturligt også at anse mærkerne MONOCOR og MEVACOR  

 for forvekslelige.
 Ansøgeren fandt ikke, at de to sager umiddelbart kunne sammenlignes.
 Ankenævnet skal udtale:
I henhold til de af direktoratet anførte grunde og idet det for ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
