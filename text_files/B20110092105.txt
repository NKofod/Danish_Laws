Bekendtgørelse om ophævelse af forskellige bekendtgørelser m.v. på Ministeriet for Videnskab, Teknologi og Udviklings område § 1. Følgende bekendtgørelser ophæves:
 1) Bekendtgørelse nr. 141 af 3. marts 2004 om auktion over regional tilladelse til anvendelse af radiofrekvenser til etablering og drift af et offentligt trådløst abonnentnet (FWA).
 2) Bekendtgørelse nr. 1154 af 13. december 2002 om stats- og virksomhedsstipendier til udenlandske ingeniørstuderende.
 3) Bekendtgørelse nr. 888 af 31. oktober 2002 om omfordeling af tilladelser til frekvensanvendelse i radiofrekvensbånd afsat til radiofoni-formål.
 4) Bekendtgørelse nr. 170 af 21. marts 2002 om stats- og virksomhedsstipendier til udenlandske ingeniørstuderende.
 5) Bekendtgørelse nr. 150 af 3. marts 2000 om ændring af frekvensplanen og iværksættelse af frekvensadministrative metoder i frekvensbånd afsat til radiokæder.
 6) Bekendtgørelse af 15. august 1997 om Tekniske Bestemmelser for Terminaludstyr for tilslutning til 2,048 Mbit/s digitale faste kredsløb uden standardiseret rammelåsning TB 93 006 rev.B. august 1997.
 7) Bekendtgørelse nr. 715 af 25. juli 1996 om udbud af teleinfrastruktur, der er anlagt til interne driftsformål af virksomheder indenfor jernbanedrift, gas, vand, varme og elektricitet samt af kommuner og offentlige institutioner i øvrigt.
 8) Bekendtgørelse nr. 708 af 26. juli 1994 om Telestyrelsens tilsyn på koncessions- og særrettighedsområderne på telekommunikationsområdet.
9) Bekendtgørelse nr. 545 af 12. august 1987 om tildeling af titlen adjungeret professor 10) Bekendtgørelse nr. 188 af 10. maj 1977 om nordisk tentamensgyldighed.
 § 2. Følgende skrivelser m.v. ophæves:
 1) Skrivelse af 14. april 2000 om bemyndigelser på løn- og personaleområdet (Til universitetslovsinstitutionerne under Forskningsministeriet).
 2) Cirkulære af 29. november 1994 om vedtægter for uddannelsesrådene for de videregående uddannelser inden for Universitetsafdelingens og Erhvervsskoleafdelingens områder.
 3) Dispositionsregler af 11. december 1990 for Forskningscenter Risø som godkendt af bestyrelsen den 11. december 1990.
 4) Vejledning nr. 147 af 3. oktober 1989 om den bevillingsmæssige procedure for danske forskningsinstitutioners deltagelse i indirekte forskningsprogrammer under EF.
 5) Styrelsesregler af 10. juli 1987 for kursus til adgangseksamen (adgangskursus) ved det teknisk-naturvidenskabelige hovedområde ved Aalborg Universitetscenter.
 6) Skrivelse af 13. juni 1986 om indtægtsdækket virksomhed i forbindelse med arbejdsopgaver på de retsmedicinske institutter og dennes indflydelse på reglerne om ansættelse af videnskabeligt personale ved de højere uddannelsesinstitutioner.
 § 3. Bekendtgørelsen træder i kraft den 1. september 2011.
