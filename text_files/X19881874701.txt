 En ændring af selskab A's vedtægter vedr. udbytte- og stemmeret var en  

 så væsentlig og afgørende ændring af de rettigheder, der var knyttet til  

 aktierne, at vedtægtsændringen medførte, at de hidtil ejede aktier  

 skattemæssigt måtte anses for afståede.
 Ligningsrådet blev anmodet om forhåndsbesked om følgende:
Vil ændring af selskabets vedtægter vedrørende udbytte medføre  

 skattemæssige konsekvenser udover beskatning af dette udbytte, såfremt  

 vedtægterne ændres således, at der forlods gives A-aktionærer enten eksklusiv  

 udbytteret eller ret til 5 gange udbytte i forhold til B-aktionærerne, når  

 B-aktionærerne samtidig tildeles 10 dobbelt stemmeret? De nærmere  

 omstændigheder var følgende: Selskab A, der var stiftet i 1966, havde en  

 aktiekapital på 315.000 kr., der kun bestod af en aktieklasse.
Aktiekapitalen  

 ejedes ligeligt af B og Brdr.
B ApS, hvis indskudskapital ejedes af B'»s  

 2 sønner med 50% til hver.
Brdr.
B ApS havde erhvervet sin aktiepost på  

 157.500 kr. den 29. april 1987. lfølge regnskabet for regnskabsår 1985/86  

 havde selskabet dette år et overskud henholdsvis før og efter skat på  

 1.862.513 kr. og 967.063 kr.
Den skattemæssige egenkapital udgjorde 4.524.783  

 kr.
Vedtægterne i selskab A ønskedes ændret således, at aktiekapitalen  

 opdeltes i 2 klasser, hvorefter holdingselskabets aktier skulle være A-aktier  

 og de øvrige aktier skulle være B-aktier.
A-aktierne skulle enten have  

 eksklusiv udbytteret eller 5 gange så stort et udbytte som B-aktierne, men  

 skulle til gengæld respektere, at B-aktierne fik 10 dobbelt stemmeret.
Af et  

 forelagt udkast til nye vedtægter fremgik:
»»A-aktierne har ret til udbytte, hvorimod B-aktierne ikke giver  

 ret til udbytte«». »»Hver a-aktie på 500 kr. giver en  

 stemme.
Hver B-aktie på 500 kr. giver 10 stemmer«».
I den anledning  

 spurgte man, hvorvidt der ville være andre skattemæssige konsekvenser  

 forbundet med en sådan opdeling end beskatning af det modtagne udbytte.
Som  

 begrundelse for de påtænkte ændringer blev anført, at disse havde til formål  

 at lette det påbegyndte generationsskifte, således at den ældre generation  

 bevarede indflydelsen i selskabet gennem besiddelsen af B-aktierne.  

 Ligningsrådet beraærkede, at der ikke var fremført argumenter, der ud fra et  

 forretningsmæssigt synspunkt kunne begrunde vedtægtsændringen.
 Ligningsrådet svarede herefter følgende:
 Idet den påtænkte ændring af vedtægterne findes at indebære en så  

 væsentlig og afgørende ændring af de rettigheder, der er knyttet til  

 aktierne, og når Højesterets dom af 5. september 1986 (Skat 9.1986) og  

 Landsskatterettens kendelse af 23. september 1986 (Skat 11.1986) tages i  

 betragtning, findes vedtægtsændringen at indebære, at de hidtil ejede aktier  

 må anses for afstået og vederlagt fuldt ud eller for en dels vedkommende ved  

 modtagelse af A-aktierne respektiv B-aktierne, jf.  

 aktieavancebeskatningslovens § 1, stk. 2, samt eventuelt tillige § 1, stk. 4.
