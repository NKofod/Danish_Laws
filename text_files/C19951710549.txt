6 Lokale rejser i hovedstadsområdet (H-omr) 6.0.1 Det retslige grundlag De følgende bestemmelser er udarbejdet med baggrund i - Lov om hovedstadsområdets kollektive persontrafik (Lov nr 274 af  

 03.05.1989) - Lov om DSB (Lovbekendtgørelse nr 352 af 29.05.1990 med ændringer) - Rejseregler (Udgivet af HT) Herudover gælder de bestemmelser og principper i DSB  

 Personbefordringsreglements øvrige afsnit som efter deres natur kan komme til  

 anvendelse.
6.02 Afgrænsning Hovedstadsområdet omfatter Københavns og Frederiksberg kommuner,  

 Københavns amt, Frederiksborg amt og Roskilde amt.
 Hovedstadsområdet benævnes i det følgende »H-omr«.
 H-omr er afgrænset af DSB stationerne Borup, Hvalsø, Tureby og Helsingør  

 samt af privatbanestationerne Varpelev, Lille Linde og Hundested.
For rejser lokalt i H-omr gælder for passagerer (herunder hunde) de  

 efterfølgende bestemmelser.
Desuden gælder bestemmelserne i de  

 love/reglementer der er nævnt i afsnittet »Det retslige grundlag«,  

 som efter deres natur kan komme til anvendelse.
6.0.3 Zoneinddeling Området er inddelt i 95 takstzoner.
Der er zonenumre på alle standere ved  

 stoppesteder og på alle stationer.
Man skal have gyldig billet eller kort til alle de zoner bussen eller  

 toget kører i.
Også selv om der ikke standses ved alle  

 stoppesteder/stationer.
6.0.4 Priser Priser findes i hovedafsnit 9.
Billetter 6.1.0 Indledning Til rejser lokalt i H-omr sælges billetter, der udstedes til et bestemt  

 område (zoneområde).
6.1.1 Almindelige bestemmelser For rejser lokalt i H-omr gælder de bestemmelser i hovedafsnit 2, som  

 efter deres natur kan komme til anvendelse.
6.1.2 Stationsforbindelser Billetterne er gyldige til et ubegrænset antal rejser i et bestemt  

 zoneområde i et bestemt tidsrum.
Der udstedes billetter til 2-6 zoneområder  

 samt til 7 og flere (Alle) zoneområder.
6.1.3 Rejseruter Rejsen kan foretages ad en hvilken som helst rejserute i det zoneområde,  

 hvor billetten gælder.
6.1.4 Vognklasser Busser og privatbanetog har enhedsklasse.
Alle DSB-tog har 2. klasse.
Hvilke tog der har 1. klasse fremgår af DSB  

 Køreplan.
6.1.5 Togbenyttelse Billetterne gælder til tog og busser, der står i DSB Køreplan hhv HT  

 Køreplan til lokale rejser i H-omr.
 Ved lokale rejser med InterCity og visse andre tog skal betales  

 pladsbillet/tillæg.
 Ved benyttelse af natbusser betales ca dobbelt pris.
6.1.6 Pris Priserne findes i hovedafsnit 9.
6.1.7 Børn Børn 0 - 6 år (inkl), der rejser sammen med betalende passagerer, rejser  

 gratis, når der ikke forlanges særskilt plads til børnene.
 Børn 7 - 11 år (inkl) samt børn under 7 år som optager særskilt plads,  

 befordres for ca halv voksen pris (ca halvdelen af antal zoner for en  

 voksen).
 Hver betalende voksen kan gratis medtage 2 børn under 7 år.
 Hvert betalende barn kan gratis medtage et barn under 7 år.
6.1.8 Hunde For hunde betales ca halv voksen takst (som for børn).
Hver passager må medtage en hund.
Hunde befordres i alle tog samt i de  

 busser, der er anført i særlig oversigt i HT Køreplan.
 Små hunde og andre smådyr kan medtages gratis, når de er i kurve, tasker  

 el lign af normal størrelse.
6.1.9 Gyldighedstid Billet til 2 - 3 zoneområder gælder i 1 time.
 Billet til 4 - 6 zoneområder gælder i 1 1/2 time.
 Billet til 7 zoneområder gælder til hele H-omr i 2 timer.
Påstigning/omstigning kan foretages i ubegrænset omfang, og skal ske i  

 billettens gyldighedstid.
Så kan rejsen med pågældende tog eller bus  

 afsluttes, selv om billettens gyldighedstid overskrides.
Når bussen kører fra en endestation, er det den køreplanmæssige  

 afgangstid, der afgør, om billetten er gyldig.
Ved stoppesteder på  

 strækningen, er det tidspunktet hvor bussen passerer stoppestedet, der afgør  

 om billetten er gyldig.
 På stationer er det altid den køreplanmæssige afgangstid, der afgør om  

 billetten er gyldig.
 For tog er det altid den køreplanmæssige afgangstid, der afgør om  

 billetten er gyldig.
6.1.10 Billetsalg Salg i busser Billetter sælges af chauffører i busser under HTs takstsystem i H-omr.
Salg på stationer Billetter sælges på alle betjente stationer i H-omr.
Salg fra billetautomater Når en station er uden billetsalg eller billetsalget er lukket, skal  

 billetter købes i stationens billetautomat.
Herfra sælges billetter til  

 rejser lokalt i hovedstadsområdet.
Salg i tog på strækninger med stikprøvevis billetkontrol (S-tog og strækningen Hillerød - Helsingør) Under henvisning til Lov om Hovedstadsområdets kollektive personbefordring  

 § 6 stk 2 er fastsat følgende bestemmelser for billetsalg på strækninger med  

 stikprøvevis billetkontrol i Hovedstadsområdet.
Passagerer og hunde, der træffes i tog på strækninger med stikprøvevis  

 billetkontrol (S-tog og tog på strækningen Hillerød - Helsingør)uden gyldig  

 billet/kort, skal betale for en billet, hvis pris udgør det dobbelte af den  

 ordinære betaling for en enkeltbillet i pågældende stationsforbindelse, dog  

 mindst 500 kr.
Der udstedes kun billet til enkeltrejse gyldig til rejse med  

 S-tog og med tog på strækningen Hillerød - Helsingør eller omvendt til den af  

 passageren angivne bestemmelsesstation.
 Som personer uden gyldig billet/kort betragtes også passagerer, der  

 benytter HT/DSB pensionistkort udenfor kortets gyldighedstid.
En DSB billet uden gyldig tidsstempel, eller uden mærkning fra det  

 kontrollerende personale, eller en billet, der ikke benyttes inden for den  

 anførte tidsangivelse, betragtes ikke som gyldig billet på en strækning med  

 stikprøvevis billetkontrol.
Passageren skal efter afstemplingen kontrollere  

 dennes rigtighed.
 Ovennævnte bestemmelser gælder også for cykler, herunder cykler, der  

 medtages i S-tog i bestemte tidsrum, jvf afsnit 8.4.
Salg i tog med regelmæssig billetkontrol Udover billettens pris kan opkræves et tillæg efter bestemmelserne i  

 afsnit 2.
I øvrigt Herudover gælder, at en billet uden tidsstempling, hvor det er  

 foreskrevet, betragtes som ugyldig.
 Passageren skal selv kontrollere, at tidsstemplingens dato og klokkeslæt  

 er korrekt.
6.1.11 Tilkøb Tilkøbet kan kun ske på en station eller i et DSB tog.
Tilkøb til 1. klasse En passager med billet til 2. klasse kan købe tilkøbsbillet til 1. klasse.  

 Tilkøbsbilletten udstedes til uafbrudt enkeltrejse og koster 10 kr uanset  

 rejsens længde i Hovedstadsområdet.
 Til et barn udstedes tilkøbsbilletten til halvdelen af prisen for en  

 voksen.
Tilkøb til udvidelse af gyldighedsområdet Til en passager med gyldig billet kan der udstedes en tilkøbsbillet, der  

 udvider den købte billets gyldighedsområde.
Sådanne billetter betragtes som  

 en sammenhængende billet.
 Til et barn udstedes tilkøbsbilletten til ca halvdelen af prisen for en  

 voksen.
 Tilkøbsbilletten skal købes i den først købte billets gyldighedsområde  

 eller i det zoneområde, der ligger lige op til billettens gyldighedsområde.
6.1.12 Ombytning/Ændring Ombytning/ændring af købte billetter kan kun ske på salgsstedet og kun  

 lige efter købet.
6.1.13 Billetkontrol En passager skal fra rejsens påbegyndelse være forsynet med gyldig  

 billet/kort, som på forlangende skal forevises det kontrollerende personale.
 Efterfølgende forevisning af billet/kort accepteres ikke.
 En billet/kort må ikke overdrages anden person, når rejsen er påbegyndt.
 Passageren skal selv kontrollere, at zoneantal, dato og klokkeslæt på  

 billetten/kortet er korrekt.
 Billetter/kort inddrages ved misbrug.
 Når billetter/kort misbruges eller bevidst unddragelse af billetkontrol  

 finder sted, udstedes der billet under henvisning til loven om  

 Hovedstadsområdets kollektive personbefordring § 6 stk 2.
 På forlangende af kontrolpersonalet skal en passager opgive sit fulde  

 navn, adresse, fødselsdag og -år samt legitimere sig ved personnummerbevis  

 (CPR), sygesikringsbevis, ID-kort eller andet retsgyldigt dokument med foto.
 Betaler passageren ikke straks den billet, der udstedes, udleveres den, og  

 passageren skal kvittere for modtagelsen af billetten med navn, adresse,  

 fødselsdato og underskrift, samt legitimere sig som anført ovenfor.
Rykkerprocedure og gebyrer Såfremt der indgås en afdragsordning pålægges et administrationsgebyr på  

 10 kr pr afdrag.
 Hvis der må erindres om betaling, opkræves et ekspeditionsgebyr på 50 kr  

 pr rejse og pr brev.
Betales beløbet ikke efter den almindelige rykkerprocedure (pt 3  

 rykkerbreve), kan sagen overgives til videre behandling til privat inkasso  

 og/eller til fogedretten.
For dette påføres gælden et ekspeditionsgebyr på  

 100 kr pr ekspedition.
Dertil kommer inkassogebyr henholdsvis fogedrettens  

 omkostninger.
 Betales beløbet fortsat ikke, registreres passageren i RKI Kredit  

 Information A/S og beløbet overgives til Kongeriget Danmarks Hypotekbank til  

 inddrivelse.
 I henhold til Lov om DSB § 42a, som trådte i kraft 01.07.1994, samt Lov om  

 hovedstadsområdets kollektive persontrafik § 6a, er den gældende  

 rykkerpraksis dog ændret, således at det skyldige beløb oversendes til  

 inddrivelse ved Kongerigets Danmarks Hypotekbank efter udsendelse af 3.  

 rykkerbrev.
6.1.14 Pladsreservering Der gælder bestemmelserne i hovedafsnit 7.
6.1.15 Tilbagebetaling Ubenyttede eller delvis benyttede billetter tilbagebetales ikke.
6.1.16 Rejseafbrydelse Rejseafbrydelse kan foretages så tit det ønskes.
6.2 Klippekort 6.2.0 Indledning Til rejser lokalt i H-omr sælges klippekort til et bestemt område  

 (zoneområde). Kortene skal stemples i stempelmaskinerne inden rejsen  

 påbegyndes.
Stempelmaskiner findes i busser og privatbanetog samt ved  

 adgangsveje til perroner på DSB stationer.
6.2.1 Almindelige bestemmelser For klippekort gælder de bestemmelser for billetter som efter deres natur  

 kan komme til anvendelse.
6.2.2 Stationsforbindelser Der findes klippekort til 2 zoneområder (blåt) 3 zoneområder (gult) 5 zoneområder (lilla) Alle zoner i H-omr (gråt) Kortene kan kombineres for at opnå det ønskede antal zoner.
 Til børn og hunde findes klippekort til 3 zoneområder.
6.2.3 Rejseruter Der gælder bestemmelserne for billetter i afsnit 6.1.
6.2.4 Vognklasser Klippekort sælges kun til 2. klasse.
6.2.5 Togbenyttelse Der gælder bestemmelserne for billetter i afsnit 6.1.
6.2.6 Pris Priserne findes i hovedafsnit 9.
6.2.7 Børn Der gælder bestemmelserne for billetter i afsnit 6.1.
6.2.8 Hunde Der gælder bestemmelserne for billetter i afsnit 6.1.
6.2.9 Gyldighedstid Der gælder bestemmelserne for billetter i afsnit 6.1.
6.2.10 Kortsalg Klippekort sælges på DSB- og privatbanestationer og på HT's  

 kortsalgssteder.
 Klippekort til 2 - og 3 zoneområder voksen samt 3 zoneområder barn/hund  

 sælges endvidere af chauffører i busser under HTs takstsystem.
6.2.11 Tilkøb Tilkøb til 1. klasse Der gælder bestemmelserne for billetter i afsnit 6.1.
Tilkøb til udvidelse af gyldighedsområdet Der gælder bestemmelserne for billetter i afsnit 6.1.
6.2.12 Ombytning/Ændring Der gælder bestemmelserne for billetter i afsnit 6.1.
6.2.13 Billetkontrol Der gælder bestemmelserne for billetter i afsnit 6.1.
6.2.14 Pladsreservering Der gælder bestemmelserne i hovedafsnit 7.
6.2.15 Tilbagebetaling Ubenyttede eller delvis benyttede klippekort tilbagebetales ikke.
6.2.16 Rejseafbrydelse Indenfor gyldighedstiden kan rejseafbrydelse foretages så tit det ønskes.
6.3 Periodekort 6.3.0 Indledning Et periodekort består af en kortmappe, hvor der er et stamkort med foto og  

 et indstikskort (værdiindlæg).
 Kortet udstedes for en bestemt navngiven person.
6.3.1 Almindelige bestemmelser For periodekort gælder de bestemmelser for billetter som efter deres natur  

 kan komme til anvendelse.
6.3.2 Stationsforbindelser Der findes kort til 2-6 nummerangivne, sammenhængende zoner samt til Alle  

 zoner.
6.3.3 Rejseruter Rejsen kan foretages ad en hvilken som helst rejserute i de zoner, der  

 står på stamkortet.
6.3.4 Vognklasser Kortene udstedes til 1. og 2. klasse.
6.3.5 Togbenyttelse Der gælder bestemmelserne for billetter i afsnit 6.1.
6.3.6 Pris Priserne findes i hovedsfanit 9.
6.3.7 Børn Børn 0-6 år, der rejser sammen med betalende passagerer, rejser gratis,  

 når der ikke forlanges særskilt plads til dem.
Til børn og unge 7 - 17 år (inkl) udstedes kortene til ca halvdelen af  

 prisen for en voksen.
Til unge, som er fyldt 17 år, må kortet kun udstedes  

 til ca halv pris med gyldighed i 30 dage efter det fyldte 18. år (fødselsdato  

 ekskl). Ved udstedelsen af stamkort til passagerer under 18 år skal vises  

 dokumentation for alder.
 Hver betalende voksen kan gratis medtage 2 børn under 7 år.
 Hvert betalende barn kan gratis medtage et barn under 7 år.
6.3.8 Hunde Til hunde udstedes kortene kun til Alle zoner og kun med gyldighed i 1  

 måned.
Hunde befordres i alle tog samt i de busser, der er anført i særlig  

 oversigt i HT køreplan.
6.3.9 Gyldighedstid Kortene udstedes fra en hvilken som helst dato med gyldighed fra 30 til  

 365 dage inkl.
6.3.10 Kortsalg Kortene sælges på DSB og privatbanestationer i H-omr samt af HTs kortsalg.
 De sælges indtil 14 dage forud for første gyldighedsdag.
 Ved fornyelse skal stamkortet forevises.
 Kort til 1. klasse sælges kun hos DSB og visse privatbanestationer.
6.3.11 Tilkøb Tilkøb til udvidelse af gyldighedsområdet Tilkøbsbilletten skal købes i en af de zoner, der står på stamkortet.  

 Købes billet uden for gyldighedsområdet udstedes den efter de almindelige  

 bestemmelser.
 Den samlede gyldighedstid for periodekort og tilkøbsbillet beregnes efter  

 bestemmelserne for billetter.
 Et kort til 2-6 zoner kan ikke ved tilkøb gøres gyldig til Alle zoner.
Tilkøb til 1. klasse Der gælder bestemmelserne for billetter i afsnit 6.1.
6.3.12 Ombytning/Ændring Anmodning om ombytning/ændring skal fremsættes før kortets første  

 gyldighedsdag.
 Ved ombytning/ændring beregnes et ekspeditionsgebyr på 25 kr.
6.3.13 Der gælder bestemmelserne for billetter i afsnit 6.1.
6.3.14 Pladsreservering Der gælder bestemmelserne i hovedafsnit 7.
6.3.15 Tilbagebetaling Periodekort tilbagebetales fuldt ud før første gyldighedsdag.
 Hvis første gyldighedsdag er overskredet foretages tilbagebetaling efter  

 særlige bestemmelser.
 I begge tilfælde beregnes et ekspeditionsgebyr på 25 kr.
6.3.16 Rejseafbrydelse Rejseafbrydelse kan foretages så tit det ønskes.
6.4 Pensionistkort 6.4.0 Indledning Et pensionistkort består af en kortmappe, hvor der er et stamkort med foto  

 og et indstikskort (værdiindlæg).
 Kortet udstedes for en bestemt navngiven person.
 Pensionistkort udstedes til:
 Personer, der er fyldt 67 år.
 Personer under 67 år, der modtager førtidspension fra de sociale  

 myndigheder.
 Ved udstedelse og fornyelse af pensionistkort skal fornøden dokumentation  

 forevises.
6.4.1 Almindelige bestemmelser For pensionistkort gælder de bestemmelser for billetter som efter deres  

 natur kan komme til anvendelse.
6.4.2 Stationsforbindelser Pensionistkort udstedes til 3 nummerangivne, sammenhængende zoner eller  

 til Alle zoner.
6.4.3 Rejseruter Rejsen kan foretages ad en hvilken som helst rejserute i de zoner, der  

 står på stamkortet.
6.4.4 Vognklasser Pensionistkort udstedes kun til 2. klasse.
6.4.5 Togbenyttelse Der gælder bestemmelserne for billetter i afsnit 6.1.
6.4.6 Pris Priserne findes i hovedafsnit 9.
6.4.7 Børn Ikke aktuelt.
6.4.8 Hunde Ikke aktuelt.
6.4.9 Gyldighedstid Pensionistkort udstedes fra en hvilken som helst dato med gyldighed i 3  

 måneder.
 Begrænsninger i benyttelsen:
 På alle DSB togstrækninger samt for buslinier og privatbanestrækninger i  

 zonerne 1-4, 30-33 og 40-44 er påstigning og omstigning på hverdage ikke  

 tilladt i følgende tidsrum:
 Mandage-fredage mellem kl 7 og 9 og mellem kl 15 og 17.
 Der er ingen begrænsninger Grundlovsdag, 24.12 og 31.12.
 Ved rejse ind i hovedstadsområdet regnes den køreplanmæssige passagetid af  

 grænsestationen til hovedstadsområdet som påstigningstidspunktet.
6.4.10 Kortsalg Pensionistkort udstedes af DSB- og privatbanestationer i H-omr samt af  

 HT's kortsalgssteder.
 De sælges indtil 14 dage forud for første gyldighedsdag.
 Ved første udstedelse og ved fornyelse skal fornøden dokumentation  

 forevises.
6.4.11 Tilkøb Tilkøb til udvidelse af gyldighedsområdet Tilkøbsbilletten skal købes i en af de zoner, der står på stamkortet.  

 Købes billet uden for gyldighedsområdet udstedes den efter de almindelige  

 bestemmelser.
 Den samlede gyldighedstid for periodekort og tilkøbsbillet beregnes efter  

 bestemmelserne for billetter.
 Et kort til 3 zoner kan ikke ved tilkøb gøres gyldig til Alle zoner.
Tilkøb til 1. klasse Der gælder bestemmelserne for billetter i afsnit 6.1.
6.4.12 Ombytning/Ændring Anmodning om ombytning/ændring skal fremsættes før kortets første  

 gyldighedsdag.
 Ved ombytning/ændring beregnes et ekspeditionsgebyr på 25 kr.
6.4.13 Billetkontrol Der gælder bestemmelserne for billetter i afsnit 6.1.
6.4.14 Pladsreservering Der gælder bestemmelserne i hovedafsnit 7.
6.4.15 Tilbagebetaling Pensionistkort tilbagebetales fuldt ud før første gyldighedsdag.
 Hvis første gyldighedsdag er overskredet foretages tilbagebetaling efter  

 særlige bestemmelser.
 I begge tilfælde beregnes et ekspeditionsgebyr på 25 kr.
6.4.16 Rejseafbrydelse Rejseafbrydelse kan foretages så tit det ønskes.
6.5 Det Grønne Kort 6.5.0 Indledning Det Grønne Kort er et ihændehaverkort, der udstedes uden foto.
6.5.1 Almindelige bestemmelser For Det Grønne Kort gælder de bestemmelser for billetter som efter deres  

 natur kan komme til anvendelse.
6.5.2 Stationsforbindelser Der findes kort til 2-6 nummerangivne, sammenhængende zoner samt til Alle  

 zoner.
6.5.3 Rejseruter Rejsen kan foretages ad en hvilken som helst rejserute i de zoner, der  

 står på kortet.
6.5.4 Vognklasser Kort til 2 - 6 zoner udstedes kun til 2. klasse.
 Kort til Alle zoner udstedes både til 1. og 2. klasse.
6.5.5 togbenyttelse Der gælder bestemmelserne for billetter i afsnit 6.1.
6.5.6 Pris Priserne findes i hovedafsnit 9.
6.5.7 Børn Kortene udstedes ikke til børn til nedsat pris.
6.5.8 Hunde Kortene udstedes ikke til hunde.
6.5.9 Gyldighedstid Kortene udstedes fra en hvilken som helst dato med gyldighed fra 30 dage  

 til 365 dage inkl.
6.5.10 Kortsalg Kortene sælges af DSB- og privatbanestationer i H-omr samt af HT's  

 kortsalgssteder.
 De sælges indtil 14 dage forud for første gyldighedsdag.
6.5.11 Tilkøb Tilkøb til udvidelse af gydlighedsområdet Tilkøbsbilletten skal købes i en af de zoner, der står på kortet.
Købes  

 billet uden for gyldighedsområdet udstedes den efter de almindelige  

 bestemmelser.
 Den samlede gyldighedstid for periodekort og tilkøbsbillet beregnes efter  

 bestemmelserne for billetter.
 Et kort til 2-6 zoner kan ikke ved tilkøb gøres gyldig til Alle zoner.
Tilkøb til 1. klasse Der gælder bestemmelserne for billetter i afsnit 6.1.
6.5.12 Ombytning/Ændring Der gælder bestemmelserne for periodekort i afsnit 6.3.
6.5.13 Billetkontrol Der gælder bestemmelserne for billetter i afsnit 6.1.
6.5.14 Pladsreservering Der gælder bestemmelserne i hovedafsnit 7.
6.5.15 Tilbagebetaling Der gælder bestemmelserne for periodekort i afsnit 6.3.
6.5.16 Rejseafbrydelse Rejseafbrydelse kan foretages så tit det ønskes.
6.6 Særlige billetter og kort 6.6.0 Generelt For særlige billetter og kort gælder de bestemmelser for billetter,  

 klippekort og periodekort som efter deres natur kan komme til anvendelse.
6.6.1 24 timers billet 24 timers billet er et klippekort med et klip, der sælges af DSB- og  

 privatbanestationer i H-omr samt af HTs kortsalg.
 Kortet gælder i 24 timer fra afstemplingstidspunktet.
6.6.2 1- og 2-turs klippekort Der findes 1- og 2-turs klippekort til 3 zoner (gult) og til Alle zoner  

 (gråt). Kortene sælges til voksne og børn.
 Kortene kan kun købes hos HTs kortsalg på Toftegårds Plads og der skal  

 mindst købes 100 stk.
1- og 2- turs klippekort bruges også ved billetsamarbejde med f eks  

 seværdigheder i H-omr.
På disse klippekort er der en kupon foroven, som er  

 entrebillet til seværdigheden.
6.6.3 Sightseeingbillet Sightseeingbilletten er et klippekort med et klip.
 Billetten er gyldig til HTs Sightseeingbus i 24 timer og kan købes i  

 bussen og i visse turistbureauer.
 Billetten er ikke gyldig til øvrige busser og tog i H-omr.
6.6.4 Rettekort Hvis stempelautomaten i en bus stempler forkert udleveres et rettekort,  

 der afstemples med de korrekte informationer.
 Ved senere kontrol skal rettekortet vises sammen med det fejlstemplede  

 klippekort.
6.6.5 Børnehavekort Børnehaver og vuggestuer kan købe et upersonligt kort der er gyldigt i  

 Alle zoner i H- omr.
Der findes følgende typer Højst 3 voksne og 15 børn under 7 år (grøn skråstreg) og Højst 4 voksne og 20 børn under 7 år (blå skråstreg).
 Mindst 1 voksen og 1 barn skal rejse samtidig.
 Kortet er gyldigt mandag - fredag mellem 09.00 og 15.00. Sidste påstigning  

 skal ske senest 15.00.
 Kortet er dog gyldigt mellem 08.00 og 09.00 til busser og privatbanetog  

 uden for zonerne 1-4, 30-33 og 40-44.
 Kortene, der fås med gyldighed i 6 eller 12 måneder, kan købes hos HTs  

 kortsalg på Toftegårds Plads.
6.6.6 Skolekort Kortene udstedes til skolebørn efter aftale mellem HT og  

 skolemyndighederne.
 Kortene er kun gyldige på skoledage til kl 17.00. Kort som er påført  

 dagtilbud er dog gyldige til kl 19.00.
 Ved skoledage forstås søgne mandage-fredage.
 Kortene udstedes af skolerne.
6.6.7 Skoleklassekort Skoleklasser, skolefritidsordninger og andre grupper kan købe et  

 upersonligt kort der er gyldigt i Alle zoner i H-omr.
Kortet kan købes til højst 2 voksne og 30 unge under 18 år (violet  

 skråstreg) Mindst 1 voksen og 1 ung skal rejse samtidig.
 Kortet er gyldigt mandag - fredag mellem 09.00 og 15.00. Sidste påstigning  

 skal ske senest 15.00.
 Kortet er dog gyldigt mellem 08.00 og 09.00 til busser og privatbanetog  

 uden for zonerne 1-4, 30-33 og 40-44.
 Kortene, der fås med gyldighed i 12 måneder, kan købes hos HTs kortsalg på  

 Toftegårds Plads.
6.6.8 Kort til værnepligtige Rejsekort for værnepligtige er gyldige til kørsel i Alle zoner i H-omr.
 Kortet er dog ikke gyldigt til busser i zonerne 1, 2 og 3.
6.6.9 Blindekort Kortene udstedes efter aftale mellem HT og Dansk Blindesamfund.
 Kortet gælder for kalenderåret og januar måned det følgende år.
 På kortet må også medtages en førerhund med Dansk Røde Kors emblem.
6.6.10 Arrangementskort Kortene sælges af HT til deltagere i større arragementer.
6.6.11 Copenhagen Card Kortet er et særligt turistkort, der er gyldigt i Alle zoner i H-omr.
I  

 tog er kortet gyldigt til 2. klasse.
Herudover giver kortet adgang til en  

 række seværdigheder.
 Kortene sælges med gyldighed i 24, 48 eller 72 timer til voksne og til  

 børn 5 - 11 år (inkl). Kortet sælges ikke til hunde.
 Kortet sælges på de fleste større DSB stationer og på en række hoteller.
6.6.12 Reserveret 6.7 Samarbejde med andre trafikselskaber 6.7.1 Togrejser til/fra/via H-omr Billetter og klippekort kan bruges til rejser ud af H-omr.
 Periode- og pensionistkort kan bruges til rejser til/fra eller via H-omr.
 I begge tilfælde skal købes billet til/fra den station hvor  

 billetten/kortet ikke længere gælder.
 Billetter mellem en station uden for H-omr og »En station i  

 hovedstadsområdet« gælder ikke til kørsel med busser i H-omr.
6.7.2 Samarbejde mellem HT, VT og STS HT, VT (Vestsjællands Trafikselskab) og STS (Storstrøms Trafikselskab) har  

 etableret et takstsamarbejde.
Det omfatter buslinier samt Østbanens  

 jernbanestrækninger, der krydser grænsen mellem H-omr og Storstrøms amt eller  

 Vestsjællands amt.
 Takstsamarbejdet omfatter ikke DSBs togstrækninger uden for H-omr.
For rejser over amtsgrænserne med ovennævnte busser og tog mellem HT, VT  

 og STS benyttes de billet- og korttyper, der gælder i hvert af selskaberne  

 til den del af rejsen, der foretages i det enkelte trafikselskabs område.
På  

 VTs og STSs kontantbilletter kan man dog gennemføre hele rejsen på begge  

 sider af amtsgrænsen.
Billetten gælder blot ikke til omstigning i H-omr.
Der sælges særlige grænseklippe- og månedskort gyldige til rejser med  

 busser mellem HT og VT.
Endvidere udsteder VT særlige abonnementskort til  

 uddannelsessøgende.
Disse gælder til rejser med HT, VT og DSB i  

 grænseområdet.
6.8 Andre regler 6.8.1 Barne- og klapvogne I tog Barne- og klapvogne kan medtages gratis i tog hvis der er plads.
 I internationale tog og InterCity tog gælder særlige bestemmelser.
I busser Barne- og klapvogne kan medtages gratis i alle busser, hvis de er  

 indrettet til det, og hvis der er plads.
Passageren skal selv sørge for at bære vognen ind og ud af bussen.
Vognen  

 skal stå på langs være bremset og under opsyn under kørslen.
6.8.2 Cykler I tog Der gælder bestemmelserne i afsnit 8.
I busser Man må ikke have cykler med i busser.
6.8.3 Driftsforstyrrelser HT, DSB og Privatbanerne påtager sig ikke erstatningsansvar for manglende  

 plads, svigtende korrespondance, forsinkelser, indstilling af driften eller  

 andre forstyrrelser.
 Der godtgøres ikke udgifter til alternativ transport.
 Ved længerevarende driftsstandsninger kan der ydes godtgørelse til kunder  

 med periodekort og pensionistkort.
Godtgørelsen fastsættes efter særlige regler, og krav skal være fremsat  

 inden 3 måneder efter driftsstandsningens ophør.
Godtgørelsen kan ydes i form  

 af en forlængelse af kortets gyldighed.
6.8.4 forbud Det er forbudt at medtage eksplosive stoffer, våben og ildelugtende  

 genstande eller andet, der kan genere øvrige kunder og personale.
Det er kun tilladt at samle underskrifter, sælge velgørenhedsmærker og  

 lignende med speciel tilladelse fra HT, DSB eller Privatbanerne.
Tilladelsen  

 gælder kun for det selskab der har givet den.
 Personalet kan bortvise personer med generende opførsel.
6.8.5 Glemte sager Busser Oplysning fås hos HTs kundeinformation.
DSB tog Glemte sager samles på DSB hittegodskontor.
Privatbanetog Glemte sager samles hos den pågældende privatbane.
Generelt 6.8.6 Hunde og andre husdyr Førerhunde med Røde Kors-emblem medtages i alle busser og tog uden  

 betaling Busser Hunde i snor kan medtages på visse buslinier.
Oversigt findes i HTs  

 køreplan.
For hunden betales som anført i det foregående.
 Hunde og andre dyr, der er anbragt i taske eller kurv, kan medtages i alle  

 busser uden betaling.
Tog Der gælder bestemmelserne i afsnit 8.
6.8.7 Informationsmateriale HTs og DSBs køreplaner og trafikkort kan købes på kortsalgssteder og/eller  

 på stationer.
6.8.8 Kørestole Sammenklappede kørestole kan medtages gratis når der er plads.
6.8.9 Mad og drikke Is, pølser og andre madvarer samt drikkevarer må ikke nydes i busser. Øl,  

 vin og spiritus må ikke nydes i S-tog.
6.8.10 Misbrug Misbrug af billetter/kort medfører inddragelse og erstatningskrav.
Kravet  

 kan søges opkrævet ad rettens vej gennem politianmeldelse.
6.8.11 Rygsække og anden større bagage I busser Bagagen skal under rejsen opbevares på bagagepladsen foran i bussen eller  

 på midter- eller bagperron.
Den kan kun medtages hvis der er plads og må ikke  

 være til gene for øvrige passagerer.
I tog Der gælder bestemmelserne i afsnit 8.
6.8.12 Ski, stave, kælke, skateboards og rulleskøjter I busser Ski, stave, kælke, skateboards og rulleskøjter kan tages med når der er  

 plads, og de ikke er til gene for øvrige passagerer.
Personer med  

 rulleskøjter på medtages dog ikke.
I tog Der gælder bestemmelserne i afsnit 8.
6.8.13 Tobaksrygning Tobaksrygning er ikke tilladt i busser.
I tog er rygning tilladt i  

 rygekupeer.
