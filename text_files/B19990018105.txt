Bekendtgørelse om interoperabilitet i  

 det transeuropæiske jernbanesystem for højhastighedstog1) I medfør af § 5, stk. 1, i lov nr. 1230 af 27. december 1996 om  

 Banestyrelsen m.v. og § 2, stk. 2, og § 8 i lov nr. 336 af 1. maj 1996 om  

 jernbanesikkerhed m.v., fastsættes:
§ 1. Hermed gennemføres Rådets  

 direktiv nr. 96/48/EF af 23. juni 1996 om interoperabilitet i det  

 transeuropæiske jernbanesystem for højhastighedstog.
Direktivet  

 er optaget som bilag til denne bekendtgørelse.
 § 2. De ved direktivet til medlemsstaterne  

 henlagte kompetencer udøves her i landet af Jernbanetilsynet, bortset  

 fra kompetencen i medfør af artikel 20, der udøves af  

 Trafikministeriet.
 § 3. For udstedelse af ibrugtagningstilladelse i  

 henhold til direktivets artikel 14 betales til Jernbanetilsynet et gebyr, der  

 fastsættes af Jernbanetilsynet.
 § 4. Bekendtgørelsen træder i kraft  

 den 4. april 1999.
Trafikministeriet, den 25. marts  

 1999 Sonja Mikkelsen /Lene B.
Rasmussen Bilag Rådets direktiv 96/48/EF  

 af 23. juli 1996  

 om interoperabilitet i det transeuropæiske jernbanesystem for  

 højhastighedstog RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 129 D, stk. 3, under henvisning til forslag fra Kommissionen1) under henvisning til udtalelse fra Det Økonomiske og Sociale  

 Udvalg2), under henvisning til udtalelse fra Regionsudvalget3), i henhold til fremgangsmåden i traktatens artikel 189  

 C4), og ud fra følgende betragtninger:
For at give unionsborgerne, de erhvervsdrivende og de regionale og lokale  

 administrative enheder mulighed for fuldt ud at udnytte de fordele, som  

 etableringen af et område uden indre grænser medfører,  

 bør der blandt andet gøres en indsats for at fremme  

 sammenkobling og interoperabilitet mellem de nationale jernbanenet for  

 højhastighedstog samt adgangen til disse net; en arbejdsgruppe på højt niveau bestående af  

 repræsentanter for medlemsstaternes regeringer, de europæiske  

 jernbaner og den europæiske jernbaneindustri, indkaldt af Kommissionen  

 efter opfordring fra Rådet i en resolution af 4. og 5. december 1989,  

 har udarbejdet en strategiplan for et transeuropæisk jernbanenet for  

 højhastighedstog; i december 1990 forelagde Kommissionen Rådet en meddelelse om dette  

 højhastighedstogsnet, som fik en positiv modtagelse i Rådets  

 resolution af 17. december 19905); ifølge traktatens artikel 129 C skal Fællesskabet  

 iværksætte enhver form for aktion, som måtte være  

 nødvendig for at sikre nettenes interoperabilitet, navnlig inden for  

 harmonisering af tekniske standarder; forretningsmæssig drift af højhastighedstog  

 forudsætter, at der er nøje sammenhæng mellem  

 infrastrukturens og det rullende materiels specifikationer; denne  

 sammenhæng er afgørende for ydeeevneniveau, sikkerhed,  

 servicekvalitet og omkostninger og ikke mindst for interoperabiliteten i det  

 transeuropæiske jernbanesystem for højhastighedstog; Rådets direktiv 91/440/EØF af 29. juli 1991 om udvikling af  

 Fællesskabets jernbaner6) indebærer, at  

 jernbanevirksomhederne skal have bedre adgang til medlemsstaternes  

 jernbanenet, og dette nødvendiggøre igen, at infrastruktur,  

 udstyr og rullende materiel opfylder kravet om interoperabilitet; det påhviler medlemsstaterne at håndhæve de sikkerheds-,  

 sundheds- og forbruger beskyttelsesregler, som generelt gælder for  

 jernbaner, under projektering og konstruktion, ibrugtagning og drift; sammen  

 med de lokale myndigheder har de derudover ansvar vedrørende  

 jordejendomsret, fysisk planlægning og miljøbeskyttelse; disse  

 forhold har særlig betydning i forbindelse med jernbanenet for  

 højhastighedstog; ifølge Rådets direktiv 85/337/EØF af 27. juni 1985 om  

 vurdering af visse offentlige og private projekters indvirkning på  

 miljøet7) skal der gennemføres en vurdering af  

 indvirkningerne på miljøet af nyanlæg til  

 jernbanefjerntrafik; der er store forskelle mellem de nationale retsforskrifter og mellem de  

 interne regler og tekniske specifikationer, som jernbanerne anvender; disse  

 nationale retsforskrifter og interne regler indeholder tekniske  

 fremgangsmåder, som er særegne for hvert lands industri; de  

 indeholder forskrifter om særlige dimensioner og anordninger og om  

 specielle egenskaber; denne situation skaber ikke mindst hindringer for, at  

 højhastighedstog kan køre i hele Fællesskabets  

 område på gunstige betingelser; denne situation har i årenes løb skabt meget snævre  

 forbindelser mellem de enkelte landes jernbaneindustrier og de nationale  

 jernbaner til skade for en effektiv åbning af markederne;  

 jernbaneindustrierne har brug for et åbent og konkurrencepræget  

 europæisk marked for at kunne udvikle deres konkurrenceevne på  

 verdensplan; der bør derfor fastlægges væsentlige krav  

 vedrørende det transeuropæiske jernbanesystem for  

 højhastighedstog for Fællesskabet som helhed; højhastighedssystemets udstrækning og kompleksitet har gjort  

 det praktisk nødvendigt at opdele det i delsystemer; for hvert  

 delsystem må der fastlægges væsentlige krav og  

 grundparametre for hele Fællesskabet, og det må fastlægges,  

 hvilke tekniske specifikationer, navnlig for komponenter og  

 grænseflader, der er nødvendige for at opfylde de  

 væsentlige krav; for visse delsystemer (miljø, brugere og drift)  

 udarbejdes der dog kun tekniske specifikationer for interoperabilitet (TSI),  

 hvis det viser sig nødvendigt for at sikre interoperabiliteten  

 på områderne infrastrukturer, energi, styringskontrol, signaler  

 og rullende materiel; iværksættelsen af bestemmelserne om interoperabilitet i det  

 transeuropæiske jernbanesystem for højhastighedstog må  

 ikke skabe uberettigede hindringer for så vidt angår  

 lønsomheden af at bevare sammenhængen i hver enkelt medlemsstats  

 bestående jernbanenet, idet det tilstræbes at fastholde det  

 mål, at højhastighedstogene skal køre på hele  

 Fællesskabets område; det må tillades, at en medlemsstat undlader at anvende visse TSI i  

 særlige tilfælde, samt at der fastsættes procedurer til  

 sikring af, at disse undtagelser er berettigede; ifølge traktatens  

 artikel 129 C skal der i Fællesskabets indsats med hensyn til  

 interoperabilitet tages hensyn til projekternes økonomiske  

 levedygtighed; for at opfylde de relevante bestemmelser om fremgangsmåderne ved  

 tilbudsgivning i jernbanesektoren og især Rådets direktiv  

 93/38/EØF1) skal ordregiverne anføre de  

 tekniske specifikationer i de generelle dokumenter eller i udbudsmaterialet i  

 forbindelse med de enkelte kontrakter; der bør tilvejebringes et  

 sæt europæiske specifikationer, der kan tjene som referencer for  

 disse tekniske specifikationer; i direktiv 93/38/EØF er en europæisk specifikation defineret  

 som en fælles teknisk specifikation, en europæiske teknisk  

 godkendelse eller en national standard til gennemførelse af en  

 europæisk standard; en harmoniseret europæisk standard udarbejdes  

 af en europæisk standardiseringsorganisation, Den Europæiske  

 Standardiseringsorganisation (CEN), Den Europæiske Komité for  

 Elektroteknisk Standardisering (CENELEC) eller Det Europæiske  

 Standardiseringsinstitut for Telekommunikation (ETSI) efter mandat fra  

 Kommissionen, og dens reference offentliggøres i De  

 Europæiske Fællesskabers Tidende; Fællesskabet har interesse i, at der findes et internationalt  

 standardiseringssystem, som er i stand til at udarbejde standarder, der  

 faktisk bruges af deltagerne i den internationale handel, og som lever op til  

 fællesskabspolitikkens krav; de europæiske  

 standardiseringsorganisationer bør derfor videreføre deres  

 samarbejde med de internationale standardiseringsorganisationer; ordregiverne fastlægger de yderligere specifikationer, som er  

 nødvendige som supplement til de europæiske specifikationer  

 eller andre standarder; disse specifikationer må ikke hindre  

 opfyldelsen af de væsentlige krav, der er harmoniseret på  

 fællesskabsplan, og som det transeuropæiske jernbanesystem for  

 højhastighedstog skal overholde; fremgangsmåderne ved vurdering af komponenternes overensstemmelse og  

 anvendelsesegnethed skal bygge på de moduler, der er vedtaget ved  

 afgørelse 93/465/EØF1); for at fremme udviklingen af  

 den berørte industri bør fremgangsmåder, der omfatter  

 kvalitetssikringssystemer, fremmes mest muligt; begrebet komponent omfatter  

 både materielle og immaterielle objekter, for eksempel programmel; vurdering af anvendelsesegnethed foretages for de komponenter, der er mest  

 afgørende for systemets sikkerhed, disponibilitet eller  

 økonomi; ordregiverne fastlægger i deres udbudsmateriale, navnlig for  

 komponenterne og under henvisning til de europæiske specifikationer, de  

 specifikationer, som fabrikanterne skal overholde i henhold til kontrakterne;  

 i den forbindelse skal komponenternes overensstemmelse hovedsagelig vurderes  

 med henblik på deres anvendelsesområde for at sikre systemets  

 interoperabilitet, og ikke kun med henblik på deres frie  

 omsætning på Fællesskabets marked; det er derfor ikke nødvendigt, at fabrikanten CE-mærker de  

 komponenter, som er omfattet af dette direktiv; det er tilstrækkeligt,  

 at fabrikanten afgiver en overensstemmelseserkæring på grundlag  

 af en vurdering af overensstemmelsen og/eller anvendelsesegnetheden, der er  

 gennemført efter de i direktivet foreskrevne procedurer; dette  

 berører ikke fabrikanternes forpligtelse til at CE-mærke visse  

 komponenter for at attestere deres overensstemmelse med andre relevante  

 fællesskabsbestemmelser; de delsystemer, som det transeuropæiske jernbanesystem for  

 højhastighedstog består af, skal underlægges en  

 verifikationsprocedure; de myndigheder, der er ansvarlige for at tillade  

 ibrugtagning, skal kunne forvisse sig om, at resultatet af projekterings-,  

 konstruktions- og ibrugtagningsfaserne er i overensstemmelse med de  

 gældende administrative, tekniske og driftsmæssige bestemmelser;  

 dette skal også gøre det muligt for fabrikanten at regne med  

 ligebehandling uanset land; der skal derfor udformes et modul, som  

 fastlægger principperne og betingelserne for EF-verifikation af  

 delsystemer; EF-verifikationsproceduren bygger på TSI; disse TSI udarbejdes efter  

 mandat fra Kommissionen af en fælles repræsentativ organisation  

 for infrastrukturforvalterne, jernbanevirksomhederne og industrien;  

 henvisning til TSI er nødvendig for at sikre interoperabilitet i det  

 transeuropæiske jernbanesystem for højhastighedstog, og for  

 disse TSI gælder bestemmelserne i artikel 18 i direktiv  

 93/38/EØF; de bemyndigede organer, der har til opgave at gennemføre  

 procedurerne for vurdering af komponenternes overensstemmelse eller  

 anvendelsesegnethed og verifikationsproceduren for delsystemer, skal, navnlig  

 hvis  der ikke foreligger europæiske specifikationer, samordne deres  

 afgørelser så snævert som muligt; Rådets direktiv 91/440/EØF foreskriver en  

 regnskabsmæssig adskillelse mellem aktiviteterne i forbindelse med  

 transportvirksomheden og aktiviteterne i forbindelse med forvaltningen af  

 jernbaneinfrastrukturen; med samme hensigt bør de specialiserede  

 afdelinger af jernbanernes infrastrukturforvaltere, som udpeges til  

 bemyndigede organer, have en sådan struktur, at de opfylder de  

 kriterier, der gælder for denne type organer; andre specialiserede  

 organer kan bemyndiges, hvis de opfylder de samme kriterier; tilvejebringelsen af interoperabilitet i det transeuropæiske  

 jernbanesystem for højhastighedstog er et projekt, der berører  

 hele Fællesskabet; hver for sig kan medlemsstaterne ikke træffe  

 de foranstaltninger, der skal til for at tilvejebringe en sådan  

 interoperabilitet; når nærhedsprincippet lægges til grund,  

 må denne indsats således gøres på  

 fællesskabsplan - UDSTEDT FØLGENDE DIREKTIV:
KAPITEL 1 Almindelige bestemmelser Artikel 1 1. I overensstemmelse med traktatens artikel 129 B og 129 C tager dette  

 direktiv sigte på at fastsætte betingelserne for på  

 Fællesskabets område at tilvejebringe interoperabilitetet i det  

 transeuropæiske jernbanesystem for højhastighedstog som  

 beskrevet i bilag I.
 2. Disse betingelser vedrører projektering, anlæg, udbygning  

 og drift af de infrastrukturer og det rullende materiel, som bidrager til  

 systemets funktion, og som skal tages i brug efter  

 ikrafttrædelsesdatoen for dette direktiv.
Artikel 2 I dette direktiv forstås ved:
 a)	»Det transeuropæiske jernbanesystem for  

 højhastighedstog«: den i bilag I beskrevne helhed, som består af  

 jernbaneinfrastrukurerne, herunder jernbanelinjerne og de faste anlæg,  

 i det transeuropæiske transportnet, som er konstrueret eller udbygget  

 til at blive gennemkørt ved høj hastighed, og det rullende  

 materiel, der er udformet til at gennemkøre disse infrastrukturer.
b)	»Interoperabilitet«: det transeuropæiske jernbanesystem for  

 højhastighedstogs egnethed til at muliggøre sikker og  

 kontinuerlig kørsel med højhastighedstog under udnyttelse af  

 den specificerede ydeevne.
Denne egnethed er afhængig af, at alle  

 forskriftsmæssige, tekniske og driftsmæssige betingelser for at  

 opfylde de væsentlige krav er til stede.
 c)	»Delsystemer«: det transeuropæiske jernbanesystem for  

 højhastighedstog er, som angivet i bilag II, opdelt i delsystemer af  

 strukturel eller funktionel karakter, for hvilke der skal fastlægges  

 væsentlige krav.
 d)	»Interoperabilitetskomponenter«: hver enkelt del, gruppe af dele,  

 underenhed eller komplet enhed af materiel, som indgår i eller er  

 bestemt til at indgå i et delsystem, som er direkte eller indirekte  

 afgørende for interoperabiliteten i det transeuropæiske  

 jernbanesystem for højhastighedstog.
 e)	»Væsentlige krav«: samtlige betingelser, der er fastsat i  

 bilag III, og som det transeuropæiske jernbanesystem for  

 højhastighedstog, dets delsystemer og interoperabilitetskomponenter  

 skal opfylde.
 f)	»Europæisk specifikation«: en fælles teknisk  

 specifikation, en europæisk teknisk godkendelse eller en national  

 standard til gennemførelse af en europæisk standard, som fastsat  

 i artikel 1, nr. 8-12, i direktiv 93/38/EØF.
 g)	»Tekniske specifikationer for interoperabilitet, i det  

 følgende benævnt »TSI«: de specifikationer, der gælder for  

 hvert delsystem med sigte på at opfylde de væsentlige krav ved at  

 skabe de nødvendige indbyrdes funktionelle forbindelser mellem  

 delsystemerne i det transeuropæiske jernbanesystem for  

 højhastighedstog og ved at sikre sammenhængen deri.
h)	»Repræsentativt fælles organ«: et organ sammensat af  

 repræsentanter for infrastrukturforvalterne, jernbanevirksomhederne og  

 industrien med den opgave at udarbejde TSI.
Ved »infrastrukturforvaltere«  

 forstås dem, der er omhandlet i artikel 3 og 7 i direktiv  

 91/440/EØF.
 i)	»Bemyndigede organer«: de organer, som har til opgave at vurdere  

 interoperabilitetskomponenternes overensstemmelse eller anvendelsesegnethed  

 eller at gennemføre proceduren for EF-verifikation af  

 delsystemerne.
Artikel 3 1. Dette direktiv indeholder for hvert delsystem bestemmelser om  

 parametre, interoperabilitetskomponenter, grænseflader og procedurer,  

 samt de betingelser for global sammenhæng inden for det  

 transeuropæiske jernbanesystem for højhastighedstog, der er  

 nødvendige for at opnå dets interoperabilitet.
2. Dette direktivs bestemmelser finder anvendelse med forbehold af andre  

 relevante fællesskabsbestemmelse.
For så vidt angår  

 interoperabilitetskomponenter kan opfyldelsen af dette direktivs  

 væsentlige krav dog gøre det nødvendigt at benytte  

 særlige europæiske specifikationer, der er udarbejdet med henblik  

 herpå.
Artikel 4 1. Det transeuropæiske jernbanesystem for højhastighedstog,  

 delsystemerne og interoperabilitetskomponenterne skal opfylde de  

 væsentlige krav, som gælder herfor.
 2. De supplerende tekniske specifikationer, der er omhandlet i artikel 18,  

 stk. 4, i direktiv 93/38/EØF, og som er nødvendige ud over de  

 europæiske specifikationer eller andre standarder, som er i brug i  

 Fællesskabet, må ikke stride mod de væsentlige krav.
KAPITEL II Tekniske specifikationer for interoperabilitet Artikel 5 1. For hvert delsystem udarbejdes der en TSI.
For delsystemer  

 vedrørende miljøforhold, driftsforhold eller brugerrelaterede  

 forhold udarbejdes der kun TSI, hvis det viser sig nødvendigt for at  

 sikre interoperabilitet på områderne infrastruktur, energi,  

 styringskontrol, signaler og rullende materiel.
 2. Delsystemerne skal være i overensstemmelse med TSI; denne  

 overensstemmelse skal opretholdes hele tiden under brugen af hvert  

 delsystem.
 3. Med det formål at tilvejebringe interoperabilitet i det  

 transeuropæiske jernbanesystem for højhastighedstog  

 fastlægger TSI følgende forhold, i det omfang det er  

 nødvendigt:
a)	de præciserer de væsentlige krav for delsystemerne og  

 deres grænseflader b)	de fastlægger de grundparametre, der er beskrevet i bilag II,  

 punkt 3, og som er nødvendige for at opfylde de væsentlige  

 krav c)	de fastsætter de betingelser, der skal overholdes for at leve  

 op til de krav, der stilles til hver af følgende kategorier af  

 jernbanelinjer:
-	jernbanelinjer, der specielt anlægges med henblik på  

 høje hastigheder -	jernbanelinjer, der specielt udbygges med henblik på  

 høje hastigheder -	jernbanelinjer, der specielt udbygges med henblik på  

 høje hastigheder, og som har særlige kendetegn på grund af  

 topografiske begrænsninger som følge af terrænforhold  

 eller beliggenhed i bymæssig bebyggelse d)	de fastsætter i særlige tilfælde eventuelle  

 gennemførelsesbestemmelser e)	de fastlægger, for hvilke interoperabilitetskomponenter og for  

 hvilke grænseflader der skal udarbejdes europæiske  

 specifikationer, herunder europæiske standarder, som er  

 nødvendige for at tilvejebringe interoperabilitet i det  

 transeuropæiske jernbanesystem for højhastighedstog under  

 overholdelse af de væsentlige krav f)	de angiver i hvert enkelt tilfælde, hvilke af de i  

 afgørelse 93/465/EØF definerede moduler eller, efter  

 omstændighederne, hvilke specifikke procedurer der skal anvendes ved  

 vurderingen af enten overensstemmelsen eller anvendelsesegnetheden af  

 interoperabilitetskomponenterne, samt EF-verifikationen af  

 delsystemerne.
 4. De pågældende TSI udgør ikke nogen hindring for  

 medlemsstaternes afgørelser om anvendelse af nye infrastrukturer eller  

 infrastrukturer, der udbygges til anden togtrafik.
 5. Overholdelsen af samtlige TSI gør det muligt at opbygge et  

 sammenhængende transeuropæisk jernbanesystem for  

 højhastighedstog, der på passende måde bevarer  

 sammenhængen i hver enkelt medlemsstats bestående  

 jernbanenet.
Artikel 6 1. Udkast til TSI udarbejdes af det repræsentative fælles  

 organ efter mandat fra Kommissionen fastlagt efter proceduren i artikel 21,  

 stk. 2. De pågældende TSI vedtages og revideres efter samme  

 fremgangsmåde.
De offentliggøres af Kommissionen i De  

 Europæiske Fællesskabers Tidende.
 2. Det repræsentative fælles organ har til opgave at forberede  

 revisionen og ajourføringen af TSI og at fremsætte alle nyttige  

 henstillinger til det i artikel 21 omhandlede udvalg på baggrund af den  

 tekniske udvikling eller udviklingen i de samfundsmæssige krav.
3. Der skal ved udarbejdelsen, vedtagelsen og revisionen af TSI tages  

 hensyn til de forventede omkostninger ved de tekniske løsninger, der  

 gør det muligt at opfylde dem med henblik på at fastlægge  

 og iværksætte de mest rentable løsninger.
Det  

 repræsentative fælles organ indsender med henblik herpå  

 sammen med hvert TSI-projekt et overslag over disse tekniske  

 løsningers forventede omkostninger og fordele for alle de  

 berørte økonomiske operatører og aktører.
4. Det repræsentative fælles organ skal jævnligt holde  

 det i artikel 21 omhandlede udvalg orienteret om arbejdet med udarbejdelsen  

 af TSI.
Udvalget kan til det repræsentative fælles organ  

 udarbejde hensigtsmæssige mandater og henstillinger med hensyn til  

 udformningen af de pågældende TSI på grundlag af de  

 væsentlige krav og en vurdering af omkostningerne.
 5. I forbindelse med vedtagelsen af hver TSI fastsættes  

 ikrafttrædelsesdatoen for denne TSI efter proceduren i artikel 21, stk.  

 2.
 6. Det fælles repræsentative organ skal fungere åbent og  

 gennemskueligt i overensstemmelse med Fællesskabets generelle  

 standardiseringsprocedurer.
Artikel 7 En medlemsstat kan undlade at anvende visse TSI, herunder for det rullende  

 materiel, i følgende tilfælde og situationer:
 a)	for et projekt vedrørende en ny jernbanelinje eller udbygning  

 af en eksisterende jernbanelinje med henblik på høje  

 hastigheder, som på tidspunktet for offentliggørelsen af disse  

 TSI befinder sig på et avanceret udviklingstrin.
 Den pågældende medlemsstat meddeler på forhånd  

 Kommissionen, at den har til hensigt at fravige reglerne, underretter den om,  

 hvor fremskredet projektet er, og forelægger den et dossier over,  

 hvilke TSI eller dele af TSI den ønsker at undlade at anvende, hvilke  

 bestemmelser den påregner at indføre i forbindelse med  

 gennemførelsen af projekter for at sikre interoperabiliteten på  

 længere sigt, og hvilke tekniske, administrative eller  

 økonomiske begrundelser der er for fravigelsen.
 b)	for et projekt vedrørende udbygning af en eksisterende  

 jernbanelinje med henblik på høje hastigheder, når  

 fritrumsprofil, sporvidde eller afstanden mellem sporene for denne  

 jernbanelinje er forskellig fra, hvad der gælder for  

 størstedelen af det europæiske jernbanenet, og når denne  

 jernbanelinje ikke er en direkte forbindelselinje med en anden medlemsstats  

 net for højhastighedstog, som udgør en del af det  

 transeuropæiske net for højhastighedstog.
Den pågældende medlemsstat meddeler på forhånd  

 Kommissionen, at den har til hensigt at fravige reglerne og forelægger  

 den et dossier over, hvilke TSI eller dele af TSI vedrørende de  

 fysiske parametre, der er nævnt i første afsnit, den  

 ønsker at undlade at anvende, hvilke bestemmelser den påregner  

 at indføre i forbindelse med gennemførelsen af projektet for at  

 sikre interoperabiliteten på længere sigt, hvilke  

 overgangsforanstaltninger der vil blive truffet til at sikre  

 driftskompatibiliteten, og hvilke tekniske, administrative eller  

 økonomiske begrundelser der er for fravigelsen c)	for projekter vedrørende nye jernbanelinjer eller udbygning  

 af eksisterende jernbanelinjer med henblik på høje hastigheder,  

 som gennemføres på denne medlemsstats område,  

 såfremt dens jernbanesystem er afsondret eller afskåret af havet  

 fra den øvrige del af Fællesskabets jernbanenet for  

 højhastighedstog.
Den pågældende medlemsstat meddeler på forhånd  

 Kommissionen, at den har til hensigt at fravige reglerne, og forelægger  

 den et dossier indeholdende den dokumentation, der er nævnt i litra b),  

 andet afsnit d)	for projekter vedrørende udbygning af eksisterende  

 jernbanelinjer med henblik på høje hastigheder, såfremt  

 anvendelsen  af disse TSI bringer projektets økonomiske levedygtighed  

 i fare.
Den pågældende medlemsstat meddeler på forhånd  

 Kommissionen, at den har til hensigt at fravige reglerne og forelægger  

 den et dossier over, hvilke TSI eller dele af TSI den ønsker at  

 undlade at anvende.
Kommissionen undersøger, om de af medlemsstaten  

 påtænkte foranstaltninger er begrundede og træffer  

 afgørelse efter proceduren i artikel 21, stk. 2.
KAPITEL III Interoperabilitetskomponenter Artikel 8 Medlemsstaterne træffer alle nyttige foranstaltninger for, at  

 interoperabilitetskomponenter:
-	kun markedsføres, hvis de gør det muligt at opnå  

 interoperabilitet i det transeuropæiske jernbanesystem for  

 højhastighedstog ved at opfylde de væsentlige krav -	benyttes inden for deres anvendelsesområde efter deres  

 bestemmelse og installeres og vedligeholdes hensigtsmæssigt.
 Disse bestemmelser er ikke til hinder for, at disse komponenter  

 markedsføres til andre formål, eller at de anvendes til  

 konventionelle jernbanelinjer.
Artikel 9 Medlemsstaterne må ikke under henvisning til dette direktiv forbyde,  

 begrænse eller hindre, at interoperabilitetskomponenter, som opfylder  

 direktivets bestemmelser, markedsføres på deres område med  

 henblik på anvendelse i det transeuropæiske jernbanesystem for  

 højhastighedstog.
Artikel 10 1. Medlemsstaterne anser de interoperabilitetskomponenter, for hvilke der  

 foreligger en EF-erklæring om overensstemmelse eller  

 anvendelsesegnethed som nærmere beskrevet i bilag IV, for at være  

 i overensstemmelse med de væsentlige krav i dette direktiv, der  

 gælder for dem.
 2. Om en interoperabilitetskomponent opfylder de væsentlige krav,  

 der gælder for den, fastslås på grundlag af de relevante  

 europæiske specifikationer, når sådanne findes.
 3. De europæiske specifikationers referencer offentliggøres i  

De Europæiske Fællesskabers Tidende.
 4. Medlemsstaterne offentliggør referencer for de nationale  

 standarder, hvortil de europæiske standarder er blevet omsat.
 5. Foreligger der ikke europæiske specifikationer, tilsender  

 medlemsstaterne de øvrige medlemsstater og Kommissionen de standarder  

 og tekniske specifikationer, der benyttes som grundlag for at vurdere, om de  

 væsentlige krav er opfyldt, jf. dog artikel 20, stk. 5.
Artikel 11 Opdager en medlemsstat eller Kommissionen, at europæiske  

 specifikationer ikke opfylder de væsentlige krav, kan det efter  

 proceduren i artikel 21, stk. 2, besluttes, at de pågældende  

 specifikationer eller ændringer af dem helt eller delvis trækkes  

 tilbage fra de publikationer, hvor de er nævnt; er der tale om  

 europæiske standarder skal det udvalg, der er nedsat ved Rådets  

 direktiv 83/189/EØF af 28. marts 1983 om en informationsprocedure med  

 hensyn til tekniske standarder og forskrifter1), først  

 høres.
Artikel 12 1. Konstaterer en medlemsstat en risiko for, at en  

 interoperabilitetskomponent, for hvilken der foreligger en EF-erklæring  

 om overensstemmelse eller anvendelsesegnethed, og som markedsføres og  

 anvendes efter sin bestemmelse, sætter opfyldelsen af de  

 væsentlige krav på spil, træffer den alle fornødne  

 foranstaltninger for at begrænse komponentens anvendelsesområde  

 eller forbyde dens anvendelse eller trække den tilbage fra markedet.  

 Medlemsstaten underrettet straks Kommissionen om de trufne foranstaltninger  

 og anfører grundene til beslutningen, herunder navnlig om afvigelsen  

 skyldes:
-	at de væsentlige krav ikke er overholdt -	at de europæiske specifikationer er anvendt forkert, hvis der  

 er henvist til disse specifikationer -	at de europæiske specifikationer er  

 utilstrækkelige.
2. Kommissionen holder snarest muligt samråd med de berørte  

 parter.
Konstaterer Kommissionen efter dette samråd, at  

 foranstaltningen er berettiget, giver den straks den medlemsstat, der har  

 taget initiativet, og de øvrige medlemsstater underretning herom.  

 Konstaterer Kommissionen efter samrådet, at foranstaltningen er  

 uberettiget, giver den straks den medlemsstat, der har taget initiativet,  

 samt fabrikanten eller dennes i Fællesskabet etablerede  

 repræsentant underretning herom.
Er den i stk. 1 omhandlede beslutning  

 motiveret med en mangel ved de europæiske specifikationer, benyttes  

 proceduren i artikel 11.
 3. Viser en interoperabilitetskomponent, for hvilken der foreligger en  

 EF-overensstemmelseserklæring, sig at være afvigende,  

 træffer den kompetente medlemsstat de nødvendige  

 foranstaltninger over for den, der har udstedt erklæringen, og  

 underretter Kommissionen og de øvrige medlemsstater herom.
 4. Kommissionen sørger for, at medlemsstaterne holdes underrettet  

 om denne procedures forløb og resultater.
Artikel 13 1. Når fabrikanten eller dennes i Fællesskabet etablerede  

 repræsentant skal udfærdige en EF-erklæring om  

 overensstemmelse eller anvendelsesegnethed for en  

 interoperabilitetskomponent, skal han anvende de bestemmelser, der er fastsat  

 i de pågældende TSI.
 2. Er det foreskrevet i TSI, gennemføres vurderingen af en  

 interoperabilitetskomponents overensstemmelse eller anvendelsesegnethed af  

 det bemyndigede organ, som fabrikanten eller dennes i Fællesskabet  

 etablerede repræsentant har anmodet derom.
 3. Er interoperabilitetskomponenter omfattet af andre  

 fællesskabsdirektiver, der vedrører andre aspekter,  

 anføres det på EF-erklæringen om overensstemmelse eller  

 anvendelsesegnethed, at interoperabilitetskomponenterne ligeledes opfylder  

 kravene i disse andre direktiver.
4. Har hverken fabrikanten eller dennes i Fællesskabet etablerede  

 repræsentant opfyldt de i stk. 1, 2 og 3 nævnte forpligtelser,  

 påhviler disse forpligtelser enhver, som markedsfører  

 interoperabilitetskomponenten.
De samme forpligtelser påhviler den, som  

 samler interoperabilitetskomponenter eller dele af  

 interoperabilitetskomponenter af forskellige oprindelse, eller som  

 fremstiller interoperabilitetskomponenter til eget brug, for så vidt  

 angår dette direktiv.
 5. Med forbehold af bestemmelserne i artikel 12 gælder  

 følgende:
 a)	Konstaterer en medlemsstat, at en  

 EF-overensstemmelseserklæring er udfærdiget uretmæssigt,  

 har fabrikanten eller dennes i Fællesskabet etablerede  

 repræsentant pligt til at bringe operabilitetskomponenten i  

 overensstemmelse og bringe overtrædelsen til ophør på de  

 betingelser, den pågældende medlemsstat fastsætter.
 b)	Bringes komponenten ikke i overensstemmelse, skal medlemsstaten  

 træffe alle nødvendige foranstaltninger for at begrænse  

 eller forbyde, at interoperabilitetskomponenten markedsføres, eller  

 sikre, at den trækkes tilbage fra markedet efter de procedurer, der er  

 fastlagt i artikel 12.
KAPITEL IV Delsystemer Artikel 14 Der påhviler hver enkelt medlemsstat at give ibrugtagningstilladelse  

 til delsystemer af strukturel art, der indgår i det  

 transeuropæiske jernbanesystem for højhastighedstog, når  

 de er anlagt på medlemsstatens område eller drives af  

 jernbaneselskaber, der er etableret i denne medlemsstat.
 Med henblik herpå træffer medlemsstaterne alle  

 fornødne foranstaltninger for at sikre, at delsystemerne ikke kan  

 tages i brug, medmindre de er projekteret, konstrueret og anlagt og/eller  

 drives på en sådan måde, at de relevante væsentlige  

 krav er opfyldt, når delsystemerne integreres i det  

 transeuropæiske jernbanesystem for højhastighedstog.
Artikel 15 Medlemsstaterne må ikke af grunde, som vedrører dette  

 direktiv, forbyde, begrænse eller hindre anlæggelse, ibrugtagning  

 og drift på deres område af delsystemer af strukturel art, som  

 indgår i det transeuropæiske jernbanesystem for  

 højhastighedstog, når de opfylder de væsentlige krav, jf.  

 dog bestemmelserne i artikel 19.
Artikel 16 1. Medlemsstaterne anser delsystemer af strukturel art, der indgår i  

 det transeuropæiske jernbanesystem for højhastighedstog, og for  

 hvilke der foreligger en EF-verifikationserklæring, for at opfylde  

 interoperabilitetskravet og de relevante væsentlige krav.
 2. Om et delsystem af strukturel art, der indgår i det  

 transeuropæiske jernbanesystem for højhastighedstog, opfylder  

 interoperabilitetskravet og de væsentlige krav, fastslås på  

 grundlag af TSI, når sådanne findes.
 3. Foreligger der ikke TSI, tilsender medlemsstaterne de andre  

 medlemsstater og Kommissionen en fortegnelse over de tekniske forskrifter,  

 der benyttes som grundlag for at vurdere, om de væsentlige krav er  

 opfyldt.
Artikel 17 Viser det sig, at TSI ikke fuldt ud opfylder de væsentlige krav, kan  

 sagen på anmodning af en medlemsstat eller på Kommissionens  

 initiativ forelægges for det i artikel 21 nævnte udvalg.
Artikel 18 1. Med henblik på udfærdigelse af en  

 EF-verifikationserklæring, skal ordregiveren eller dennes  

 repræsentant lade EF-verifikationsproceduren gennemføre af et  

 bemyndiget organ efter ordregiverens valg.
 2. Opgaven for det bemyndigede organ, som skal foretage EF-verifikation af  

 et delsystem, begynder med projekteringsfasen og omfatter hele  

 udførelsesfasen indtil godkendelsen forud for ibrugtagning af  

 delsystemet.
3. Det bemyndigede organ er ansvarligt for, at der oprettes et teknisk  

 dossier, som skal ledsage EF-verifikationserklæringen.
Det tekniske  

 dossier skal indeholde alle nødvendige dokumenter for  

 interoperabilitetskomponenternes overensstemmelse.
Det skal endvidere  

 indeholde alle relevante oplysninger om betingelserne for og  

 begrænsningerne i anvendelsen, instruktioner om vedligeholdelse,  

 løbende eller periodisk overvågning samt regulering og  

 vedligeholdelse.
Artikel 19 1. Konstaterer en medlemsstat, at et strukturelt delsystem, for hvilket  

 der foreligger en EF-verifikationserklæring ledsaget af et teknisk  

 dossier, ikke fuldt ud opfylder direktivets bestemmelser, herunder navnlig de  

 væsentlige krav, kan den anmode om, at der bliver foretaget supplerende  

 verifikationer.
2. Den medlemsstat, der har fremsat anmodningen, underretter  

 omgående Kommissionen om de forlangte supplerende verifikationer og  

 redegør for grundene til, at de forlanges.
Kommissionen indleder  

 straks proceduren i artikel 21, stk. 2.
KAPITEL V Bemyndigede organer Artikel 20 1. Medlemsstaterne underretter Kommissionen og de øvrige  

 medlemsstater om, hvilke organer der har fået til opgave at  

 gennemføre proceduren for vurdering af overensstemmelse eller  

 anvendelsesegnethed, jf. artikel 13, og verifikationsproceduren, jf. artikel  

 18, samt om hvert enkelt af organernes kompetenceområde.
Kommissionen tildeler dem identifikationsnumre.
I De  

 Europæiske Fællesskabers Tidende offentliggør og  

 ajourfører Kommissionen en fortegnelse over organerne og deres  

 identifikationsnumre samt deres kompetenceområder.
2. Medlemsstaterne skal overholde de i bilag VII anførte kriterier  

 for bedømmelse af de organer, der skal bemyndiges.
Organer, som  

 opfylder bedømmelseskriterierne i de relevante europæiske  

 standarder, formodes at opfylde ovennævnte kriterier.
3. En medlemsstat trækker sin godkendelse af et organ tilbage, hvis  

 det ikke længere opfylder kriterierne i bilag VII.
Den underretter  

 straks Kommissionen og de øvrige medlemsstater herom.
 4. Finder en medlemsstat eller Kommissionen, at et organ, der er  

 bemyndiget af en anden medlemsstat, ikke opfylder de relevante kriterier,  

 forelægges spørgsmålet for det i artikel 21 omhandlede  

 udvalg, som afgiver en udtalelse inden for en frist på tre  

 måneder; på baggrund af udvalgets udtalelse underretter  

 Kommissionen den berørte medlemsstat om alle de ændringer, der  

 er nødvendige, for at det bemyndigede organ kan bevare den status, der  

 er tildelt det.
 5. Samordningen af de bemyndigede organer iværksættes i givet  

 fald i overensstemmelse med artikel 21, stk. 4.
KAPITEL VI Udvalg Artikel 21 1. Kommissionen bistås af et udvalg, der består af  

 repræsentanter for medlemsstaterne, og som har Kommissionens  

 repræsentant som formand.
2. Kommissionens repræsentant forelægger udvalget et udkast  

 til de foranstaltninger, der skal træffes.
Udvalget afgiver en  

 udtalelse om dette udkast inden for en frist, som formanden kan  

 fastsætte under hensyn til, hvor meget det pågældende  

 spørgsmål haster.
Det udtaler sig med det flertal, der er  

 fastsat i traktatens artikel 148, stk. 2, for vedtagelse af de  

 afgørelser, som Rådet skal træffe på forslag af  

 Kommissionen.
Ved afstemninger i udvalget tillægges de stemmer, der  

 afgives af repræsentanterne for medlemsstaterne, den vægt, der er  

 fastlagt i nævnte artikel.
Formanden deltager ikke i afstemningen.
 Kommissionen vedtager de påtænkte  

 foranstaltninger, når de er i overensstemmelse med udvalgets  

 udtalelse.
Er de påtænkte foranstaltninger ikke i  

 overensstemmelse med udvalgets udtalelse, eller er der ikke afgivet nogen  

 udtalelse, forelægger Kommissionen straks Rådet et forslag til de  

 foranstaltninger, der skal træffes.
Rådet træffer  

 afgørelse med kvalificeret flertal.
 Har Rådet ved udløbet af en frist på  

 tre måneder regnet fra forslagets forelæggelse for Rådet  

 ikke truffet nogen afgørelse, vedtages de foreslåede  

 foranstaltninger af Kommissionen, medmindre Rådet med simpelt flertal  

 har udtalt sig mod de nævnte foranstaltninger.
 3. Udvalget kan drøfte ethvert spørgsmål om  

 interoperabilitet i det transeuropæiske jernbanesystem for  

 højhastighedstog.
 4. Udvalget kan i givet fald nedsætte arbejdsgrupper til at  

 bistå sig i udførelsen af sine opgaver, navnlig med henblik  

 på at sikre samordningen mellem de bemyndigede organer.
 5. Udvalget nedsættes straks ved dette direktivs  

 ikrafttræden.
KAPITEL VII Afsluttende bestemmelser Artikel 22 Enhver afgørelse truffet i medfør af dette direktiv om  

 vurdering af interoperabilitetskomponenters overensstemmelse eller  

 anvendelsesegnethed og om verifikation af delsystemer, der indgår i det  

 transeuropæiske jernbanesystem for højhastighedstog, samt  

 afgørelser truffet i medfør af artikel 11, 12, 17 og 19  

 begrundes nøje.
Afgørelsen meddeles den berørte part  

 så hurtigt som muligt med angivelse af klagemuligheder i henhold til  

 gældende ret i den pågældende medlemsstat og klagefrister i  

 forbindelse hermed.
Artikel 23 1. Medlemsstaterne ændrer og vedtager deres love og administrative  

 bestemmelser, således at anvendelse af interoperabilitetskomponenter og  

 ibrugtagning og drift af delsystemer, som er i overensstemmelse med dette  

 direktiv, tillades senest 30 måneder efter direktivets  

 ikrafttræden.
De underretter straks Kommissionen herom.
2. Når medlemsstaterne vedtager de i stk. 1 omhandlede bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De  

 nærmere regler for denne henvisning fastsættes af  

 medlemsstaterne.
Artikel 24 Kommissionen udarbejder hvert andet år en rapport om forbedringerne  

 i interoperabiliteten i det transeuropæiske jernbanesystem for  

 højhastighedstog, som den forelægger for Europa-Parlamentet og  

 Rådet.
Artikel 25 Dette direktiv træder i kraft 21 dage efter offentliggørelse  

 i De Europæiske Fællesskabers Tidende.
Artikel 26 Dette direktiv er rettet til medlemsstaterne.
 Udfærdiget i Bruxelles, den 23. juli 1996.
På Rådets vegne I.
Yates Formand 1) 2) 3) 4) 5) 6) 7) 1) 1) 1) Bilag I Det transeuropæiske jernbanesystem for  

 højhastighedstog 1. Infrastrukturer a)	Infrastrukturerne for det transeuropæiske jernbanesystem for  

 højhastighedstog er de infrastrukturer for jernbanelinjerne i det  

 transeuropæiske transportnet som defineret i henhold til  

 retningslinjerne i traktatens artikel 129 C De kan omfatte sammenkoblings- og forbindelseslinjer, navnlig forbindelser  

 mellem nye jernbanelinier eller jernbanelinier, der udbygges til  

 højhastighedstog, og banegårdene i byernes centrum, hvor  

 hastighederne skal tage hensyn til de lokale forhold.
 b)	Højhastighedslinjerne omfatter:
2. Rullende materiel Højhastighedstog med avanceret teknologi skal  

 konstrueres, så de sikrer en sikker og ubrudt afvikling af  

 kørslen:
3. Sammenhæng mellem infrastruktur og rullende materiel Drift af højhastighedstog kræver, at der er  

 nøje sammenhæng mellem infrastrukturens og det rullende  

 materiels egenskaber.
Af denne sammenhæng afhænger ydeevneniveau,  

 sikkerhed, servicekvalitet og omkostninger.
Bilag II DELSYSTEMER 1. I dette direktiv foretages en opdeling af det system, som  

 udgør det transeuropæiske jernbanesystem for  

 højhastighedstog, i delsystemer, der svarer til:
 1.1. områder, der er strukturelt defineret:
 1.2. områder, der er funktionelt defineret:
 2. For hvert delsystem er listen over aspekter med tilknytning til  

 interoperabilitet defineret i mandaterne til det fælles  

 repræsentative organ med henblik på udarbejdelsen af  

 TSI-projekter.
 I henhold til bestemmelserne i artikel 6, stk. 1,  

 fastlægges disse mandater efter proceduren i artikel 21, stk. 2.
 Listen over aspekter med tilknytning til  

 interoperabilitet, der er defineret i mandaterne, kan eventuelt  

 præciseres af det fælles repræsentative organ i  

 overensstemmelse med artikel 5, stk. 3, litra e).
 3. I henhold til artikel 5, stk. 3, litra b), betragtes især  

 følgende parametre for at være grundparametre i forbindelse med  

 gennemførelse af interoperabilitet:
GRUNDPARAMETRE 1) Bilag III VÆSENTLIGE KRAV 1.	Generelle krav 1.1.	Sikkerhed 1.1.1.	Projektering, konstruktion eller fremstilling samt  

 vedligeholdelse og overvågning af sikkerhedskritiske dele, herunder  

 navnlig dele, der har betydning for togenes kørsel på nettet,  

 skal garantere et sikkerhedsniveau, der svarer til de mål, der er  

 opstillet for nettet, også under specificerede svigtforhold.
 1.1.2.	De parametre, der vedrører kontakten mellem hjul og  

 skinner, skal følge de kriterier for kørselsstabilitet, som er  

 nødvendige for, at der kan gives garanti for sikker kørsel ved  

 den tilladte maksimalhastighed.
1.1.3.	De anvendte dele skal kunne modstå normale og  

 specificerede exceptionelle påvirkninger i hele deres levetid.
Der skal  

 ved passende midler sørges for, at hændelige svigt kun får  

 begrænsede følger for sikkerheden.
 1.1.4.	Faste anlæg og rullende materiel skal udformes og  

 materialer vælges med henblik på at begrænse frembringelse,  

 spredning og følger af ild og røg i tilfælde af  

 brand.
 1.1.5.	Anordninger, som er beregnet til at blive betjent af passagerer,  

 skal være udformet sådan, at anvisningsstridige, men  

 forudsigelige betjeningsmåder ikke medfører  

 sikkerhedsmæssig risiko.
1.2.	Pålidelighed og disponibilitet Overvågning og vedligeholdelse af faste eller mobile dele, der  

 indgår i togtrafikken, skal tilrettelægges, gennemføres og  

 kvantificeres således, at delene forbliver funktionsdygtige under  

 specificerede forhold.
1.3.	Sundhed 1.3.1.	Der bør ikke anvendes materialer i tog og  

 jernbaneinfrastrukturer, der i kraft af den måde, de anvendes på,  

 kan indebære sundhedsfare for personer, som skal færdes eller  

 opholde sig dér.
 1.3.2.	Materialerne skal vælges, behandles og anvendes  

 således, at afgivelse af skadelige eller farlige dampe eller gasser  

 begrænses, især i tilfælde af brand.
1.4.	Miljøbeskyttelse 1.4.1.	Miljøvirkningerne af at anlægge og drive det  

 transeuropæiske jernbanesystem for højhastighedstog skal  

 vurderes og tages i betragtning ved udformningen af systemet i  

 overensstemmelse med gældende fællesskabsbestemmelser.
 1.4.2.	Materialer i tog og infrastrukturer må ikke medføre  

 afgivelse af miljøskadelige eller -farlige dampe eller gasser,  

 især ikke i tilfælde af brand.
 1.4.3.	Det rullende materiel og energiforsyningssystemerne skal  

 konstrueres og fremstilles således, at de er elektromagnetisk  

 kompatible med installationer, anlæg og offentlige og private net, som  

 der er risiko for interferens med.
1.5.	Teknisk kompatibilitet Infrastrukturernes og de faste installationers tekniske  

 specifikaitoner skal være forenelige indbyrdes og med specifikationerne  

 for de tog, der skal køre på det transeuropæiske  

 jernbanesystem for højhastighedstog.
 Når det på dele af nettet viser sig vanskeligt at  

 overholde disse specifikationer, kan der benyttes midlertidige  

 løsninger, som garanterer fremtidig kompatibilitet.
2.	Særlige krav til de enkelte delsystemer 2.1.	Infrastrukturer 2.1.1.	Sikkerhed Der skal træffes passende foranstaltninger for at hindre adgang  

 til eller uønsket indtrængen på anlæg på de  

 jernbanelinjer, der gennemkøres med høj hastighed.
 Der skal træffes foranstaltninger til at begrænse farer  

 for personer, navnlig hvor stationer passeres af tog med høj  

 hastighed.
 Infrastrukturanlæg, som publikum har adgang til, skal  

 projekteres og udføres således, at sikkerhedsrisici for personer  

 begrænses (stabilitet, brand, adgang, evakuering, perroner osv.).
 Der skal træffes passende foranstaltninger for at tage hensyn  

 til de særlige sikkerhedsforhold i lange tunneler.
2.2.	Energi 2.2.1.	Sikkerhed Driften af energiforsyningssystemerne må ikke forringe  

 sikkherheden for hverken højhastighedstog eller personer (brugere,  

 driftspersonale, beboere langs jernbanelinjen og tredjemand).
2.2.2.	Miljøbeskyttelse Driften af elforsyningssystemerne må ikke give miljøgener  

 ud over de specificerede grænser.
2.2.3.	Teknisk kompatibilitet Det elforsyningssystem, der benyttes på det  

 transeuropæiske jernbanesystem for højhastighedstog skal:
- gøre det muligt for togene at yde de specificerede  

 præstationer - være kompatible med de strømaftagere, som togene er  

 udstyret med.
2.3.	Styringskontrol og signaler 2.3.1.	Sikkerhed Styringskontrol- og signalanlæg, der benyttes i det  

 transeuropæiske jernbanesystem for højhastighedstog, skal give  

 mulighed for togtrafik med et sikkerhedsnsiveau, der svarer til de  

 målsætninger, der er fastsat for nettet.
2.3.2.	Teknisk kompatibilitet Al ny infrastruktur og alt nyt rullende materiel til  

 højhastighedstrafik, som fremstilles eller udvikles efter vedtagelsen  

 af kompatible styringskontrol- og signalsystemer, skal tilpasses, så  

 det kan benytte disse systemer.
 Styringskontrol- og signaludstyr, der installeres i  

 togførerrummene, skal muliggøre normal drift under  

 specificerede forhold i det transeuropæiske jernbanesystem for  

 højhastighedstog.
2.4.	Rullende materiel 2.4.1.	Sikkerhed Det rullende materiels bærende konstruktioner og forbindelsen  

 mellem vognene skal være konstrueret således, at de rum, der er  

 beregnet til rejsende og togpersonale, er beskyttet i tilfælde af  

 sammenstød eller afsporing.
 Det elektriske udstyr må ikke forringe styringskontrol- og  

 signalanlæggenes funktionssikkerhed.
 Bremseteknikken og de påvirkninger, den forårsager, skal  

 være forenelige med sporenes, de tekniske installationers og  

 signalsystemernes konstruktion.
 Der skal træffes foranstaltninger vedrørende  

 spændingsførende komponenters tilgængelighed af hensyn til  

 personsikkerheden.
 Der skal forefindes anordninger, således at passagererne kan  

 gøre lokomotivføreren opmærksom på faresituationer,  

 og personalet kan komme i kontakt med ham.
 Indgangsdørene skal være udstyret med et luknings- og  

 åbningssystem, som garanterer de rejsendes sikkerhed.
 Der skal være nødudgange, og det skal være angivet,  

 hvor de befinder sig.
 Der skal træffes passende foranstaltninger for at tage hensyn  

 til de særlige sikkerhedsforhold i lange tunneler.
 Et nødbelysningsanlæg, der er tilstrækkelig  

 kraftigt og uafhængigt, er obligatorisk i togene.
 Togene skal være udstyret med et højttaleranlæg,  

 hvormed togpersonalet og kontrolcentre uden for toget kan give meddelelser  

 til passagererne.
2.4.2.	Pålidelighed og disponibilitet Det er vitale udstyr i forbindelse med hjul, trækkraft, bremser  

 og styringskontrol skal være konstrueret på en sådan  

 måde, at togets rejse kan fortsættes under specificerede  

 svigtforhold uden katastrofale følger for det udstyr, som stadig  

 fungerer.
2.4.3.	Teknisk kompatibilitet Det elektriske udstyr skal være kompatibelt med styringskontrol-  

 og signalanlæggenes funktionsdygtighed.
 Strømaftagernes specifikationer skal gøre det muligt for  

 togene at køre med de strømforsyningssystemer, som findes i det  

 transeuropæiske jernbanesystem for højhastighedstog.
 Det rullende materiels specifikationer skal gøre det muligt for  

 det at køre på alle de jernbanelinjer, som det er meningen, det  

 skal benytte.
2.5.	Vedligeholdelse 2.5.1.	Sundhed De tekniske installationer og de anvendte fremgangsmåder i  

 vedligeholdelsescentre og -værksteder må ikke udsætte  

 personer for sundhedsrisici.
2.5.2.	Miljøbeskyttelse De tekniske installationer og de anvendte fremgangsmåder i  

 klargøringscentre og -værksteder må ikke overskride det  

 tilladte niveau for gener for det omgivende miljø.
2.5.3.	Teknisk kompatibilitet Vedligeholdelsesanlæg til højhastighedstog skal give  

 mulighed for at gennemføre sikkerheds-, hygiejne- og komfortprocedurer  

 for alle de tog, som de er projekteret for.
2.6.	Miljø 2.6.1.	Sundhed Det transeuropæiske jernbanesystem for højhastighedstog  

 skal drives under overholdelse af de foreskrevne grænser for  

 støjgener.
2.6.2.	Miljøbeskyttelse Det transeuropæiske jernbanesystem for højhastighedstog  

 skal drives uden jordbundsvibrationer, som er uacceptable for aktiviteter og  

 omgivelser i kort afstand fra infrastrukturen og i normal  

 vedligeholdelsesstand.
2.7.	Driftsforhold 2.7.1.	Sikkerhed Tilvejebringelsen af sammenhæng i reglerne for drift af nettet  

 og for lokomotivførernes og togpersonalets kvalifikationer skal  

 garantere en sikker international drift.
 Vedligeholdelsesprocedurer og -frekvens, vedligeholdelsespersonalets  

 uddannelse og kvalifikationer samt kvalitetssikringssystemerne i de  

 pågældende driftsvirksomheders vedligeholdelsescentre og  

 -værksteder skal garantere et højt sikkerhedsniveau.
2.7.2.	Pålidelighed og disponibilitet Vedligeholdelsesprocedurer og -frekvens, vedligeholdelsespersonalets  

 uddannelse og kvalifikationer samt kvalitetssikringssystemerne i de  

 pågældende driftsvirksomheders vedligeholdelsescentre og  

 -værksteder skal garantere et højt driftssikkerheds- og  

 disponibilitetsniveau for systemet.
2.7.3.	Teknisk kompatibilitet Tilvejebringelsen af sammenhæng i reglerne for drift af nettene  

 og for lokomotivførernes, togpersonalets og  

 trafikforvaltningspersonalets kvalifikationer skal garantere en effektiv  

 drift af det transeuropæiske jernbanesystem for  

 højhastighedstog.
Bilag IV INTEROPERABILITETSKOMPONENTER EF-erklæring om:
-	overensstemmelse -	anvendelsesegnethed 1.	Interoperabilitetskomponenter EF-erklæringen anvendes for de interoperabilitetskomponenter,  

 der er relevante for interoperabiliteten i det transeuropæiske  

 jernbanesystem for højhastighedstog, og som er omhandlet i artikel 3.  

 Disse interoperabilitetskomponenter kan være:
1.1.	Generelt anvendelige komponenter Dette er komponenter, som ikke er specifikke for jernbanesystemet, og  

 som uden videre kan anvendes både dér og på andre  

 områder.
1.2.	Generelt anvendelige komponenter med særlige  

 specifikationer Dette er komponenter, der ikke i sig selv er specifikke for  

 jernbanesystemet, men som skal have særlig ydeevne, når de  

 anvendes på jernbaneområdet.
1.3.	Specifikke komponenter Dette er komponenter, som kun er beregnet til anvendelse i  

 jernbanesystemer.
2.	Anvendelsesområde EF-erklæringen vedrører:
-	enten et bemyndiget organs/bemyndigede organers vurdering af, om en  

 interoperabilitetskomponent isoleret set opfylder de tekniske  

 specifikationer, som den skal opfylde -	eller et bemyndiget organs/bemyndigede organers  

 vurdering/bedømmelse af en interoperabilitetskomponents  

 anvendelsesegnethed, når den betragtes som et led i det jernbanesystem,  

 den skal indgå i, navnlig i de tilfælde, hvor der er tale om  

 grænseflader; vurderingen/bedømmelsen skal ske i forhold til de  

 tekniske specifikationer, navnlig funktionsspecifikationer, som skal  

 kontrolleres.
 Til vurderingsprocedurerne i konstruktionsfasen og produktionsfasen  

 benytter de bemyndigede organer de moduler, der er defineret i  

 afgørelse 93/465/EØF, således som anført i  

 TSI.
3.	EF-erklæringens indhold EF-erklæringen om overensstemmelse eller anvendelsesegnethed og  

 de dokumenter, der ledsager den, skal dateres og underskrives.
 Erklæringen skal affattes på samme sprog som  

 instruktionshæftet og skal indeholde følgende elementer:
-	henvisninger til direktivet -	navn og adresse på fabrikanten eller dennes i  

 Fællesskabet etablerede repræsentant. (Der angives firmanavn og  

 fuld adresse.
Er der tale om en repræsentant, anføres  

 fabrikantens eller konstruktørens firmanavn også) -	beskrivelse af interoperabilitetskomponenten (mærke, type  

 osv.) -	angivelse af, hvilken procedure der er fulgt med henblik på  

 erklæring om overensstemmelse eller anvendelsesegnethed (artikel  

 13) -	alle relevante beskrivelser vedrørende  

 interoperabilitetskomponenten, herunder navnlig anvendelsesbetingelserne -	navn og adresse på det eller de bemyndigede organer, som har  

 medvirket i den procedure, der er fulgt for at konstatere overensstemmelsen  

 eller anvendelsesegnetheden, samt undersøgelsescertifikatets dato og,  

 i givet fald, varigheden af og betingelserne for certifikatets gyldighed -	i givet fald henvisning til de europæiske specifikationer -	identitet af underskriveren, der har fået fuldmagt til at  

 forpligte fabrikanten eller dennes i Fællesskabet etablerede  

 repræsentant.
Bilag V DELSYSTEMER EF-VERIFIKATIONSERKLÆRING EF-verifikationserklæringen og de dokumenter, der  

 ledsager den, skal dateres og underskrives.
 Erklæringen skal affattes på samme sprog som  

 det tekniske dossier og skal indeholde følgende elementer:
-	henvisninger til direktivet -	navn og adresse på ordregiveren eller dennes i  

 Fællesskabet etablerede repræsentant. (Der angives firmanavn og  

 fuld adresse.
Er der tale om en repræsentant, anføres  

 ordregiverens firmanavn også) -	kort beskrivelse af delsystemet -	navn og adresse på det bemyndigede organ, som har foretaget den  

 i artikel 18 omhandlede EF-verifikation -	henvisninger til dokumenterne i det tekniske dossier -	alle relevante bestemmelser, hvad enten de er foreløbige eller  

 endelige, som delsystemet skal overholde, herunder i givet fald  

 begrænsninger i eller betingelser for driften -	er EF-erklæringen foreløbig, angives dens  

 gyldighedsperiode -	underskriverens identitet.
Bilag VI DELSYSTEMER EF-VERIFIKATION 1.	EF-verifikationen er den procedure, hvorved et bemyndiget organ  

 efter anmodning fra ordregiveren eller dennes i Fællesskabet etablerede  

 repræsentant verificerer og kontrollerer, at et delsystem er:
 og at det kan sættes i drift.
 2.	Verifikationen af delsystemet finder sted i følgende etaper:
 3.	Det bemyndigede organ, der er ansvarligt for EF-verifikationen,  

 udsteder en overensstemmelsesattest til ordregiveren eller dennes i  

 Fællesskabet etablerede repræsentant, som derefter  

 udfærdiger EF-verifikationserklæringen og sender den til  

 tilsynsmyndigheden i den medlemsstat, hvor delsystemet er anlagt og/eller  

 drives.
 4.	Det tekniske dossier, der ledsager verifikationserklæringen,  

 skal indeholde:
5.	Overvågning 5.1.	Formålet med EF-overvågningen er at sikre, at  

 forpligtelserne ifølge det tekniske dossier er blevet opfyldt under  

 anlæggelsen/fremstillingen af delsystemet.
5.2.	 Det bemyndigede organ, der har til opgave at verificere  

 udførelsen, skal hele tiden have adgang til byggepladsen, til  

 fabrikations-, lager- og i givet fald præfabrikationslokalerne, til  

 prøveanlæggene og i det hele taget til ethvert sted, som organet  

 finder det nødvendigt at have adgang til for at udføre sin  

 opgave.
Ordregiveren eller dennes i Fællesskabet repræsenterede  

 repræsentant skal forelægge organet, eller lade det  

 forelægge, alle dokumenter af betydning herfor, herunder navnlig  

 arbejdstegningerne og den tekniske dokumentation for delsystemet.
5.3.	For at verificere udførelsen gennemfører det  

 bemyndigede organ regelmæssigt kontrol, hvorunder det sikrer sig, at  

 direktivet overholdes.
Det udsteder ved disse lejligheder en kontrolrapport  

 til de udførende parter.
Det kan forlange at blive tilkaldt til  

 byggepladsen ved bestemte faser i arbejdet.
5.4.	Det bemyndigede organ kan også aflægge uanmeldte  

 besøg på byggepladsen og i fabrikationslokalerne.
Under disse  

 besøg kan det bemyndigede organ gennemføre fuldstændig  

 eller delvis kontrol.
Det udfærdiger en besøgsrapport og i givet  

 fald en kontrolrapport til de udførende parter.
 6.	Til underbyggelse af den overensstemmelsesattest, der er udstedt af  

 det bemyndigede organ, der skal verificere et driftsklart delsystem,  

 deponeres det samlede tekniske dossier, der er omhandlet i punkt 4, hos  

 ordregiveren eller dennes i Fællesskabet etablerede repræsentant.  

 Det tekniske dossier vedlægges EF-verifikationserklæringen, som  

 ordregiveren sender til tilsynsmyndigheden i den pågældende  

 medlemsstat.
Ordregiveren opbevarer en kopi af det tekniske dossier i hele  

 delsystemets levetid.
Dossieret fremsendes til de øvrige  

 medlemsstater, som anmoder herom.
 7.	Hvert bemyndiget organ offentliggør regelmæssigt de  

 relevante oplysninger vedrørende:
 8.	Dokumenter og korrespondance om EF-verifikationsprocedurerne  

 udfærdiges på det/et af de officielle sprog i den medlemsstat,  

 hvor ordregiveren eller dennes repræsentant i Fællesskabet er  

 etableret, eller på et sprog, som denne accepterer.
Bilag VII MINIMUMSKRITERIER, SOM MEDLEMSSTATERNE SKAL TAGE HENSYN TIL  

 VED UDPEGELSE AF BEMYNDIGEDE ORGANER 1.	Organet, dets leder og det personale, som skal udføre  

 verifikationen, må hverken direkte eller som repræsentanter  

 være indblandet i projektering, fremstilling, konstruktion,  

 markedsføring eller vedligeholdelse af interoperabilitetskomponenterne  

 eller delsystemerne; de må heller ikke være indblandet i driften.  

 Dette udelukker ikke, at der kan udveksles tekniske oplysninger mellem  

 fabrikanten eller entreprenøren og det bemyndigede organ.
 2.	Organet og kontrolpersonalet skal udføre verifikationen med  

 den største faglige integritet og tekniske kompetence og være  

 uafhængige af enhver form for pression eller incitament, navnlig af  

 økonomisk art, som kunne øve indflydelse på deres  

 vurdering eller resultaterne af deres kontrol, især fra personer eller  

 grupper af personer, der har interesse i verifikationsresultaterne.
 3.	Organet skal råde over det nødvendige personale og  

 besidde de nødvendige midler til på fyldestgørende  

 måde at udføre de tekniske og administrative opgaver i  

 forbindelse med udførelsen af verifikation; det skal også have  

 adgang til det udstyr, der er nødvendigt for at gennemføre de  

 ekstraordinære verifikationer.
 4.	Kontrolpersonalet skal være i besiddelse af:
-	en god teknisk og faglig uddannelse -	tilstrækkeligt kendskab til forskrifterne for den kontrol, det  

 udfører, og tilstrækkelig erfaring med en sådan  

 kontrol -	den fornødne færdighed i at udarbejde de attester,  

 registre og rapporter, som gengiver resultaterne af den udførte  

 kontrol.
 5.	Kontrolpersonalet skal sikres fuld uafhængighed.  

 Aflønningen af hver enkelt ansat må hverken være  

 afhængig af, hvor mange kontroller den pågældende  

 udfører, eller af kontrollens resultater.
 6.	Organet skal tegne en ansvarsforsikring, medmindre det civilretlige  

 ansvar ifølge nationale retsregler dækkes af staten, eller  

 medlemsstaten selv er direkte ansvarlig for kontrollen.
 7.	Organets personale har tavshedspligt (undtagen over for de  

 kompetente administrative myndigheder i den stat, hvor det udøver sin  

 virksomhed) om alt, hvad det får kendskab til under udøvelsen af  

 sin virksomhed i henhold til dette direktiv eller enhver national  

 retsforskrift udstedt i medfør heraf.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 96/48/EF,EF-Tidende 1996 L 235 s. 6.
