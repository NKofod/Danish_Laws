Skriftlig fremsættelse (2. december  

 1998) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om social  

 pension og lov om børnetilskud og forskudsvis udbetaling af  

 børnebidrag. (Ændrede udbetalingsregler, ligestilling af  

 samlevende med gifte m.v.).
(Lovforslag nr.
L 113).
 Som led i aftalen om finansloven for 1999 mellem  

 Regeringen og Venstre, Det Konservative Folkeparti, CentrumDemokraterne og  

 Kristeligt Folkeparti foreslås ændringer i lov om social  

 pension.
Det foreslås, at samlevende ligestilles med  

 ægtefæller, således at førtidspensionisters og  

 folkepensionisters pensionstillæg og personligt tillæg  

 indtægtsreguleres også på grundlag af en evt. samlevers  

 indtægter.
Dermed sikres en højere grad af ligestilling mellem  

 ægtefæller og samlevende.
 Herudover foreslås, at udbetalte sygedagpenge og  

 arbejdsløshedsdagpenge samt kontanthjælp fratrækkes i de  

 tilfælde, hvor førtidspension tilkendt efter pensionslovens  

 § 14 medfører efterbetaling af pension for samme periode, som de  

 nævnte udbetalinger vedrører.
Efter de gældende regler indgår udbetalte  

 syge- og arbejdsløshedsdagpenge i indtægtsgrundlaget for  

 beregning af pension i tilfælde, hvor der er ret til efterbetaling i  

 forbindelse med tilkendelse af førtidspension.
Dette medfører  

 dobbeltforsørgelse i et vist omfang.
Det foreslås, at udbetalte sygedagpenge og  

 arbejdsløshedsdagpenge fratrækkes i en eventuel efterbetaling i  

 forbindelse med tilkendelse af førtidspension.
I sammenhæng  

 hermed foreslås det også i loven tydeliggjort, at  

 kontanthjælp tilsvarende fratrækkes i den sociale pension.
 Desuden foreslås, at den sociale pension for  

 fremtidens pensionister skal udbetales bagud.
Social pension udbetales i dag forud.
Det foreslås,  

 at nytilkendte sociale pensioner fremover udbetales bagud.
Begrundelsen for forslaget er bl.a., at de fleste  

 lønudbetalinger og offentlige forsørgelseydelser udbetales  

 bagud.
Da pensioner er forudbetalt, får disse personer i dag på  

 tidspunktet for overgang til social pension samlet en dobbeltindkomst.
 Forslaget medfører ikke, at den samlede sum, der  

 over tid i alt udbetales til pensionisten, bliver ændret.
 Endvidere indeholder lovforslaget forslag om, at de  

 særlige regler for udbetaling af skattekompenserende tillæg til  

 pensionister ophæves gradvist.
Efter gældende regler udbetales et tillæg til  

 pensionister bosiddende i kommuner, hvor den samlede kommune-, amts- og  

 kirkeskatteprocent overstiger 31,8 pct.
Denne grænse reguleres ikke,  

 hvilket har medført, at der nu udbetales tillæg til pensionister  

 i langt de fleste kommuner.
Det foreslås derfor, at grænsen for  

 tillæg fra 1. januar 1999 forhøjes til 32,2 pct. og herefter  

 årligt forhøjes med 0,4 procentpoint.
Endelig indeholder lovforslaget forslag om ændring i  

 lov om børnetilskud og forskudsvis udbetaling af børnebidrag af  

 afgrænsningen af, om en person kan betragtes som enlig.
Herudover  

 foreslås i børnetilskudsloven, at den særlige svarfrist  

 på 2 måneder, der er fastsat i loven med hensyn til særlig  

 bekræftelse af status som enlig, af administrative grunde  

 nedsættes til en frist på én måned.
 Idet jeg iøvrigt skal henvise til lovforslaget og  

 bemærkningerne hertil, skal jeg på Regeringens vegne anbefale  

 forslaget til Tingets hurtige og velvillige behandling.
