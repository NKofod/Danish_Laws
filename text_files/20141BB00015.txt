Fremsat den 23. oktober 2014 af Torsten Schack Pedersen (V), Mette Dencker (DF), Simon Emil Ammitzbøll (LA) og Tom Behnke (KF) Forslag til folketingsbeslutning om nærhed i retsbetjeningen Folketinget pålægger regeringen inden udgangen af folketingsåret 2014-15 at fremsætte forslag, der sikrer, at »éndommersager« afvikles ved afdelingskontoret i de retskredse, hvor der er etableret afdelingskontorer under hovedtingstedet Bemærkninger til forslaget I forbindelse med retskredsreformen pr. 1. januar 2007 blev der etableret en række afdelingskontorer forskellige steder i Danmark  i Thisted, Grenaa, Tønder og Haderslev.
Afdelingskontorerne blev etableret dér, hvor afstanden til et hovedtingsted blev vurderet til at være for lang, men også ud fra retssikkerhedsmæssige betragtninger.
 Desværre har det vist sig, at afvikling af lokale retssager m.v. trods forsikringer om en fortsat lokal forankring i fortsat stigende grad sker ved hovedtingstederne.
 Det underminerer nærheden i retssystemet, og de hidtidige erfaringer viser, at der en tendens til, at selv lokale sager med mange lokale vidner ikke afvikles ved afdelingskontorerne (se REU alm. del  spm. 943-946 (2013-14)).
 For forslagsstillerne er det afgørende, at man udnytter ressourcerne inden for retsvæsenet mest effektivt, men det må ikke gå ud over kvalitet og nærhed.
 Når der er tale om retssager med kun én dommer, er det forslagsstillernes opfattelse, at det er mere hensigtsmæssigt og effektivt, at dommeren tager til afdelingskontoret, end at tiltalte, vidner, advokater m.v. skal tage til hovedtingstedet.
Skriftlig fremsættelse Torsten Schack Pedersen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om nærhed i retsbetjeningen.
(Beslutningsforslag nr.
B 15) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
