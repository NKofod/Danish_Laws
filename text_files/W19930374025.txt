Medlemmet havde lønarbejde som underviser og søgte dagpenge for  

 sommerperioden, hvor han var ledig.
Herudover var han beskæftiget med  

 selvstændig virksomhed, der solgte kurser og udførte honoraropgaver.
 Direktoratet nægtede dagpenge, da direktoratet ikke fandt det  

 sandsynliggjort, at medlemmets arbejde med den selvstændige virksomhed kunne  

 udføres uden for normal arbejdstid.
Ankenævnet fandt, at medlemmet var berettiget til dagpenge.
Nævnet  

 lagde herved vægt på, at medlemmet allerede havde vist, at han kunne udføre  

 sin selvstændige virksomhed ved siden af et fuldtidsarbejde, og at han i sine  

 kursusaftaler havde en fortrydelsesret.
Medlemmet havde lønarbejde som underviser.
Herudover var han beskæftiget  

 med en selvstændig virksomhed, der solgte kurser og udførte honoraropgaver.  

 Han ledigmeldte sig den 5. juni 1992.
 Arbejdsløshedskassen meddelte, at man anså medlemmet for omfattet af  

 reglerne om sæsonarbejde og havde vurderet, at han stod til rådighed for  

 arbejdsmarkedet.
Medlemmet oplyste supplerende, at han stadig var momsregistreret og at  

 hans kursusvirksomhed bestod af standardkurser, hvorfor forberedelsen kun  

 bestod i at samle undervisningsmaterialer og evt. holde et møde med  

 arrangøren.
Dette møde foregik oftest i dagtimerne.
Afholdelsen af kurser  

 skete normalt i den periode, hvor han ikke var ledig, og en eventuel  

 kursusaftale ville ikke forhindre ham i at overtage arbejde, da der var  

 indbygget en fortrydelsesret for begge parter i kursusaftalerne.
Han udsendte  

 en gang om året en meddelelse om, hvilke kurser han kunne tilbyde i det  

 kommende år.
 Endelig oplyste han om sine honoraropgaver i foråret 1992: Kurserne var  

 afholdt den 16., 23. og 30. januar, den 17. - 19. og 23. marts og den 29. maj  

 + 3 dage brugt til møder og interviews og ca. 4 timer om måneden til  

 administration.
 Af selvangivelsen for 1991 fremgik, at der i var indkomst og overskud af  

 selvstændig virksomhed, men at den væsentligste indkomst stammede fra  

 A-indkomst.
 Den 24. august 1992 meddelte medlemmet, at han dags dato var kommet i  

 arbejde.
 Arbejdsløshedskassen fandt, at medlemmet ikke opfyldte betingelserne for  

 at modtage dagpenge, fordi han tilbagevendende havde kursusopgaver og  

 periodevis drev selvstændig virksomhed.
 Arbejdsløshedskassen lagde vægt på, at han havde afholdt kurser fra kl.  

 9.00 - 21.00 og derved var kommet over de tilladte 15 timer og at han var  

 beskæftiget med virksomheden hele tiden bortset fra ledighedsperioder.
Medlemmet ankede afgørelsen og anførte, at han i årene 1988-1991 kunne få  

 dagpenge i sommerperioden under de samme arbejdsforhold og derfor ikke kunne  

 forstå, at han ikke kunne få dagpenge nu.
Han oplyste, at han ikke afholdt  

 kurser i den periode, han ønskede dagpenge for, hvorfor det måtte være  

 underordnet, om kurserne kunne ligge udenfor sædvanlig arbejdstid.
Han havde  

 kun en gang holdt kursus kl. 9.00 - 21.00 og hans virksomhed havde i alt  

 taget 5 dage i foråret og altså ikke 15 timer pr. uge.
 Medlemmet mente ikke, at hans kursusaktiviteter i efteråret kunne have  

 betydning for, om han var dagpengeberettiget i sommerperioden.
Medlemmet havde været momsregistreret siden 1986, og han havde foretaget  

 skattemæssige fradrag for erhvervsbetingede udgifter og angivet skattemæssigt  

 overskud af den selvstændige virksomhed.
Endvidere fremgik det, at medlemmet  

 i 1991 har haft en faktureret indkomst på 41.216 kr.
 Direktoratet fandt, at medlemmet ikke var berettiget til dagpenge i  

 forbindelse med sin ledigmeldelse den 5. juni 1992.
 Direktoratet lagde til grund, at den selvstændige virksomhed kunne anses  

 for bibeskæftigelse, da den var udført sideløbende med lønarbejde og tids- og  

 indkomstmæssigt udgjorde en mindre del i forhold til lønarbejdet.
 Direktoratet fandt det ikke sandsynliggjort, at arbejdet med virksomheden  

 til enhver tid kunne udføres uden for normal arbejdstid.
I sin klage til ankenævnet anført medlemmet, at han kun havde søgt  

 dagpenge for sommerperioden, i hvilken han ikke havde beskæftiget sig med den  

 selvstændige virksomhed, som dog fortsat var momsregistreret.
Han anførte, at  

 han som sæsonbeskæftiget havde krav på at få dagpenge i ledighedsperioden, da  

 han i denne periode var fuldt ledig til at påtage sig lønarbejde.
Direktoratet bemærkede, at det forhold, at medlemmet havde valgt at lægge  

 sin kursusvirksomhed i samme periode som lønarbejdet ikke medførte, at han  

 ikke var omfattet af reglerne i bekendtgørelsen.
Han fandtes endvidere ikke  

 at være ophørt med virksomheden.
 Direktoratet fastholdt, at det ikke fandtes sandsynliggjort, at  

 virksomheden til enhver tid kunne udføres uden for normal arbejdstid.
 Ankenævnet fandt, at medlemmet var berettiget til dagpenge i forbindelse  

 med sin ledigmeldelse pr. den 5. juni 1992.
 Ankenævnet lagde vægt på, at medlemmet allerede havde vist, at hans  

 selvstændige bibeskæftigelse kunne udføres ved siden af lønarbejde, og at han  

 i sine kursusaftaler havde en fortrydelsesret.
 Ankenævnet ændrede således Direktoratet for Arbejdsløshedsforsikringens  

 afgørelse.
