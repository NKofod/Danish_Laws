Skriftlig fremsættelse (25. oktober 2006) Kirkeministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om ændring af lov om folkekirkens økonomi og  

 lov om domstolsbehandling af gejstlige læresager (Finansiering af  

 præstestillinger  

 m.v.) (Lovforslag nr.
L 53).
 Formålet med lovforslaget er at styrke kompetencerne til at  

 disponere lokalt samt at sikre, at præster, der har Kirkeministeriet som  

 ansættelsesmyndighed, omfattes af lov om domstolsbehandling af gejstlige  

 læresager,  

 uanset om præsten er tjenestemandsansat eller overenskomstansat.
 Lovforslaget indeholder derfor 3 hovedpunkter:
   

 	  

 Menighedsrådene får  

 adgang til at finansiere præstestillinger ud over dem, der finansieres af  

 fællesfonden og staten, men således, at de pågældende ansættes af  

 kirkeministeren efter ansættelseslovens bestemmelser.
   

 	  

 Den særlige  

 finansieringsform for særpræstestillinger afskaffes, sådan at alle  

 præstestillinger, der finansieres centralt, finansieres på samme vis - dvs.  

 med  

 en 40/60-fordeling mellem finansloven og fællesfonden.
  

 	  

 Reglerne om  

 domstolsbehandling af gejstlige læresager ændres således, at disse regler  

 også  

 kommer til at gælde for overenskomstansatte præster.
Hensigten hermed er at  

 sikre, at overenskomstansatte præsters forkyndelse er underlagt samme vilkår  

 som tjenestemandsansatte præster.
Forslaget om adgang til lokal finansiering af nye  

 præstestillinger er en genfremsættelse af et lovforslag, kirkeministeren  

 fremsatte i sidste Folketingssamling, men som dengang blev udsat for at  

 afvente  

 drøftelserne i strukturarbejdsgruppen.
Disse drøftelser er nu afsluttet og  

 som  

 bekendt 1. behandlede Folketinget den 24. oktober 2006 et lovforslag, som  

 udmønter en stor del af strukturarbejdsgruppens forslag.
Jeg finder derfor, at tiden er inde til at genfremsætte  

 forslaget om lokal finansiering af nye præstestillinger.
På et enkelt punkt  

 er  

 forslaget ændret i forhold til tidligere  nemlig sådan, at det nu  

 foreslås, at  

 der alene skal være mulighed for varig ansættelse i disse stillinger.
Hermed  

 imødekommes de betænkeligheder i forhold til en tidsbegrænset ansættelse, som  

 kom frem her i Tinget i sidste samling, og som Den danske Præsteforening også  

 har givet udtryk for.
Omlægningen af finansieringen af de centralt finansierede  

 præstestillinger betyder, at stillinger som særpræst igen finansieres på  

 samme  

 måde som sognepræstestillinger.
Dermed vil retstilstanden være som indtil  

 1998.
Forslaget giver biskopperne bedre muligheder for at  

 fastsætte stillingsindholdet efter menighedens behov, herunder behovet for  

 betjening af sygehuse, fængsler og andre institutioner m.v.
Det er ikke  

 hensigten, at antallet af stillinger, hvortil menighedsrådene har  

 indstillingsret, skal ændres.
Kirkeministeriet vil følge denne udvikling nøje  

 og om nødvendigt gennem regelfastsættelse sikre fastholdelsen af antallet af  

 stillinger, som menighedsrådene har indstillingsret til.
 Idet jeg i øvrigt henviser til lovforslaget og de  

 bemærkninger, der ledsager det, skal jeg indstille dette til velvillig  

 behandling  

 i det høje Ting.
