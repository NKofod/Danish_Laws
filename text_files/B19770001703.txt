VI MARGRETHE DEN ANDEN, af Guds Nåde Dronning, gør  

 vitterligt: Herved fastsættes følgende bestemmelser for Det kongelige danske  

 Kunstakademis konservatorskole: Retsfforskriften vedrører følgende  

 lovgivning: K LOV nr 289 af 27/04/1994 Formål.
 § 1.  Kunstakademiets konservatorskole har som  

 læreanstalt under tilsyn af ministeriet for kulturelle anliggender til opgave  

 at give uddannelse i konservering og restaurering af billedkunst, grafik og  

 kulturhistoriske genstande samt på kunstnerisk og videnskabeligt grundlag at  

 fremme udviklingen og forskningen inden for disse områder.
 Afdelinger.
 § 2.  Konservatorskolen består af 3 afdelinger:  

 kunstlinien, grafisk restaureringslinie og kulturhistorisk linie.
 Stk. 2.  Fælles laboratorier driver forskning og giver  

 undervisning, der kan søges af samtlige studerende.
 Skolens styrelse.
§ 3.  Kunstakademiets konservatorskole ledes af en  

 rektor og et fagråd.
Konservatorskolens enkelte afdelinger ledes af en  

 afdelingsleder.
 Rektor, prorektor og administrationen.
§ 4.  Rektor og prorektor vælges for en 3-årig periode  

 blandt konservatorskolens 3 afdelingsledere.
Valget foretages af fagrådet.
 Stk. 2.  Valget afgøres ved almindeligt stemmeflertal.  

 Ved stemmelighed mellem 2 eller flere kandidater foretages omvalg mellem  

 disse.
Stk. 3.  Rektor repræsenterer konservatorskolen udadtil.  

 Rektor er ansvarlig for den daglige ledelse af skolens administration og har  

 den umiddelbare forvaltning af sager, som ikke i henhold til anordning eller  

 reglement behandles af fagrådet eller de enkelte afdelinger.
Rektor kan dog  

 træffe beslutning i alle sager, når rektor skønner, at de ikke tåler  

 opsættelse.
Meddelelse om de trufne beslutninger tilstilles snarest fagrådet  

 eller afdelingerne.
Stk. 4.  Rektor fordeler sager til fagrådet og  

 afdelingerne og udfærdiger om fornødent forskrifter for sagernes ekspedition.  

 Rektor påser, at de kollegiale organers beslutninger er lovlige og drager  

 omsorg for deres udførelse.
Rektor kan afgøre almindelige, løbende sager, der  

 ikke giver anledning til tvivl.
 Stk. 5.  Rekrtor kan pålægge de kolligiale organer eller  

 en eller flere af de ved konservatorskolen ansatte lærere eller  

 tekniskadministrative medarbejdere at drøfte og afgive udtalelse om ethvert  

 emne af betydning for skolen.
 Stk. 6.  Rektor har tilsyn med kunstværker,  

 mueseumsgenstande, arkivalier m.v., der tilgår koservatorskolen som  

 studiemateriale.
 Stk. 7.  Rektor har tilsyn med konservatorskolens  

 virksomhed, bygninger, materiel og samlinger m.m.
 Stk. 8.  Rektor underskriver på koservatorskolens vegne.
 Stk. 9.  Rektor afgiver efter udløbet af hvert studieår  

 til ministeriet for kulturelle anliggender en beretning om konservatorskolens  

 virksomhed i det forløbne studieår.
 Stk. 10.  Rektor har møde- og taleret i  

 konservatorskolens kollegiale organer og disses udvalg.
§ 5.  Prorektor er rektors stedfortræder og bistår i  

 øvrigt med varetagelse af rektors opgaver.
Ved rektors forfald overtager  

 prorektor smtlige rektors opgaver.
§ 6.  Administrator ansættes af ministeriet for  

 kulturelle anliggender efter indstilling fra konservatorskolens fagråd.
Han  

 står til rådighed for skolens rektor, varetager på rektors vegne skolens  

 administration og fører på rektors vegne det daglige tilsyn med skolens  

 bygninger og inventar.
Til udførelse af nævnte virksomhed bevilges der ham  

 den fornødne medhjælp.
Stk. 2.  Administrator foretager de sager, der afgøres  

 af rektor, og udfører efter rektors anvisninger de beslutninger, som træffes  

 af denne.
Administrator forbereder i samarbejde med rektor de sager, der  

 behandles i fagrådet, og udfører de beslutninger, som rådet træffer.  

 Administrator medunderskriver rektors skrivelser og underskriver efter  

 bemyndigelse fra rektor.
 Stk. 3.  Administrator yder efter rektors bestemmelse  

 konservatorskolens kollegiale organer og afdelinger rådgivende og praktisk  

 bistand ved alle administrative opgaver, herunder ved udarbejdelse af  

 budgetforslag.
Stk. 4.  Administrator er over for rektor ansvarlig for,  

 at givne bevillinger anvendes i overensstemmelse med formålet.
Han er i  

 henhild til gældende regler ansvarlig for konservatorskolens kasse- og  

 regnskabsvæsen.
 Stk. 5.  Administrator har møde- og taleret i  

 konservatorskolens kollegiale organer og disses udvalg samt i det i § 20  

 nævnte fællesudvalg.
 Fagrådet.
§ 7.  Fagrådet består af indtil 12 medlemmer, således  

 at lærerne har 6 repræsentanter, de studerende 3 repræsentanter og det  

 tekniske-administrative personale indtil 3 repræsentanter.
Konservatorskolens  

 3 afdelingsledere er fødte medlemmer af fagrådet.
Ved valget af  

 lærerrepræsentanter skal sikres, at tekstilområdet og fælleslaboratorierne er  

 repræsenteret.
Ved valget af de studerendes repræsentanter skal sikres, at  

 skolens 3 faglige linier er repræsenteret.
Ved valget af det  

 teknisk-administrative personales repræsentanter skal sikres, at  

 kunstakademiets fælles TAP-personale også er repræsenteret.
Stk. 2.  Rektor er formand for fagrådet.  

 Lærerrepræsentanterne vælges af og blandt lærerforsamlingen.
De studerendes  

 repræsentanter vælges af elevforsamlingen.
Det teknisk-administrative  

 personales repræsentanter vælges af medarbejderforsamlingen.
 Stkl. 3. For hver af de valgte repræsentanter vælges en suppleant efter  

 reglerne i stk. 2.
Stk. 4.  Kunstakademiets bibliotek har 1 repræsentant  

 valgt af og blandt denne institutions biblioteksfaglige personale.
Den  

 pågældende har kun stemmeret i sager, der angår biblioteket.
 Stk. 5.  Fagrådets funktionsperiode er 1 år.
 Fagområdets kompetence.
§ 8.  Fagrådet er koservatorskolens øverste kollegiale  

 myndighed.
Det afgør alle sager, der angår konservatorskolen som helhed eller  

 berøre mere end een afdeling.
 Stk. 2.  Fagrådet udarbejder efter bidrag fra de enkelte  

 afdelinger forslag til ny anordnig og reglement, jfr. § 18, stk. 1, og  

 udarbejder ordensreglement.
 Stk. 3.  Fagrådet udarbejder med henblik på indstilling  

 til ministeriet for kulturelle anliggender konservatorskolens budgetforslag.  

 Fagrådet fordeler de givne bevillinger og stillinger til forskere og lærere.  

 Fagrådet træffer beslutning om udnytelse af lokaler og udstyr.
 Stk. 4.  Fagrådet træffer efter indstilling fra et  

 sagkyndigt udvalg afgørelse om ansættelse eller idstilling om ansættelse af  

 heltidsbeskæftigede lærere og videnskabelige medarbejdere.
 Stk. 5.  Fagrådet træffer beslutning om oprettelse,  

 nedlæggelse, deling eller sammenlægning af afdelinger og laboratorier.
 Stk. 6.  Fagrådet træffer besluttning om relegation af  

 studerende.
Stk. 7.  Fagrådet kan nedsætte faste og midlertidige  

 udvalg til at forberede eller afgøre sager inden for bestemte af fagrådet  

 fstsatte sagsområder.
Hvis der i et udvalg idvælges et eller flere medlemmer  

 uden for fagrådsmedlemmernes kreds, kan udvalget dog ikke tillægges  

 besluttende myndighed.
Udvalgene skal have samme forholdsmæssige  

 sammensætning som fagrådet, medmindre samtlige rådsmedlemmer er enige om en  

 anden sammensætning.
Stk. 8.  Fagrådet fastsætter selv sin forretningsorden.  

 Der indkaldes til møde, når formanden finder det nødvendigt, eller når det  

 ønskes af mindst 2 medlemmer.
Fagrådet er beslutningsdygtigt, når mindst  

 halvdelen af rådets medlemmer er til stede.
Til gyldig beslutning kræves  

 almindeligt flertal blandt demtilstedeværende medlemmer.
I tilfælde af  

 stemmelighed er formandens stemme afgørende. 1/4 af samtlige rådsmedlemmr kan  

 een gang forlange en afstemning om en bestemt sag udskudt til et senere møde.
 Stk. 9.  Formanden underskriver på fagrådets vegne.
 Stk. 10.  Formanden foranlediger, at der optages et  

 beslutningsreferat.
 § 9.  Fagrådet afgør efter regler fastsat af  

 ministeren for kulturelle anliggender generelle sager vedrørende  

 undervisningens form og indhold, studieordningen samt om optagelse og  

 bedømmelse af studerende og udarbejder efter bidrag fra afdelingslederne en  

 samlet studieplan for hele skolen.
 Stk. 2.  I de i stk. 1 nævnte sager har det  

 teknisk-administrative personales repræsentanter ingen stemmeret, medens hver  

 af de studerende repræsentanter har 2 stemmer.
 Afdelingslederne.
§ 10.  Hver enkelt af de i § 2 nævnte afdelinger ledes  

 af en afdelingsleder, som udpeges af fagrådet.
Stk. 2. Det påhviler  

 afdelingslederen efter drøftelse i afdelingsforsamlingen at udarbejde  

 afdelingens bidrag til konservatorskolens årlige studieplan.
For den enkelte  

 studerende tilrettelægges studiet ved et samarbejde mellem afdelingslederen  

 og den studerende.
 Stk. 3.  Afdelingslederen afgiver efter drøftelse i  

 afdelingsforsamlingen indstilling til fagrådet om afdelingens budget, om  

 lokaler og udstyr.
 Stk. 4.  Afdelingslederen træffer efter drøftelse i  

 afdelingsforsamlingen beslutning om anvendelse af cde afdelingen tildelte  

 bevillinger, lokaler, materiel m.v.
 Stk. 5.  Afdelingslederen træffer efter drøftelse i  

 afdelingsforsamlingen beslutning om ansættelse af ikke-faste timelønnede  

 lærere.
 Stk. 6.  Afdelingslederen udarbejder efter drøftelse i  

 afdelingsforsamlingen forslag til fagrådet om afdelingens nedlæggelse, deling  

 eller sammenlægning med andre afdelinger.
 Afdelingsforsamlingen.
 § 11.  Afdelingsforsamlingen består af  

 afdelingslederen, afdelingens studerende og det pædagogiske og  

 teknisk-administrative personale.
 Stk. 2.  Afdelingsforsamlingen fastsætter selv sin  

 forretningsorden.
 Fælles laboratorier.
 § 12.  Hvert enkelt af de i § 2, stk. 2, nævnte fælles  

 laboratorier ledes af en laboratorieleder.
Stk. 2.  Laboratorielederen afgiver efter drøftelse med  

 de ved laboratoriet ansatte indstilling til fagrådet om laboratoriernes  

 budget, lokaler og udstyr.
Laboratorielederen udarbejder forslag til fagrådet  

 om laboratoriets nedlæggelse, deling eller sammenlægning med andre  

 laboratorier.
 Valgforsamlinger.
§ 13.  De ved konservatorskolens faste, heltidsansatte  

 lærere, bortset fra de i § 2 nævnte afdelingsledere, timelærere med  

 ansættelsesbrev, deltidsbeskæftigede lærere med en arbejdsforpligtelse på  

 mindst 125 timer pr. skoleår samt forskningsstipendiater udgør  

 lærerforsamlingen, der konstitueres for eet år ad gangen.
Forsamlingen  

 fastsætter selv sin forretningsorden.
§ 14.  Samtlige ved konservatorskolen tilmeldte  

 studerende, herunder videreuddannelsesstuderende, udfør elevforsamlingen, der  

 konstitueres for eet år ad gangen.
Forsamlingen fastsætter selv sin  

 forretningsorden.
§ 15.  Samtlige til konservatorskolen knyttede  

 teknisk-administrative medarbejdere udgør medarbejderforsamlingen, der  

 konstitueres for eet år ad gangen.
Forsamlingen fastsætter selv sin  

 forretningsorden.
 § 16.  Ingen kan samtidig være medlem af mere end een  

 af konservatorskolens valgforsamlinger.
 Særlige regler.
 § 17.  Fungerer et kollegialt organ ikke, ellr  

 fungerer det i strid med denne ordning eller andre for konservatorskolen  

 gældende regler, kan ministeren for kulturelle anliggender fastsætte en  

 midlertidig styrelsesordning for det pågældende område.
 § 18.  Regler om undervisningens form og idhold, om  

 studieordningen samt om optagelse og bedømmelse af studerende og ansættelse  

 af lærere fastsættes af ministeren for kulturelle anliggender, der drager  

 omsorg for reglernes offentliggørelse.
 Stk. 2.  Regler om valg efter denne anordning fastsættes  

 af ministeren for kulturelle anliggender.
 § 19.  Relegation af en studerende kan af denne  

 indbringes for ministeren for kulturelle anliggender.
 Fællesregler for Det kgl. danske Kunstakademis institutioner.
§ 20.  Kunstakademiets fællesudvalg består af 12  

 medlemmer.
Medlemmerne er arkitektskolens, billedkunstskolernes og  

 konservatorskolens rektorer og prorektorer, 1 repræsentant for henholdsvis  

 arkitektskolens, billedkunstskolernes og konservatorskolens studerende, valgt  

 af og blandt de respektive skolers fagrådsmedlemmer og 1 repræsentant for  

 henholdsvis arkitektskolens, billedkunstskolernes og koservatorskolens  

 teknisk-administrative personale, valgt af og blandt de respektive skolers  

 fagrådsmedlemmer.
 Stk. 2.  Overbibliotekaren tiltræder som medlem i sager,  

 der vedrører Kunstakademiets bibliotek.
Stk. 3.  Fællesudvalgets repræsentanter for de  

 studerende og det teknisk-administrative personale vælges for eet år ad  

 gangen.
Funktionsperioden følger de øvrige kollegiale organer ved skolerne.
 Stk. 4.  Fællesudvalget vælger selv sin formand og  

 dennes stedfortræder blandt sine medlemmer af lærere.
 Stk. 5.  Fællesudvalget fastsætter selv sin  

 forretningsorden.
Stk. 6.  Fællesudvalget afgør sager, der vedrører  

 forholdet mellem 2 ellr flere af de i stk. 1 og 2 nævnte institutioner og  

 afgiver indstilling til ministeriet for kulturelle anliggender i sager, der  

 kræver dettes afgørelse.
I sager som vedrører skolernes fællesværksteder,  

 indkaldes den pågældende værkstedsleder med ret til at afgive udtalelse.
Stk. 7.  Fællesudvalget træffer efter indstilling fra  

 Kunstakademiets bibliotek beslutnig i bibliotekssager, hvis afgørelse ikke  

 ifølge særligt reglement er henlagt til biblioteket.
Fællesudvalget afgiver  

 indstilling til ministeriet for kulturelle anliggender i bibliotekssager, der  

 kræver ministeriets afgørelse.
 Stk. 8.  Fællesudvalget kan af sin midte nedsætte  

 særlige udvalg til at behandle bestemte sagsområder eller sager mellem  

 bestemte af de i stk. 1 og 2 nævnte institutioner.
 Stk. 9.  Formanden afgør sammen med præsidenten for  

 Akademiet for de skønne Kunster alle spørgsmål om personale, lokaler,  

 samlinger m.m., der vedrører forholdet mellem akademiet og kunstakademiets  

 institutioner.
§ 21.  Kunstakademiets bibliotek er statens  

 hovedbibliotek for arkitektur, billedhuggerkunst og malerkunst.
Biblioteket  

 er tilknyttet skolerne og virker både som studiesamling til støtte for  

 undervisningen og som offentligt bibliotek.
 Stk. 2.  Ministeren for kulturelle anliggender  

 udfærdiger et særligt reglement for bibliotekets virksomhed efter  

 fællesudvalgets indstilling.
 VAlg og funktionsperioder.
§ 22.  Alle valg efter denne anordning finder sted i  

 marts måned.
Funktionsperioder der efter denne anordning begynder den 1.  

 april.
 Overgangs- og ikrafttrædelsesbestemmelser.
 § 23.  Anordningen har virkning fra den 1. januar  

 1977.
 § 24.  Den af ministeriet for kulturelle anliggender  

 tiltrådte midlertidige styrelsesordnig for koservatorskolen forlænges indtil  

 1. april 1977.
 Givet på Amalienborg, den 14. januar  

 1977.
 Under Vor Kongelige Hånd og Segl.
 MARGRETHE R.
 Niels Matthiasen.
