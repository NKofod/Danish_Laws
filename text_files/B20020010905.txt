Bekendtgørelse om ændring af  

 bekendtgørelse  

 om dagpenge under ferie § 1 I bekendtgørelse nr. 134 af 1. marts 2001 om dagpenge under ferie  

 foretages efter forhandling med Landsarbejdsrådet følgende  

 ændringer:
 1. § 3, stk. 4, affattes således:
»Stk. 4. Man kan ikke for samme ferie få dagpenge under  

 ferie og løn eller indtægter, der træder i stedet herfor,  

 jf. dog § 13, stk. 1, 2 og 6.« 2. I § 8, stk. 1, ændres »2. maj« til »1.  

 maj«.
 3. I § 8, stk. 3, udgår »seniorydelse«.
 4. § 8, stk. 5, nr. 5, affattes således:
»5) Støtte efter § 136 i Arbejdsmarkedsstyrelsens  

 bekendtgørelse nr. 30 af 21. januar 2002 om en aktiv  

 arbejdsmarkedsindsats (jobrotation).« 5. I § 10, stk. 2, ændres »2. maj« til »1.  

 maj«.
 6. Overskriften til § 13 affattes således:
»Optjent og overført ferie efter ferieloven  

 m.v.« 7. § 13 affattes således:
 »§ 13. Hvis man har optjent ferie efter ferieloven mv., skal  

 man højst have holdt 25 dage minus antallet af feriedage med dagpenge,  

 før man kan få dagpenge under ferie, jf. dog stk. 2, 3, 4,  

 5, 6 og 8.
 Stk. 2. Hvis ferie efter ferieloven mv. holdes i en 6 dages  

 uge, skal a-kassen omregne feriedagene til en 5 dages uge ved at gange med  

 5/6.
 Stk. 3. Hvis man har ret til feriedage med dagpenge som  

 dimittend, jf. § 10, skal man først holde den ferie, man har  

 optjent efter ferieloven mv., jf. § 11, før man kan få  

 dagpenge under ferie.
 Stk. 4. Hvis en arbejdsgiver har fastsat ferie mellem jul og  

 nytår efter § 17, stk. 2, i ferieloven, kan man uanset  

 stk. 1, 2 og 3, få dagpenge under ferie, selv om ferien mellem jul  

 og nytår endnu ikke er holdt.
 Stk. 5. Ferie, der er overført til det næste  

 ferieår efter §§ 19 eller 40 i ferieloven, sidestilles med holdt  

 ferie i stk. 1, 2 og 3 i det ferieår, ferien overføres  

 fra.
 Stk. 6. Ferie, der er overført fra et tidligere  

 ferieår efter §§ 19 eller 40 i ferieloven, indgår ikke i de  

 optjente feriedage i stk. 1, 2 og 3. Den overførte ferie skal dog  

 holdes, før man kan få dagpenge under ferie.
 Stk. 7. Hvis man har fået feriepenge efter ferielovens  

 § 30, stk. 2 eller 3, eller § 38 uden at have holdt ferien,  

 anses man for at have holdt det antal feriedage, der svarer til  

 feriepengene.
Stk. 8. Uanset stk. 1, 2, 3 og 5 kan en ledig få  

 dagpenge under ferie for søgnehelligdage, der indgår i en  

 ferie.« 8. I § 14 indsættes efter stk. 1 som nyt  

 stykke:
»Stk. 2. Hvis man har overført ferie til næste  

 ferieår efter ferieloven mv., skal man dokumentere det over for  

 a-kassen, jf. § 13, stk. 5.« Stk. 2 bliver herefter stk. 3.
§ 2 Bekendtgørelsen træder i kraft den 1. maj 2002. Den finder  

 anvendelse fra og med optjeningsåret 2001. § 13, stk. 5 og 6  

 finder dog anvendelse fra og med optjeningsåret 2000.1) Arbejdsdirektoratet, den 1. marts  

 2002 Jesper Hartvig Pedersen /Søren Balslev 1)   Der udarbejdes en vejledning til  

 bekendtgørelsen.
