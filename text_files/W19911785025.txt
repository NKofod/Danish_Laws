 Særlig sagkyndig er ikke part i en taksationssag.
 Taksationskommissionens afgørelse om honorar til samme kan derfor ikke  

 ankes.
Den 25. november 1991 har overtaksationskommissionen for Nordjyllands og  

 Viborg Amtsrådskreds afsagt følgende K E N D E L S E:
i sagen OTAX 11/1991 Anke af honorarspørgsmål i sagen vedrørende fastsættelse af erstatning til  

 ejeren af ejendommen matr. nr. 53 Thisted Bygrunde i anledning af, at et  

 areal af ejendommen ved lokalplan er udlagt til vejformål.
 Taksationskommissionen for Viborg Amtsrådskreds har til brug ved sin  

 behandling af erstatningsspørgsmålet anmodet ejendomsmægler Jørgen  Gravesen  

 og ejendomsmægler Hugo Larsen, begge Thisted, om som sagkyndige at fremkomme  

 med en vurderingserklæring, jfr. § 59, stk. 2, i lov om offentlige veje.  

 Honoraret for denne bistand har taksationskommissionen fastsat til 4.000 kr.  

 til hver.
 Denne honorarfastsættelse har begge ejendomsmæglere indbragt for  

 overtaksationskommissionen med påstand om forhøjelse, idet de har gjort  

 gældende, at det fastsatte beløb er for lille set i forhold til den medgåede  

 tid.
 Overtaksationskommissionen har i denne anledning truffet følgende  

 afgørelse:
Allerede fordi de sagkyndige ikke er parter i sagen og således ikke har  

 ankebeføjelse efter § 54, stk. 1, i lov om offentlige veje b e s t e m m e s:
 Anken af honorarspørgsmålet afvises.
