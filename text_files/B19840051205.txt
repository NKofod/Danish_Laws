 I medfør af lodslovens § 8 og efter forhandling med industriministeriet  

 fastsættes:
 § 1.  Ved ankomst, afgang samt under forhaling i Århus  

 havn skal følgende skibe have lods ombord:
a.
Tankskibe på 1500 tons dødvægt eller derover, b. tankskibe, der er lastet med brandfarlige væsker med et flammepunkt  

 under 23 grader celsius, c. tankskibe, der er lastet med, eller som har urensede tanke, der senest  

 har indeholdt, farlige flydende kemikalier, som er medtaget i International  

 Maritime Organization's »Code for the Construction and Equipment of  

 Ships Carrying Dangerous Chemicals in Bulk« samt d. ikke-gasfri gastankskibe.
 Stk. 2.  Bestemmelsen i stk. 1, litra a, finder ikke  

 anvendelse på et skib, hvis fører mindst 5 gange inden for de sidste 6  

 måneder har anløbet Århus havn med det pågældende skib.
 § 2.  Overtrædelse af bekendtgørelsen straffes i  

 medfør af lodslovens § 23, stk. 1, med bøde eller hæfte, medmindre højere  

 straf er forskyldt efter anden lovgivning.
 § 3.  Bekendtgørelsen træder i kraft den 1. november  

 1984.
