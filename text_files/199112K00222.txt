Nr LSF 222 Forslag til Lov om ændring af lov om arbejdsformidling og  

 arbejdsløshedsforsikring m.v. (Moratorieordning) Fremsat af Lilli Gyldenkilde (SF) Tommy Dinesen (SF) Pernille Frahm (SF)  

 Gade (SF) Jes Lunde (SF) den 7. februar 1992 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 632 af 2. september 1991, som ændret ved lov nr. 927 af  

 27. december 1991, foretages følgende ændringer:
 1. I § 55 indsættes efter stk. 3 som nyt stykke:
» Stk. 4. Et medlem, der har gennemført et 2. arbejdstilbud,  

 og som ikke senere har afvist et arbejds- eller uddannelsestilbud, har uanset  

 betingelserne i stk. 1 ret til dagpenge.« Stk. 4-5 bliver herefter stk. 5-6.
 2. I § 55 ændres i stk. 5, der bliver stk. 6,  

 »stk. 1 og 4« til: »stk. 1, 4 og 5«.
§ 2 Stk. 1. Loven træder i kraft ved bekendtgørelsen i Lovtidende.
 Stk. 2. Medlemmer, der har mistet dagpengeretten i 1992, kan  

 genindtræde i denne ret fra lovens ikrafttræden, hvis de opfylder  

 betingelserne i § 1, nr. 1.
Bemærkninger til lovforslaget Almindelige bemærkninger I 1988 blev lov om arbejdstilbud til ledige ændret, således at en ledig  

 på et tidspunkt kan miste dagpengeretten på grund af 26 ugers reglen, uanset  

 at vedkommende har modtaget alle tilbudte arbejds- og uddannelsestilbud.  

 Alene i 1992 risikerer ca. 7.000 ledige at miste dagpengeretten af denne  

 grund.
 Forhåbentlig vil forhandlingerne om aktivering og om dagpengesystemet m.v.  

 føre til løsninger, der giver disse ledige en chance for at komme ind på  

 arbejdsmarkedet.
 Men forhandlingerne vil formentlig tage nogle måneder, og det er dybt  

 urimeligt, at nogle ledige skal smides ud af dagpengesystemet, bare fordi de  

 tilfældigvis falder for 26-ugers-reglen i de uger og måneder, hvor der  

 forhandles.
SF foreslår derfor en moratorieordning, der indebærer, at de nævnte ledige  

 fortsat kan oppebære arbejdsløshedsdagpenge.
Det skal opfattes som en  

 midlertidig foranstaltning, men der er ikke fastsat en tidsfrist.
Varigheden  

 afhænger nemlig dels af, hvor længe ovennævnte forhandlinger varer, dels af,  

 hvornår nye aktiveringstilbud eller lignende derefter kan fremskaffes til de  

 berørte personer.
Bemærkninger til lovforslagets enkelte bestemmelser Til § 1 I dag mister en ledig sin dagpengeret 21/2 år efter udløbet af 2.  

 arbejdstilbud, medmindre vedkommende har skaffet sig andet arbejde i  

 mellemtiden.
Bestemmelserne i § 1 sikrer, at vedkommende i denne situation  

 kan bevare dagpengeretten, såfremt de øvrige betingelser herfor er opfyldt.  

 Det forudsættes, at den ledige ikke har sagt nej til et arbejds- eller  

 uddannelsestilbud og således havde haft mulighed for at bevare  

 dagpengeretten.
Til § 2 Bestemmelsen indebærer, at ledige, der har mistet dagpengeretten, fordi §  

 1 ikke har været gældende hele 1992, kan genindtræde i dagpengeretten.
Den  

 mellemliggende periode kan eventuelt betragtes som en »død periode«  

 i dagpengemæssig forstand.
Nærmere regler herom kan fastsættes administrativt  

 i medfør af § 55, stk. 5 (6), i lov om arbejdsformidling og  

 arbejdsløshedsforsikring m.v.
