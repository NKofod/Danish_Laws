 Sagen vedrører spørgsmålet om lejeniveau for klubværelser.
 Ankenævnet i København ændrer en huslejenævnsafgørelse, idet man ved  

 lejefastsættelsen lægger vægt på disses nettoareal samt deres gode standard.  

 Det bemærkes, at det er efter fast praksis, at man har anvendt lejemålenes  

 nettoareal ved vurderingen og fastsættelsen af det lejedes værdi.
Afgørelse nr. 2, 1986 Afgørelse af 10.01.1986 fra Ankenævnet for de Københavnske Huslejenævn.
 U mod L (anke nr. 1094).
 Huslejenævnet havde fastsat lejen for nogle udlejede klubværelser til 550  

 kr. pr. m2 nettoetageareal incl. el og varme.
 Ankenævnet ændrede efter en besigtigelse huslejenævnets afgørelse og  

 godkendte henholdsvis 650 kr. og 700 kr. pr. m2 nettoetageareal under  

 henvisning til, at standarden af værelserne fandtes at være bedre end den,  

 ankenævnet sædvanligvis ser i klubværelser.
 I ankenævnets afgørelse hedder det bl.a.:
 »Ved skrivelse af 18. april 1985 har advokat ... som udlejer indbragt  

 2. huslejenævns afgørelse af 10. april 1985 vedrørende lejens størrelse efter  

 lejeforhøjelse som følge af brandsikringsforanstaltninger.
 I afgørelsen tog nævnet alene stilling til lejens størrelse for  

 klubværelserne og behandlede sagen i medfør af § 31 i boligreguleringsloven.
 Efter stedfunden besigtigelse fastsatte nævnet herefter lejen pr. 1.  

 januar 1985 for klubværelserne til i alt 550 kr. pr. m2 nettoetageareal årlig  

 inklusiv brandsikring, idet denne leje fandtes at afspejle det lejedes værdi.
I afgørelsen gøres det gældende, at de varslede lejebeløb pr. 1. januar  

 1985 bør godkendes.
Det anføres nærmere, at huslejenævnets lejefastsættelse  

 på 550 kr. pr. m2 forekommer rimelig for så vidt angår 5. sal lejemålene, der  

 alene er forsynet med vaskekumme - ligesom der er fælleskøkken og  

 fællestoiletter.
I modsætning hertil er de øvrige værelser udstyret med  

 tekøkken med kogeplads, køleskab, garderobeplads samt parketgulve og  

 gardiner, hvorfor disse lejemål må vurderes til en højere leje end godkendt  

 af nævnet.
 Endvidere gøres gældende, at bruttoetagearealer i henhold til indsendt  

 arkitektopmåling må lægges til grund ved lejefastsættelse i stedet for de af  

 nævnet anvendte nettoetagearealer.
 Lejerne er hørt over udlejers anke og har påstået huslejenævnets afgørelse  

 stadfæstet.
Ankenævnet har besigtiget ejendommen tirsdag den 3. december 1985. Efter  

 en gennemgang af sagens akter samt indtrykkene ved besigtigelsen har  

 ankenævnet herefter vedtaget at fastsætte lejen pr. 1. januar 1985 for 5.  

 sals lejemålene til i alt 650 kr. pr. m2 nettoareal årligt alt inklusive, og  

 lejen for de øvrige lejemål til i alt 700 kr. pr. m2 nettoareal årligt alt  

 inklusive.
Disse lejebeløb findes at afspejle det lejedes brugsværdi, hvorved  

 bemærkes, at standarden af værelserne findes at være bedre end den,  

 ankenævnet sædvanligevis ser i klubværelser.
 Det bemærkes, at ankenævnet i henhold til fast praksis har anvendt  

 lejemålenes nettoarealer ved vurderingen og fastsættelsen af det lejedes  

 værdi. ...
