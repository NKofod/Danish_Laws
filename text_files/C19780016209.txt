 I henhold til § 15, stk. 1, i justitsministeriets bekendtgørelse af 21.  

 juni 1973 om fuldbyrdelse af frihedsstraf og § 13 i justitsministeriets  

 bekendtgørelse af 12. september 1978 om ophold i varetægtsfængsel fastsættes  

 følgende regler om arbejdstid og arbejdspenge for indsatte, der beskæftiges  

 ved kriminalforsorgens foranstaltning:
 § 1.  Arbejdstiden henlægges normalt til ugens 5  

 første dage.
 Stk. 2.  Der er normalt frihed for beskæftigelse på  

 søgnehelligdage og om eftermiddagen 1. maj, grundlovsdag og juleaftensdag.
 § 2.  For beskæftigelse ydes normal timeløn, medmindre  

 akkord anvendes.
 Stk. 2.  Udvises der ikke passende flid, ydes nedsat  

 timeløn.
 Stk. 3.  Satserne for akkordarbejde fastsættes således,  

 at der ved normal arbejdsindsats kan opnås en fortjeneste, der svarer til  

 normal timeløn for arbejde af samme art.
 § 3.  Timelønnen og de i dette cirkulære nævnte tillæg  

 m.v. dyrtidsreguleres efter særlige regler.
 § 4.  For særligt kvalificeret arbejde kan der ydes et  

 kvalifikationstillæg til timelønnen.
 § 5.  For nødvendigt arbejde, der udføres mellem kl.  

 22 og kl. 6 og på lørdage, søn- og helligdage samt halve fridage, ydes et  

 ulempetillæg pr. time.
 § 6.  For nødvendigt arbejde ud over den daglige  

 arbejdstid, som er fastsat for hvert arbejdsområde, ydes et  

 overarbejdstillæg, der fastsættes som et procenttillæg til arbejdspengene.
§ 7.  For hver søgnehelligdag, der falder på normale  

 arbejdsdage, jf. § 1, ydes et søgnehelligdagstillæg.
På halve fridage ydes  

 halvdelen af beløbet.
 Stk. 2.  Tillægget ydes ikke, såfremt den pågældende er  

 frakendt retten til arbejdspenge.
§ 8.  Ved midlertidigt fravær fra beskæftigelse efter  

 institutionens bestemmelse eller af andre særlige grunde ydes godtgørelse  

 svarende til normal timeløn.
Ved fravær fra akkordlønnet arbejde ydes kun  

 godtgørelse, såfremt fraværet er 1 time og derover.
 Stk. 2.  Til varetægtsarrestanter ydes dog ikke  

 godtgørelse ved fravær som følge af fremstilling i retten, afhøring hos  

 politiet eller lignende.
 § 9.  Til personer, der udstår fængsel, ydes et  

 løsladelsesbeløb for hver opholdsdag i tiden fra datoen for anbringelse i  

 fuldbyrdelsesanstalt i henhold til rpl. § 777 eller datoen for  

 fuldbyrdelsesordre (bestemmelse om genindsættelse) til og med  

 løsladelsesdagen.
 Stk. 2.  Har vedkommende været varetægtsfængslet  

 umiddelbart forud for overførslen til fuldbyrdelsesanstalt eller datoen for  

 fuldbyrdelsesordre, medregnes tillige opholdsdage i varetægtsfængsel  

 (arresthus) fra det tidspunkt, hvor der er forløbet 3 måneder fra  

 varetægtsfængslingen.
§ 10.  Til personer, der udstår fængsel, ydes ved  

 indsættelsen i kriminalforsorgens anstalter (bortset fra Københavns fængsler)  

 forskudsvis et beløb til køb af nydelsesmidler m.v.
Tilsvarende gælder for  

 personer, der skal udstå fængsel i arresthus (Københavns fængsler).
 Stk. 2.  Til andre personer kan der ved indsættelsen  

 forskudsvis ydes et mindre beløb til køb af nydelsesmidler m.v.
§ 11.  Arbejdspenge udbetales ugevis bagud.
Uden den  

 indsattes samtykke kan der ikke tilbageholdes mere end 50 procent af  

 arbejdspengene til betaling af forskudsbeløb i henhold til § 10, stk. 2, og  

 af erstatning eller bøder, der er pålagt af institutionen.
§ 12.  Løsladelsesbeløbet opgøres og udbetales i  

 forbindelse med løsladelsen.
I beløbet fradrages forskudsbeløb i henhold til  

 § 10, stk. 1, og eventuelle ikke betalte erstatningsbeløb eller bøder, der er  

 pålagt af institutionen.
 Stk. 2.  Ved opgørelsen i henhold til § 9, stk. 1,  

 medregnes ikke opholdsdage, der ligger forud for den 2. juli 1973.
 Stk. 3.  Ved opgørelsen i henhold til § 9, stk. 2,  

 medregnes ikke opholdsdage, der ligger forud for den 1. oktober 1978.
 § 13.  Cirkulæret træder i kraft den 1. oktober 1978.
 Stk. 2.  Samtidig ophæves:
 Direktoratets cirkulære nr. 142 af 26. juni 1973 om arbejstid og  

 arbejdspenge for indsatte, der beskæftiges ved kriminalforsorgens  

 foranstaltning.
 Direktoratets cirkulære af 26. juni 1973 om arbejdspenge og dagpenge til  

 varetægtsfængslede.
 Direktoratet for kriminalforsorgen, den  

 13. september 1978.
H.
H.
Brydensholt /J.
Waagensen (Til kriminalforsorgens anstalter og arresthusene).
