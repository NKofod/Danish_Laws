 Landsskatteretskendelse vedr. opgørelse af avance ved salg af  

 landbrugsejendom.
 Klagen vedrører, om stuehusværdi kan udtages af den samlede  

 ejendomsværdi ved opgørelse af en indgangsværdi efter halvdelsreglen i  

 ejendomsavancebeskatningslovens § 4, stk. 3, nr. 2, samt om den således  

 opgjorte indgangsværdi skal fordeles efter forholdene ved vurderingen pr. 1.  

 januar  

 1993.
Landsskatterettens afgørelse Kapitalindkomst Skattepligtig  

 fortjeneste ved salg af ejendommen X er opgjort til 279.526 kr. efter  

 ejendomsavancebeskatningslovens  

 regler.
 Landsskatteretten  

 nedsætter den skattepligtige fortjeneste til 223.416 kr.
Sagens oplysninger Ved  

 skøde af 22. december 1992 købte klageren ejendommen X, for 1.300.000 kr. til  

 overtagelse den 1. januar 1993.
 Den  

 1. januar 1992 blev ejendommen vurderet som en bebygget landbrugsejendom til  

 1.150.000 kr., hvoraf 650.000 kr. blev henført til stuehusværdien og 213.100  

 kr. til grundværdien.
 Den  

 1. januar 1996 blev ejendommen vurderet som en bebygget landbrugsejendom til  

 1.400.000 kr., hvoraf 575.000 kr. blev henført til stuehusværdien og 229.500  

 kr. til grundværdien.
 Den  

 1. januar 2001 blev ejendommen vurderet som en bebygget landbrugsejendom til  

 2.000.000 kr., hvoraf 913.400 kr. blev henført til stuehusværdien og 347.400  

 kr. til grundværdien.
Ifølge  

 vurderingsoplysningerne findes der på ejendommen, der har et samlet areal på  

 234.881  

 m², et stuehus opført i 1955 og om- eller tilbygget i 1984 med et beboet  

 areal  

 på 200 m² indrettet med 6 værelser, køkken, 2 badeværelser og 2 toiletter  

 samt  

 et kælderareal på 108 m².
Endvidere findes der på ejendommen 2  

 driftsbygninger  

 opført i 1955 på henholdsvis 162 m² og 128 m² samt et udhus opført i 1999 på  

 64  

 m².
 Ved  

 købsaftale af 14. marts 2001 har klageren solgt ejendommen for en kontant  

 salgssum af 2.700.000 kr. til overtagelse den 1. oktober 2001. I købsaftalen  

 har parterne fordelt købesummen på følgende måde:
Grundværdi 890.000 kr.
Stuehus 1.500.000 kr.
Driftsbygninger 300.000 kr.
Driftsmateriel  

 og inventar 10.000 kr.
Købesum  

 i alt 2.700.000 kr.
 I  

 salgsopstilling 13. marts 2001 er værdien af driftsbygninger på i alt 300.000  

 kr. fordelt med 175.000 kr. vedrørende staldbygning, 75.000 kr. vedrørende  

 ladebygning og 50.000 kr. vedrørende brændehus.
 Efter  

 1. januar 1993 har klageren afholdt følgende ombygningsudgifter:
1993  

 Indbygning af fyrrum 15.859 kr.
1993  

 Hegn 11.704 kr.
1996  

 Nyt køkken 603.074 kr.
1996  

 Brændefyr 110.484 kr.
1998  

 Belægning og drivhus 22.733 kr.
1999  

 Termovinduer 6.804 kr.
1999  

 Brændehus 39.825 kr.
I  

 alt 810.483 kr.
Skatteankenævnet afgørelse Skattepligtig  

 fortjeneste ved salg af ejendommen X er opgjort til 279.526 kr. efter  

 ejendomsavancebeskatningslovens § 9, idet den samlede ejendomsværdi er  

 medregnet ved opgørelsen af en indgangsværdi efter  

 ejendomsavancebeskatningslovens § 4, stk. 3, nr. 2, og idet den således  

 opgjorte indgangsværdi er fordelt ud fra forholdene ved vurderingen pr. 1.  

 januar 1993. Udgifter til brændefyr, fyrrum og brændehus er ikke tillagt  

 anskaffelsessummen i medfør af ejendomsavancebeskatningslovens § 5, stk. 2.
 Under  

 henvisning til halvdelsreglen i ejendomsavancebeskatningslovens § 4, stk. 3,  

 nr. 2, og beregningseksempel 2 i Ligningsvejledningens afsnit E.J.2.11.,  

 finder  

 skatteankenævnet, at den samlede ejendomsværdi, herunder stuehusværdien, skal  

 indgå i beregningsgrundlaget ved beregningen af anskaffelsessummen.
 Til  

 brug for opgørelsen af den del af fortjenesten, som ikke skal medregnes i den  

 skattepligtige indkomst, jf. ejendomsavancebeskatningslovens § 9, stk. 2,  

 fordeles den beregnede anskaffelsessum for hele ejendommen i forhold til  

 vurderingen pr. 1. januar 1993.
Udgifter  

 til brændefyr, fyrrum og brændehus anses for afholdt for at stuehuset kan  

 forsynes med varme og varmt vand.
Investeringerne er således foretaget for at  

 forbedre den private bolig, som kan sælges uden beskatning af en eventuel  

 fortjeneste.
Der kan derfor ikke gives fradrag i den skattepligtige del af  

 fortjeneste for de afholdte udgifter.
 Fortjenesten  

 er herefter opgjort på følgende måde:
Ejendomsværdien  

 pr. 1. januar 1993 1.150.000 kr.
+ 10 % 115.000 kr.
Tillæg  

 efter halvdelsreglen, ejendomsavancebeskatningslovens § 4, stk. 3, nr. 2 67.500 kr.
Anskaffelsessum  

 (indgangsværdi) 1.332.500 kr.
 Ejendomsværdien  

 pr. 1. januar 1993 på 1.150.000 kr. er fordelt således:
Grund 213.000 kr.
Stuehus 650.000 kr.
Tillægsparcel 286.900 kr.
 Anskaffelsessummen  

 (indgangsværdien) fordeler sig herefter således:
Grund 246.918 kr.
Stuehus 753.152 kr.
Tillægsparcel 332.430 kr.
Anskaffelsessum  

 (indgangsværdi) ekskl. stuehus 579.348 kr.
Fast  

 tillæg for 1993 til 2000 80.000 kr.
Anskaffelsessum  

 inkl. tillæg 659.348 kr.
Afståelsessum  

 for jord og bygninger, jf. skøde 1.190.000 kr.
Andel  

 af handelsomkostninger -44.923 kr.
Afståelsessum  

 efter omkostninger 1.145.077 kr.
 1.145.077 kr.
Anskaffelsessum  

 inkl. tillæg -659.348 kr.
Fortjeneste 485.729 kr.
Bundfradrag 214.200 kr.
Skattepligtig  

 fortjeneste 271.529 kr.
Klagerens påstand og  

 argumenter Klagerens  

 repræsentant har fremsat påstand om, at den skattepligtige fortjeneste ved  

 salget af ejendommen X nedsættes til -130.329 kr., subsidiært 17.541 kr.,  

 hvis  

 der ikke kan godkendes fradrag for udgifter til brændefyr, fyrrum og  

 brændehus  

 på i alt 177.872 kr. ved avanceopgørelsen.
Forskellen  

 mellem klagerens og skatteankenævnets opgørelse af anskaffelsessummen for  

 ejendommen drejer sig udelukkende om, hvilken beregningsmetode der skal  

 anvendes til reduktion af anskaffelsessummen med værdi af stuehuset efter  

 ejendomsavancebeskatningslovens § 9, stk. 2. Det følger således ikke af  

 bestemmelsens ordlyd, at der skal benyttes én bestemt metode.
Der er heller  

 ikke angivet et metodevalg i lovens forarbejder, praksis eller cirkulærer  

 m.v.  

 I Ligningsvejledningen for indkomståret 2001 er der i afsnit E.J.2.11.  

 angivet  

 et beregningseksempel (eksempel 2), hvor stuehuset først reducerer  

 anskaffelsessummen efter beregningen af indgangsværdien efter den såkaldte  

 halvdelsregel i ejendomsavancebeskatningslovens § 4, stk. 3, nr. 2.  

 Skatteankenævnet har valgt at benytte denne metode.
 Skatteforvaltningen  

 har anvendt en anden metode, hvor ejendomsværdien pr. 1. januar 1993 og 1996  

 reduceres med stuehusets andel, inden indgangsværdien beregnes efter  

 halvdelsreglen i ejendomsavancebeskatningslovens § 4, stk. 3, nr. 2, således  

 at  

 det udelukkende er anskaffelsessummen for jord og driftsbygninger, der indgår  

 i  

 avanceopgørelsen.
 Der  

 vil normalt ikke være den store forskel i anskaffelsessummerne ved  

 anvendelsen  

 af de to metoder, idet stuehusets forholdsmæssige andel af  

 ejendomsvurderingen  

 normalt ikke forrykkes væsentligt inden for en så kort årrække (1993 til  

 1996).  

 I denne sag har opgørelsesmetoden dog en meget væsentlig betydning, idet  

 stuehusets andel af den samlede ejendomsværdi er faldet væsentligt fra  

 vurderingen pr. 1. januar 1993 til vurderingen pr. 1. januar 1996.
 Som  

 det fremgår af nedenstående tabel er stuehusets værdi faldet, hvorimod  

 værdien  

 af jord og driftsbygninger er steget væsentligt:
1993 % 1996 % Gennemsnit % Stuehus/ejerbolig 650.000 57 575.000 41 612.500 49 Driftsbygninger/jord 500.000 43 825.000 59 662.500 51 I  

 alt 1.150.000 100 1.400.000 100 1.275.000 100 Da  

 der ikke i ejendomsavancebeskatningsloven eller i lovens forarbejder er  

 angivet  

 en metode til reduktion af anskaffelsessummen med stuehusets værdi, må der  

 være  

 metodefrihed med hensyn til, hvornår værdien af stuehuset skal fragå i  

 anskaffelsessummen.  

 Når der ses bort fra fortjenesten på stuehuset/ejerboligen, kan der opstilles  

 følgende opgørelsesmetoder for så vidt angår opgørelsen af indgangsværdien  

 efter halvdelsreglen i ejendomsavancebeskatningslovens § 4, stk. 3, nr. 2:
 Metode  

 1: Indgangsværdien efter halvdelsreglen udregnes på grundlag af  

 ejendomsvurderingen pr. 1. januar 1993 og 1. januar 1996, ekskl.  

 stuehusværdien.
Metode  

 2: Indgangsværdien efter halvdelsreglen udregnes på grundlag af  

 ejendomsvurderingen pr. 1. januar 1993 og 1. januar 1996, inkl.  

 stuehusværdien.  

 Stuehuset/ejerboligen afgangsføres på grundlag af fordelingen i 1993  

 vurderingen.
Dette svarer til eksemplet i Ligningsvejledningen.
 Metode  

 3: Indgangsværdien efter halvdelsreglen udregnes på grundlag af  

 ejendomsvurderingen pr. 1. januar 1993 og 1. januar 1996, inkl.  

 stuehusværdien.  

 Stuehuset/ejerboligen afgangsføres på grundlag af fordelingen i 1996  

 vurderingen.
 Metode  

 4: Indgangsværdien efter halvdelsreglen udregnes på grundlag af  

 ejendomsvurderingen pr. 1. januar 1993 og 1. januar 1996, inkl.  

 stuehusværdien.  

 Stuehuset/ejerboligen afgangsføres på grundlag af gennemsnittet mellem  

 fordelingerne i henholdsvis 1993 vurderingen og 1996 vurderingen.
 Efter  

 metode 1 opgøres indgangsværdien på følgende måde:
Værdi  

 af jord og bygn. pr. 1. januar 1993 500.000 kr.
+ 10 % 50.000 kr.
Reguleret  

 værdi 550.000 kr.
 550.000 kr.
Værdi  

 jord og bygn. pr. 1. januar 1996 825.000 kr.
Reguleret  

 værdi -550.000 kr.
Forskel 275.000 kr.
50  

 % heraf tillægges den regulerede værdi 137.500 kr.
Anskaffelsessum  

 (indgangsværdi) 687.500 kr.
 Effekten  

 af, at de beregnede indgangsværdier efter metode 2 til 4 afgangsføres efter  

 forskellige principper, fremgår af nedenstående tabel:
Metode 2 Metode 3 Metode 4 Stuehus/ejerbolig 753.152 547.277 650.214 Driftsbygninger/jord 579.348 785.223 682.286 I  

 alt 1.332.500 1.332.500 1.332.500 Fortjenesten  

 opgøres herefter på følgende måde, idet indgangsværdi opgøres efter metode 3,  

 der er den mest fordelagtige for klageren:
Afståelsessum  

 for jord og bygninger, jf. skøde  værdi af brændehus (1.190.000   

 50.000) 1.140.000 kr.
Andel  

 af handelsomkostninger -43.036 kr.
Afståelsessum  

 efter omkostninger 1.096.964 kr.
 1.096.964 kr.
Anskaffelsessum  

 (metode 3) -785.223 kr.
Fast  

 tillæg -80.000 kr.
Fortjeneste 231.741 kr.
Bundfradrag -214.200 kr.
Skattepligtig  

 fortjeneste 17.541 kr.
Det  

 er korrekt, at udgifter til brændefyr, fyrrum og brændehus er afholdt for at  

 forsyne stuehuset med varme og varmt vand, samt at disse udgifter er afholdt  

 for at forbedre den private bolig.
Dog er det sådan, at klageren i  

 forbindelse  

 med salget skulle fordele salgssummen på stuehus, driftsbygninger og grund.  

 Da  

 brændefyr, fyrrum og brændehus fysisk er placeret i driftsbygningerne, har  

 klageren henført værdien heraf til driftsbygningerne.
Klageren var ikke  

 opmærksom på de skattemæssige konsekvenser heraf, idet hun var af den  

 opfattelse, at de udgifter, som var afholdt, ville fragå i den skattepligtige  

 fortjeneste, selvom de vedrørte stuehuset, idet værdi af forbedringerne var  

 indeholdt i salgssummen for driftsbygningerne.
Det  

 bemærkes, at køberen ikke skattemæssigt kunne anvende den højere  

 anskaffelsessum for driftsbygningerne, idet køber udelukkende anvender  

 driftsbygningerne til private formål og derfor ikke kan afskrive på  

 bygningerne  

 efter afskrivningsloven.
De afholdte udgifter til brændefyr, fyrrum og  

 brændehus på i alt 177.872 kr. kan derfor fratrækkes i fortjenesten efter  

 reducering for de faste tillæg for de omhandlede år på i alt 30.000 kr.  

 Fortjenesten på 65.654 kr. skal herefter nedsættes med 147.872 kr. til  

 -130.329  

 kr.
Udtalelse fra Told- og  

 Skattestyrelsen Told-  

 og Skattestyrelsen har indstillet, at skatteankenævnets afgørelse stadfæstes,  

 dog for så vidt at værdien af brændehuset, der ifølge ejendomsmæglerens  

 salgsopstilling af 13. marts 2001 udgjorde 50.000 kr., henføres til stuehuset  

 ved opgørelsen af salgssummen.
Da  

 brændehuset ikke skal betragtes som en driftsbygning, men som accessorisk  

 bygning til stuehuset, og da anskaffelsessummen ved skatteankenævnets  

 avanceopgørelse ikke er tillagt udgifter på 39.825 kr. til opførelse af  

 brændehuset, bør værdien heraf heller ikke indgå i afståelsessummen på  

 1.190.000 kr. for jord og bygninger.
Afståelsessummen for jord og  

 driftsbygninger bør derfor nedsættes med 50.000 kr. til 1.140.000 kr., idet  

 den  

 erhvervsmæssige andel af salgsomkostningerne bør nedsættes til 43.036 kr.  

 (101.550 x 1.140.000 / 2.690.000) i stedet for 44.923 kr., som opgjort af  

 skatteankenævnet.
 Det  

 indstilles herefter, at den skattepligtige fortjeneste nedsættes med 48.113  

 kr.  

 til 223.416 kr.
Landsskatterettens  

 bemærkninger og begrundelse Ifølge  

 ejendomsavancebeskatningslovens § 9, stk. 1, 1. pkt., skal den del af  

 fortjenesten, som vedrører stuehuset med tilhørende grund og have ikke  

 medregnes ved indkomstopgørelsen ved afståelse af ejendomme, der på  

 afståelsestidspunktet helt eller delvis benyttes til landbrug, gartneri,  

 planteskole  

 eller frugtplantage, jf. vurderingslovens § 33, stk. 1.
 Den  

 del af fortjenesten, der skal medregnes, opgøres efter § 9, stk. 3, som  

 forskellen mellem på den ene side den del af afståelsessummen omregnet efter  

 §  

 4, stk. 4, der vedrører den del af ejendommen, der ikke omfattes af stk. 1 og  

 2, og på den anden side anskaffelsessummen for den del af ejendommen, der  

 ikke  

 omfattes af stk. 1 og 2, opgjort efter § 4, stk. 2 eller 3, og reguleret  

 efter  

 § 5 eller § 5 A.
 Er  

 den afståede ejendom erhvervet før den 19. maj 1993, opgøres den  

 skattepligtiges anskaffelsessum efter ejendomsavancebeskatningslovens § 4,  

 stk.  

 3, enten som ejendomsværdien pr. 1. januar 1993 med et tillæg på 10 % eller  

 som  

 ejendomsværdien pr. 1. januar 1993 med et tillæg på 10 % og med tillæg af et  

 beløb opgjort som halvdelen af forskellen mellem denne værdi og  

 ejendomsværdien  

 pr. l. januar 1996.
 Henset  

 til at der i ejendomsavancebeskatningslovens § 9, stk. 3, for så vidt angår  

 ejendomme erhvervet før den 19. maj 1993 henvises til lovens § 4, stk. 3,  

 vedrørende opgørelsen af anskaffelsessummen for den del af ejendommen, der  

 ikke  

 omfattes af § 9, stk. 1 og 2, finder retten, at den samlede ejendomsværdi  

 skal  

 medregnes ved opgørelsen af den del af fortjenesten som skal medregnes ved  

 indkomstopgørelsen.
Retten  

 finder endvidere, at den beregnede anskaffelsessum efter § 4, stk. 3, skal  

 fordeles ud fra fordelingen af ejendomsværdien pr. 1. januar 1993 på  

 henholdsvis beboelsesdelen og erhvervsdelen.
Der er herved henset til, at  

 formålet med bestemmelserne om opgørelse af indgangsværdier er at fastslå  

 ejendommens handelsværdi pr. 19. maj 1993, idet der herved tages hensyn til,  

 at  

 fortjenester optjent før denne dato ikke skal beskattes, idet tab opstået før  

 denne dato omvendt ikke kan fradrages.
Det ses ikke at ændre herved, at  

 stuehusets forholdsmæssige andel af den samlede ejendomsvurderingen er faldet  

 fra vurderingen pr. 1. januar 1993 til vurderingen pr. 1. januar 1996.
Uanset  

 den fysiske placering i driftsbygningerne finder retten, at udgifterne til  

 brændefyr, fyrrum og brændehus på i alt 177.872 kr. må henføres til  

 ejendommens  

 beboelsesdel ved avanceopgørelsen, henset til at de omhandlede forbedringer  

 efter det oplyste alene tjener beboelsen.
Udgifterne kan derfor ikke  

 tillægges  

 anskaffelsessummen efter ejendomsavancebeskatningslovens § 5, stk. 2.
 Retten  

 kan tilslutte sig Told- og Skattestyrelsens indstilling, hvorefter værdien af  

 brændehuset, der ifølge ejendomsmæglerens salgsopstilling af 13. marts 2001  

 udgjorde 50.000 kr., henføres til stuehuset, hvorefter den skattepligtige  

 fortjeneste nedsættes til 223.416 kr. i overensstemmelse med ToldSkats  

 indstilling.
