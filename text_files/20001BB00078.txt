Fremsat den 14. december 2000 af  

 Flemming Kofod-Svendsen (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om boliger til yngre fysisk handicappede Folketinget pålægger regeringen inden udgangen  

 af indeværende folketingsår at fremsætte de fornødne  

 lovforslag og foretage de fornødne ændringer af administrative  

 forskrifter med henblik på  afskaffelse af kommunernes og lempelse af  

 de selvejende institutioners andel af anskaffelsessummen for boliger til  

 yngre fysisk handicappede efter følgende retningslinjer:
 a)	Den kommunale andel på 14 pct. af anskaffelsessummen for  

 almene boliger eller plejeboliger til yngre fysisk handicappede  

 nedsættes til 0 pct. for den del af anskaffelsessummen, der ikke  

 overstiger vejledende nøgletal fra By- og Boligministeriet.
 b)	Selvejende institutioner kan bygge boliger til yngre fysisk  

 handicappede på samme måde og med samme økonomi som  

 kommunerne, jf. punkt a, men således, at de selvejende institutioner  

 selv finansierer  3½ pct. af anskaffelsessummen.
Bemærkninger til forslaget Der er i dag 2.500 yngre fysisk handicappede  

 under 60 år, der bor på kommunale plejehjem for ældre.
Det  

 er uværdigt for handicappede, at de i mangel af bedre blot bliver  

 placeret på et plejehjem sammen med folk, der måske enten er  

 demente eller meget svage.
Det er samtidig urimeligt over for de svage  

 ældre, der har behov for en plejebolig, at pladsen optages af nogle,  

 der ikke hører til på institutioner for ældre.
Ved at  

 satse på opførelsen af egnede handicapboliger hjælper man  

 dermed to svage grupper i samfundet.
Yngre handicappede skal have valgmuligheder mellem egnede  

 boligformer.
Derfor skal der bygges forskellige typer boliger, herunder  

 bofællesskaber.
Men yngre handicappede skal også have valgmuligheder  

 mellem offentlige tilbud og tilbud fra selvejende institutioner.
Der  

 skabes derved større variation i tilbudene og øget konkurrence  

 på flere parametre, herunder drift, service, holdninger og  

 økonomi.
Dette beslutningsforslag skaber denne valgmulighed.
Samtidig  

 giver forslaget mulighed for, at samfundet udnytter den særlige  

 ekspertise, der findes i de selvejende institutioner, f.eks.  

 patientforeninger m.v.
Regeringen har foreslået, at der afsættes 15  

 mio. kr. til boliger til yngre fysisk handicappede i lovforslag nr.
L 82  

 (Forslag til lov om ændring af lov om almene boliger samt  

 støttede private andelsboliger m.v. (Boliger til yngre fysisk  

 handicappede, forbedring af servicearealtilskud samt udvidelse og  

 forlængelse af forsøgsordning med boliger til særligt  

 udsatte grupper), folketingsåret 2000/01). Forslaget er en  

 udmøntning af et led i finanslovaftalen for 2001 og aftalen om  

 udmøntningen af satsreguleringspuljen for 2000. Forslaget vil  

 imidlertid kun kunne dække en brøkdel af det aktuelle behov.
Med  

 kommuneaftalen for 2001 får kommunerne en generel låneadgang til  

 grundkapitalen i alment byggeri.
Låneadgangen vil fjerne eventuelle  

 likviditetsmæssige hindringer for at opføre flere boliger til  

 yngre handicappede, men samtidig bliver kommunerne tvunget til at  

 gældsætte sig.
Derved begrænses kommunernes incitament til  

 at opføre flere boliger til yngre fysisk handicappede og dermed  

 løse en presserende samfundsopgave.
Efter beslutningforslaget betaler staten i forbindelse med  

 kommunernes byggeri af boliger til fysisk handicappede hele indskuddet  

 på 14 pct. af grundkapitalen, mens 84 pct. realkreditfinansieres, og  

 beboeren betaler 2 pct.
I forbindelse med selvejende institutioners byggeri  

 af boliger til fysisk handicappede betaler staten 10½ pct. af  

 anskaffelsessummen, beboeren 2 pct., og 84 pct. realkreditfinansieres.
Statens udgifter til grundkapitalindskuddene finansieres  

 af en pulje på 300 mio. kr.
Denne pulje kan nedsættes med op til  

 15 mio. kr. med henvisning til regeringens foreliggende lovforslag om  

 ændring af lov om almene boliger samt støttede private  

 andelsboliger (L 82), som indeholder et forslag om støtte til boliger  

 til yngre fysisk handicappede.
Det øgede statstilskud bør kun gives til  

 boligbyggeri til handicappede, hvor forholdet mellem pris, kvalitet og  

 beboernes behov er optimalt.
Derfor foreslås, at nedsættelsen af  

 den kommunale andel af anskaffelsessummen kun omfatter den del af et  

 boligbyggeri til handicappede, der ikke overskrider vejledende  

 nøgletal, som By- og Boligministeriet har udarbejdet.
Nedsættelsen af den kommunale andel til 0 pct. vil  

 indebære en udgift på ca. 300 mio. kr. ved opførelse af  

 ca. 2.300 boliger.
Denne udgift kan nedbringes afhængig af, hvor stor  

 en del af boligerne der bygges af selvejende institutioner.
Forslaget vil  

 føre til afledte merudgifter til ydelsesstøtte på omkring  

 600 mio. kr.
Skriftlig fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om boliger til yngre  

 fysisk handicappede.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
