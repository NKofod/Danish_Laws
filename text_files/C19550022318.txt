 I medfør af bestemmelserne i § 18 i lov nr. 102 af 31. marts 1955 om  

 tilsyn med monopoler og konkurrencebegrænsninger fastsættes herved følgende:
§ 1 Nævnet består af en formand og 2 andre medlemmer.
Formanden skal opfylde  

 betingelserne for at kunne beskikkes til højesteretsdommer; et af medlemmerne  

 skal have nationaløkonomisk kundskab, og et medlem udnævnes efter forhandling  

 med Den danske Handelsstands Fællesrepræsentation og Industrirådet.
§ 2 For hvert medlem udnævner handelsministeren en suppleant, som, når  

 vedkommende medlem har forfald, kan deltage i nævnets møder i stedet for det  

 forhindrede medlem.
Forsåvidt angår det medlem af nævnet, som er udnævnt  

 efter forhandling med Den danske Handelsstads Fællesrepræsentation og  

 Industrirådet, finder udnævnelse af suppleant ligeledes sted efter  

 forhandling med de nævnte organisationer.
§ 3 Intet af nævnets medlemmer må deltage i afgørelsen af en sag, der  

 umiddelbart berører erhvervsvirksomheder eller brancheorganisationer, i  

 hvilke han er interesseret, eller til hvilke han er knyttet.
Nævnet afgør  

 selv i påkommende tilfælde, om et medlem kan deltage i en sags behandling.
§ 4 Stk. 1.  Tid og sted for nævnets møder fastsættes af  

 formanden, der drager omsorg for mødernes indkaldelse.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de nævnet forelagte sager  

 fremmes med tilbørlig hurtighed.
Stk. 4.  For at beslutning kan træffes, skal alle  

 medlemmer være til stede.
Hvert medlem har 1 stemme.
§ 5 Stk. 1.  Nævnet er berettiget til at anstille  

 undersøgelser angående de enkelte sager samt til at indhente de til  

 foreliggende klagers bedømmelse nødvendige oplysninger hos monopoltilsynet  

 eller hos vedkommende klager.
Nævnet kan om fornødent kræve, at klageren  

 giver personligt møde for nævnet til nærmere redegørelse for klagen.
Stk. 2.  Der skal gives klageren og monopoltilsynet  

 adgang til at gøre sig bekendt med det for nævnet foreliggende materiale;  

 forsåvidt angår klageren dog kun såfremt dette ikke indeholder fortrolige  

 oplysninger vedrørende andre virksomheders forhold eller oplysninger, som  

 ikke uden skade for almindelige samfundsinteresser kan udleveres.
Der skal  

 endvidere gives klageren og monopoltilsynet adgang til ved møde for nævnet  

 mundtlig nærmere at redegøre for klagen.
§ 6 Stk. 1.  I tilfælde, hvor der finder procedure sted for  

 nævnet, er proceduren offentlig, medmindre nævnets formand efter forhandling  

 med parterne træffer anden afgørelse.
Ved afgørelsen bør hensyn bl.a. tages  

 til, om der i sagen måtte være eller senere måtte kunne forventes at  

 fremkomme hemmelige eller fortrolige oplysninger eller oplysninger iøvrigt af  

 en sådan beskaffenhed, at offentlig procedure må antages at kunne tilføje  

 klageren eller trediemand økonomisk tab eller anden skade.
 Stk. 2.  Med hensyn til de sager, hvor proceduren  

 foregår offentlig, skal der med mindst 3 dages varsel ske bekendtgørelse -  

 med angivelse af tid og sted for sagens foretagelse - ved opslag på  

 handelsministeriets opslagstavle.
§ 7 Stk. 1.  Snarest muligt efter sagens endelige behandling  

 træffer nævnet afgørelse ved en af grunde ledsaget kendelse.
Stk. 2.  I tilfælde af uenighed mellem nævnets medlemmer  

 træffes afgørelsen i overensstemmelse med flertallets vedtagelse.
Såfremt  

 mindretallet ønsker det, skal kendelsen indeholde oplysninger om  

 mindretallets stilling uden angivelse af vedkommende medlems navn.
Stk. 3.  Kendelsen indføres i en dertil indrettet  

 protokol og underskrives af hvert af nævnets medlemmer.
Formanden drager  

 omsorg for, at kendelsen bringes til såvel klagerens som monopoltilsynets  

 kundskab.
§ 8 Over nævnets møder føres en protokol, der ved hvert mødes slutning  

 underskrives af formanden og sekretæren.
I denne protokol angives tid og sted  

 for mødet, om nævnets medlemmer møder personligt eller ved suppleant, sagens  

 j.nr. med klagerens navn, de i sagen fremlagte dokumenter, navne på de  

 personer, der er til stede som parter eller på disses vegne eller til deres  

 bistand, og om proceduren er offentlig.
Endvidere skal protokollen indeholde  

 en kort fremstilling af forhandlingerne med angivelse af parternes påstande,  

 begæringer og indsigelser, forsåvidt de ikke indeholdes i fremlagte  

 dokumenter.
Af udviklinger og foredrag til begrundelse af påstande,  

 begæringer eller indsigelser optages intet i protokollen, medmindre formanden  

 under særlige omstændigheder bestemmer dette.
§ 9 Stk. 1.  Forsåvidt angår klager over de af  

 priskontrolrådet i medfør af lov om priser m.v., jfr. lovbekendtgørelse nr.  

 463 af 14. november 1949, lov nr. 233 af 25. maj 1951 og lov nr. 191 af 30  

 maj 1952 eller i medfør af lov nr. 378 af 14. november 1952 om prisaftaler  

 m.v., jfr. monopollovens § 25, stk. 1, fastsatte bestemmelser og trufne  

 afgørelser afgiver nævnet indstilling til handelsministeren angående de  

 pågældende sager, jfr. monopollovens § 23, stk. 1.
Stk. 2.  I tilfælde af uenighed mellem nævnets medlemmer  

 affattes indstillingen i overensstemmelse med flertallets vedtagelse.
Såfremt  

 mindretallet ønsker det, skal der i indstillingen gøres rede for  

 mindretallets stilling uden angivelse af vedkommende medlems navn.
 Stk. 3.  Nævnets vedtagelser indføres i protokollen,  

 jfr. § 8. Formanden drager omsorg for, at nævnets indstillinger udfærdiges i  

 overensstemmelse med de skete vedtagelser og underskriver disse på nævnets  

 vegne.
 § 10.  Stk. 1. Handelsministeren ansætter en sekretær  

 for nævnet, hvorhos dette kan antage sådan yderligere medhjælp, som skønnes  

 fornøden.
 Stk. 2.  De med nævnets virksomhed forbundne udgifter,  

 derunder honorar til formanden og de øvrige medlemmer samt sekretæren,  

 afholdes af statskassen.
 § 11.  Nævnets medlemmer og suppleanter, sekretæren og  

 eventuelle medhjælpere er under ansvar efter borgerlig straffelovs §§ 152 og  

 263, jfr. tjenestemandslovens § 3, forpligtet til at bevare tavshed med  

 hensyn til de forhold, de gennem deres virksomhed bliver vidende om, herunder  

 såvel angående trufne afgørelser og afgivne indstillinger som angående  

 stemmeafgivningen.
 Ministeriet for handel, industri og søfart, den 30 juni 1955.
 Lis Groes.
äK.
Netterstrøm.
