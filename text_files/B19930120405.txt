§ 1 I bekendtgørelse nr. 288 af 14. maj 1987 om boligsparekontrakter med  

 pengeinstitutter, som ændret ved bekendtgørelse nr. 487 af 3. juli 1989,  

 foretages følgende ændringer:
 1. Indledningen affattes således:
»I medfør af § 9 i lov om boligsparekontrakter, jf. lovbekendtgørelse  

 nr. 602 af 13. juli 1993, som ændret ved lov nr. 1067 af 22. december 1993,  

 fastsættes følgende regler for gennemførelsen af denne lovs bestemmelser for  

 så vidt angår boligsparekontrakter oprettet med pengeinstitutter.« 2. § 3 affattes således:
 »§ 3.  Det indbetalte beløb eller mindst 1.000  

 kr. kan udbetales på ethvert tidspunkt efter den første indbetaling i henhold  

 til kontrakten.
Stk. 2.  Årets tilskrevne renter kan hæves.
Renter, som  

 ikke hæves, betragtes som ekstraordinær indbetaling.
 Stk. 3.  Når opsparingen udbetales til anvendelse til et  

 af de i lovens § 1 nævnte formål, tilskrives der en præmie, der beregnes som  

 4 pct. p.a. (simpel rente) af den til enhver tid foretagne opsparing inkl.  

 tilskrevne renter, jf. dog stk. 4. Det beløb, hvoraf præmien beregnes, kan  

 ikke overstige en egenindbetaling på 10.000 kr. pr. år med tillæg af  

 ekstraordinær indbetaling efter stk. 2.
Stk. 4.  Af de beløb, der er opsparet på  

 boligsparekontrakten den 31. december 1993 inkl. tilskrevne renter, beregnes  

 en præmie på 4 pct. p.a.
Herefter beregnes ikke præmie.
Præmien udbetales,  

 når opsparingen udbetales til et af de i lovens § 1 nævnte formål.
Ved delvis  

 udbetaling af opsparingen udbetales en forholdsmæssig andel af præmien.  

 Forholdet mellem denne andel og det samlede præmiebeløb skal svare til  

 forholdet mellem det til præmieberettigede formål udbetalte beløb og saldoen  

 på kontoen den 31. december 1993.
Stk. 5.  Kongeriget Danmarks Hypotekbank og  

 Finansforvaltning kan efter retningslinier fra Bygge- og Boligstyrelsen  

 fastsætte nærmere regler for præmieberegningen.« 3. I § 5 udgår: », eller inden for det sidste år inden  

 3 års periodens udløb er anvendt«.
 4. Bilag 1, boligsparekontrakt, affattes således:
»Bilag 1 Boligsparekontrakt I henhold til lov nr. 215 af 25. maj 1970 om boligsparekontrakter med  

 senere ændringer mellem Kontohavers navn og adresse: Kontonummer CPR-nummer:
og Pengeinstituttets navn og adresse:
 Reg. nr.:
Formål 1. Boligsparekontrakten oprettes med henblik på  

 anskaffelse eller forbedring af helårsbolig for kontohaveren.
Indskud 2a.
På kontoen skal der over en periode på mindst 3 år og højst 10 år  

 indbetales mindst 100 kr. i gennemsnit pr. måned og højst 10.000 kr. årligt.
2b.
Indskuddene indsættes på en boligsparekonto, der mindst forrentes med  

 den til enhver tid gældende højeste indlånsrente.
Statens præmie 3. Staten yder en præmie på 4 pct. p.a. (med simpel  

 renteberegning) af den til enhver tid foretagne opsparing, når udbetaling  

 finder sted til formål som nævnt i punkt 4a.
Af de beløb, der er opsparet på  

 boligsparekontrakten den 31. december 1993 inkl. tilskrevne renter, beregnes  

 en præmie på 4 pct. p.a.
Herefter beregnes ikke præmie.
Udbetaling 4a.
Det indbetalte beløb eller mindst 1.000 kr. kan udbetales uden  

 opsigelse og mod afgivelse af dokumentation for, at det udbetalte beløb  

 benyttes til et af følgende boligformål her i landet:
1. køb af grund til opførelse af egen helårsbolig, 2. opførelse eller køb af egen helårsbolig, 3. betaling af indskud eller forudbetaling af husleje  

 i forbindelse med indgåelse af lejemål i helårsbolig, 4. køb af aktie- eller andelsbevis(er), der er  

 nødvendigt for overtagelse af lejemål i helårsbolig, eller 5. forbedring eller udvidelse af bestående  

 helårsbolig.
 Såfremt kontohaveren har haft udgifter til et af de nævnte boligformål,  

 kan det opsparede beløb med præmie udbetales.
4b.
Udbetaling uden præmie kan ske på ethvert tidspunkt, såfremt  

 opsparingen ikke anvendes til de i punkt 4a nævnte formål, eller såfremt  

 kontrakten ikke opfyldes.
 Kontrakten er udfærdiget i 2 enslydende eksemplarer, hvoraf originalen er  

 udleveret til kontohaveren, mens det andet eksemplar opbevares i  

 pengeinstituttet.
 Undertegnede kontohaver, der er fyldt 15 år, erklærer samtidig, at jeg  

 ikke har andre boligsparekontrakter.
§ 2 Bekendtgørelsen har virkning fra den 2. juli 1993.
