I medfør af § 48 a i lov nr. 310 af 6. juni 1973 om levnedsmidler m.m., som senest ændret ved lov nr. 407 af 22. maj 1996, og § 19, jf. § 11, stk. 3, i lov nr. 356 af 6. juni 1991 om miljø og genteknologi fastsættes:
 Gebyr for anmeldelse og godkendelse m.v.
 § 1.  Virksomheder, der anmoder Levnedsmiddelstyrelsen  

 om udstedelse af certifikater til brug ved eksport af levnedsmidler og  

 tilsætningsstoffer m.v., betaler et gebyr som anført i bilag 1, nr. 1.
 Stk. 2.  Virksomheder, der til Levnedsmiddelstyrelsen  

 anmelder tilsætning af næringsstoffer til levnedsmidler i henhold til  

 levnedsmiddellovens § 14 og § 16, betaler et gebyr som anført i bilag 1, nr.  

 2.
 Stk. 3.  Virksomheder, der anmoder  

 Levnedsmiddelstyrelsen om godkendelse af aromaer eller anmelder  

 røgaromastoffer efter levnedsmiddelovens § 14, anmoder om forlængelse af  

 tilladelse til anvendelse af aromaer eller røgaromastoffer eller om  

 godkendelse af ændret anvendelse af aromaer eller røgaromastoffer, betaler et  

 gebyr som anført i bilag 1, nr. 3.
 Stk. 4.  Virksomheder, der anmoder  

 Levnedsmiddelstyrelsen om godkendelse af et tilsætningsstof efter  

 levnedsmiddellovens § 14, om forlængelse af tilladelse til anvendelse af et  

 tilsætningsstof eller om godkendelse af ændret anvendelse af et  

 tilsætningsstof, betaler et gebyr som anført i bilag 1, nr. 4.
 Stk. 5.  Virksomheder, der anmoder om  

 Levnedsmiddelstyrelsens godkendelse af kontrol- og overvågningsudstyr,  

 husgeråd m.v. efter levnedsmiddellovens § 38, stk. 2, betaler et gebyr som  

 anført i bilag 1, nr. 5.
 Stk. 6.  Virksomheder, der anmelder bakteriekulturer,  

 skimmel- og gærsvampe til Levnedsmiddelstyrelsen efter levnedsmiddellovens §  

 14, betaler et gebyr som anført i bilag 1, nr. 6.
 Stk. 7.  Virksomheder, der anmelder enzymer til  

 Levnedsmiddelstyrelsen efter levnedsmiddellovens § 14, eller som anmelder  

 ændret anvendelse af et enzym, betaler et gebyr som anført i bilag 1, nr. 7.
 Stk. 8.  Virksomheder, der indgiver ansøgning om  

 godkendelse efter § 11 i lov om miljø og genteknologi af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, som indeholder eller består af genetisk modificerede  

 organismer, betaler et engangsgebyr til Levnedsmiddelstyrelsen, der  

 fastsætter gebyret som anført i bilag 1, nr. 8.
 Stk. 9.  Virksomheder, der anmoder  

 Levnedsmiddelstyrelsen om godkendelse af en analysemetode til anvendelse på  

 de kommunale laboratorieenheder og landsdelslaboratorierne, betaler et gebyr  

 som anført i bilag 1, nr. 9.
 Stk. 10.  Virksomheder, der anmoder  

 Levnedsmiddelstyrelsen om godkendelse af et desinfektionsmiddel efter § 76,  

 stk. 2, i bekendtgørelse nr. 1000 af 27. november 1996 om  

 levnedsmiddelhygiejne og egenkontrol m.v. betaler et gebyr som anført i bilag  

 1, nr. 10.
Tilsyns- og kontrolgebyr § 2.  Meddeler kommunalbestyrelsen et påbud eller  

 forbud i henhold til levnedsmiddelloven eller bestemmelser udstedt i medfør  

 heraf til - virksomheder, der er omfattet af levnedsmiddellovens § 31 eller § 34, - virksomheder, der fremstiller, importerer eller sælger materialer og  

 genstande omfattet af bekendtgørelse nr. 1064 af 4. december 1996 om  

 materialer og genstande bestemt til at komme i berøring med levnedsmidler,  

 eller - virksomheder, der er autoriseret eller godkendt efter kødloven, ægloven,  

 mælkeproduktloven eller fiskekvalitetsloven, pålægger kommunalbestyrelsen virksomheden et gebyr til dækning af de  

 faktiske omkostninger ved opfølgning af det pågældende påbud eller forbud.
 Opkrævning og klagemulighed m.v.
 § 3.  Gebyr for udstedelse af eksportcertifikater i  

 henhold til § 1, stk. 1, betales efter påkrav.
 Stk. 2.  Gebyr for godkendelse og anmeldelse i henhold  

 til § 1, stk. 2 - 10, skal betales ved anmodning om godkendelse eller  

 anmeldelse.
 § 4.  Virksomheden skal indbetale gebyrer efter § 1  

 til Levnedsmiddelstyrelsen senest 30 dage efter, at meddelelse om gebyrets  

 størrelse er modtaget.
 Stk. 2.  Virksomheden skal indbetale gebyr efter § 2 til  

 kommunalbestyrelsen senest 30 dage efter, at meddelelse om gebyrets størrelse  

 er modtaget.
 Stk. 3.  Der opkræves et særskilt gebyr på 200 kr. for  

 udsendelse af rykkerskrivelse i tilfælde af ikke-rettidig indbetaling af  

 gebyr efter denne bekendtgørelse.
§ 5.  Afgørelse truffet af kommunalbestyrelsen kan  

 påklages til Levnedsmiddelstyrelsen.
Klagefristen er 4 uger fra den dag,  

 afgørelsen er meddelt.
Stk. 2.  Afgørelse truffet af Levnedsmiddelstyrelsen som  

 såvel 1. som 2. instans i henhold til denne bekendtgørelse er endelig.  

 Ministeren for fødevarer, landbrug og fiskeri kan dog tillade, at afgørelser  

 truffet af Levnedsmiddelstyrelsen som 1. instans kan påklages til ministeren,  

 såfremt der er tale om principielle spørgsmål eller en afgørelse af væsentlig  

 betydning.
Klagefristen er 4 uger fra den dag, afgørelsen er meddelt.
Ikrafttrædelses- og overgangsbestemmelser § 6.  Bekendtgørelsen træder i kraft den 7. april 1997  

 og har virkning for fastsættelse af tilsyns- og kontrolgebyr fra 1. januar  

 1997.
 Stk. 2.  Bekendtgørelse nr. 718 af 18. juli 1996 om  

 gebyrer i henhold til levnedsmiddelloven m.v. ophæves.
Ministeriet for Fødevarer, Landbrug og Fiskeri, den 3. april 1997 Henrik Dam Kristensen / M.
Blom Andersen Bilag 1 Gebyr for eksportcertifikater og diverse godkendelser og anmeldelser --------------------------------------------------------------------- Nr. 1 Gebyr for eksportcertifikater:
 100 kr. for det første originalcertifikat og 25 kr. for de efterfølgende  

 kopicertifikater.
--------------------------------------------------------------------- Nr. 2 Gebyr for anmeldelse af tilsætning af næringsstoffer til levnedsmidler:
 Ved anmeldelse betales et gebyr på 4.350 kr.
 Ved anmeldelse i henhold til generel tilladelse betales et gebyr på 1.100  

 kr.
 Ved anmeldelse af smagsvarianter og identiske produkter, der forhandles  

 under forskellige navne, betales 1.100 kr., dog et gebyr på 4.350 kr. for det  

 første produkt.
 Kosttilskud:
 Gebyr for registrering af tilsætning af næringsstoffer: 1.100 kr.
 Gebyr for anmeldelse af tilsætning af næringsstoffer: 4.350 kr.
--------------------------------------------------------------------- Nr. 3 Ved anmeldelse og godkendelse af aromaer med samme aromastof(fer), men med  

 forskellige hjælpestoffer, samt ved udvidet anvendelse af et røgaromastof  

 betales 1.100 kr., dog et gebyr på 3.500 kr. for det første produkt.
--------------------------------------------------------------------- Nr. 4 Ved godkendelse af ændret anvendelse af samme tilsætningsstof til  

 forskellige produkter af samme art/smagsvarianter betales alene  

 godkendelsesgebyr for det første produkt og derefter et gebyr på 700 kr. for  

 hvert af de følgende produkter.
For levnedsmidler til særlig ernæring betales  

 dog alene godkendelsesgebyr for det første produkt.
--------------------------------------------------------------------- Nr. 5 Gebyr for godkendelse af kontrol- og overvågningsudstyr: 1.200 kr.
--------------------------------------------------------------------- Nr. 6 Der betales dog et gebyr på 5.600 kr. for den første stamme inden for den  

 samme art.
--------------------------------------------------------------------- Nr. 7 --------------------------------------------------------------------- Nr. 8 Gebyr for behandling af ansøgning om godkendelse af levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, der indeholder eller består af genetisk modificerede  

 organismer, udgør 150.000 kr.
 Ved mindre ressourcekrævende sagsbehandling nedsættes gebyret.
--------------------------------------------------------------------- Nr. 9 Gebyr for afprøvning og godkendelse af metoder baseret på ELISA-principper  

 og impedans udgør 12.000 kr. pr. produktgruppe.
Hvis afprøvning ikke forestås  

 af Levnedsmiddelstyrelsen, betales alene et gebyr på 3.000 kr.
For afprøvning og godkendelse af andre screeningsprincipper eller  

 diagnostiske principper betales 150 kr. pr. time.
Hvis afprøvning ikke  

 forestås af Levnedsmiddelstyrelsen, betales alene et gebyr på 3.000 kr.
 Ved mindre ressourcekrævende sagsbehandling nedsættes gebyret.
--------------------------------------------------------------------- Nr. 10 Gebyr for godkendelse af desinfektionsmiddel: 880 kr.
