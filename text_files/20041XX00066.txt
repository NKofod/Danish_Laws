Skriftlig fremsættelse  

 (28. oktober 2004) Ministeren for  

 familie- og forbrugeranliggender  

  

 (Henriette Kjær) :
 Herved tillader jeg mig for  

 Folketinget at fremsætte:
Forslag til lov om ændring af lov om social service (Landsdækkende  

 pasningsgaranti til børn i dagtilbud) (Lovforslag nr.
L 75).
Der stilles forslag om at  

 forpligte kommunerne til at tilbyde pasningsgaranti til alle børn i  

 aldersgruppen  

 26 uger og indtil barnets skolestart.
Regeringen har indført et års fleksibel  

 barselorlov, men hvis kommunerne ikke kan tilbyde pasning fra den dato, hvor  

 forældrene ønsker at genoptage arbejdet, kan forældrene ikke udnytte  

 mulighederne i de nye fleksible orlovsregler.
Formålet med lovforslaget er  

 således at sikre forældre et frit valg mellem at anvende den fulde  

 barselorlov  

 allerede i barnets første år eller at vende tilbage til arbejdsmarkedet efter  

 6  

 måneder og gemme en del af orloven til senere.
De gældende regler om  

 pasningsgaranti, som det er frivilligt for kommunerne at benytte, gøres  

 obligatoriske.
Det betyder, at pladsen skal være til rådighed senest når  

 barnet  

 er 30 uger, hvis forældrene søger i direkte forlængelse af barselorloven og i  

 andre situationer senest 3 måneder efter ansøgning.
Kommunerne får samtidig  

 mulighed for at nedsætte tilskuddet til brug for dagtilbud til mindst 67 pct.  

 af bruttodriftsudgifterne ved opholdet i dagtilbuddet.
 Der stilles yderligere  

 forslag om, at kommunen, hvis den ikke kan opfylde pasningsgarantien, skal  

 dække forældrenes udgifter til privat pasning eller plads i et dagtilbud i en  

 anden kommune fra det tidspunkt, hvor pladsen skulle være til rådighed og  

 indtil kommunen kan tilbyde en plads.
Lovforslaget skønnes at kunne  

 medføre kommunale merudgifter i perioden 2005-2008 i størrelsesordenen i alt  

 400 mio. kr.
Skønnet er foreløbigt.
De endelige beregninger vil blive  

 foretaget, når nyere statistiske oplysninger foreligger.
De samlede  

 økonomiske  

 og administrative konsekvenser for det offentlige vil afhænge af en række  

 faktorer, bl.a. antallet af børn på venteliste, antallet af børn i dagtilbud,  

 udviklingen i børnetallet og prisen på  

 en plads i dagtilbud.
Beregningerne vil blive foretaget, når de  

 statistiske oplysninger om disse forhold foreligger.
 De økonomiske konsekvenser  

 skal forhandles med de kommunale parter.
 Ændringerne skal efter  

 forslaget træde i kraft dagen efter bekendtgørelsen i Lovtidende.
 Med disse bemærkninger  

 indstiller jeg lovforslaget til Folketingets velvillige behandling.
