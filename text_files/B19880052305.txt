 I medfør af lov nr. 218 af 31. maj 1963 om udførelse af jordbundsanalyser  

 fastsættes hermed følgende bestemmelser:
 § 1.  Autorisation i henhold til lov nr. 218 af 31.  

 maj 1963 om udførelse af jordbundsanalyser meddeles af Landbrugsministeriet  

 efter indhentet udtalelse fra det i lovens § 6, stk. 2, omhandlede  

 tilsynsudvalg.
§ 2.  Enhver, der ønsker autorisation til udførelse af  

 jordbundsanalyser, skal overfor tilsynsudvalget dokumentere at være i  

 besiddelse af de dertil fornødne kundskaber.
Dertil kræves, at ansøgeren  

 inden for de sidste 5 år har bestået en af de følgende eksaminer eller kan  

 dokumentere en uddannelse af mindst tilsvarende omfang:
 Stk. 2.  I tilfælde, hvor ovenstående krav ikke er  

 opfyldt, kan dokumentationen ske ved aflæggelse af en prøve, der foranstaltes  

 afholdt af tilsynsudvalget og afpasses efter den søgte autorisations omfang.  

 Ansøgning om at måtte indstille sig til prøven indsendes til tilsynsudvalget.  

 Udgifterne ved prøvens afholdelse påhviler ansøgeren.
 § 3.  Normalt omfatter den af Landbrugsministeriet  

 meddelte autorisation tilladelse til at udføre almindelige jordbundsanalyser  

 (reaktionstal, fosforsyretal, kaliumtal, ledningstal og kalkbehov).
 Stk. 2.  Til udførelse af andre jordbundsanalyser kan  

 Landbrugsministeriet meddele en speciel autorisation.
 Stk. 3.  Landbrugsministeriet kan endvidere meddele en  

 begrænset autorisation, som alene omfatter bestemmelse af reaktionstal.
 § 4.  Erhvervsmæssige jordbundsanalyser må kun  

 foretages i lokaler og med anvendelse af apparatur, der hver især, efter  

 indstilling fra tilsynsudvalget, er godkendt som egnede til dette formål.
 Stk. 2.  Ansøgning om godkendelse af lokaler og  

 apparatur indsendes til tilsynsudvalget, der, såfremt lokaler og apparatur  

 ved besigtigelse findes tilfredsstillende, afgiver indstilling om godkendelse  

 til Landbrugsministeriet.
§ 5.  Den til erhvervsmæssig udførelse af  

 jordbundsanalyser autoriserede (autorisationshaveren) skal drage omsorg for,  

 at analysearbejdet udføres forsvarligt.
Autorisationen er personlig og gælder  

 kun, så længe den pågældende er aktiv leder af et laboratorium, der udfører  

 jordbundsanalyser i erhvervsmæssigt øjemed.
§ 6.  Autoriserede laboratorier må i erhvervsmæssigt  

 øjemed kun analysere jordprøver, som er indsendt af en under landbrugs- eller  

 havebrugsorganisationerne ansat konsulent eller af ejeren eller brugeren af  

 den ejendom, hvorfra prøverne hidrører.
Meddelelse om analyseresultaterne  

 skal ske direkte til den, som har indsendt prøverne.
 § 7.  Autorisationshaverne skal benytte de af  

 Landbrugsministeriet til enhver tid fastsatte analyseforskrifter.  

 Forskrifterne - for tiden de af Landbrugsministeriet under 25. august 1988  

 godkendte »Fælles Arbejdsmetoder for jordbundsanalyser« - kan mod  

 betaling rekvireres hos Landbrugsministeriet.
 Stk. 2.  Autorisationshaverne må for tiden ikke kræve  

 højere betaling end de i bilaget til nærværende bekendtgørelse fastsatte  

 takster.
 Stk. 3.  Såfremt et laboratorium ønsker at vedlægge  

 analyseresultaterne en vejledning til disses forståelse og udnyttelse, skal  

 vejledningen godkendes af tilsynsudvalget.
 Stk. 4.  De autoriserede laboratorier har pligt til at  

 opbevare alle undersøgte jordprøver i mindst en måned efter resultaternes  

 udsendelse.
 Stk. 5.  Autoriserede laboratorier er forpligtet til  

 efter nærmere af Landbrugsministeriet angivne regler at føre en statistik  

 over antallet af de forskellige analyser og hvert år inden 1. maj at indsende  

 den til Statens Planteavlslaboratorium, der årligt udarbejder og offentliggør  

 en samlet oversigt herover.
§ 8.  Som betegnelse for de af denne bekendtgørelse  

 omfattede laboratorier kan benyttes laboratoriets navn med tilføjelse af  

 »autoriseret af Landbrugsministeriet til udførelse af  

 jordbundsanalyser«.
Hertil kan en autorisationshaver i henhold til § 3,  

 stk. 2, tilføje »herunder« efterfulgt af en angivelse af de særlige  

 analyser som autorisationen omfatter.
Autorisationshavere i henhold til § 3,  

 stk. 3, skal tilføje »for så vidt angår bestemmelse af  

 reaktionstal«.
 Stk. 2.  Dersom autorisationshaverens navn ikke indgår i  

 laboratoriets navn, skal der efter foran nævnte angivelse af autorisationen  

 og dens omfang tilføjes »ved« eller »ansvarshavende«  

 efterfulgt af autorisationshaverens navn.
§ 9.  Laboratorierne er underkastet tilsyn.
Det udøves  

 på tilsynsudvalgets vegne af en (eller flere) af Landbrugsministeriet efter  

 udvalgets indstilling udpeget tilsynsførende.
Stk. 2.  Den tilsynsførende skal have adgang til at  

 kontrollere det anvendte apparatur, ligesom han skal påse, at de af  

 Landbrugsministeriet fastsatte analysemetoder anvendes.
Den tilsynsførende  

 har ret til at medtage allerede undersøgte jordprøver til kontrolanalyse samt  

 til at kræve oplysning om, hvor analyser, der ikke måtte være omfattet af  

 laboratoriets autorisation, er udført.
Stk. 3.  Den af den tilsynsførende for kontrolanalyser  

 medtagne jordprøve analyseres på Statens Planteavlslaboratorium i Lyngby  

 under den tilsynsførendes ansvar.
Resultatet skal meddeles det pågældende  

 laboratorium, som kan kræve det efterprøvet på et andet af tilsynsudvalget  

 udpeget laboratorium.
På grundlag af det herefter fremkomne afgør  

 tilsynsudvalget sagen.
 Stk. 4.  Den tilsynsførende foretager, når det anses for  

 påkrævet, indberetning til tilsynsudvalget, som træffer afgørelse i sagen.
 Stk. 5.  Den tilsynsførende afgiver hvert år pr. 1.  

 april meddelelse til tilsynsudvalget om tilsynets omfang i det forløbne år.
 § 10.  Udgifterne ved tilsynet betales af de  

 autoriserede laboratorier efter følgende regler:
 § 11.  Denne bekendtgørelse træder i kraft den 12.  

 september 1988.
 Stk. 2.  Samtidig hermed ophæves bekendtgørelse nr. 807  

 af 11. december 1987 om udførelse af jordbundsanalyser.
Landbrugsministeriet, den 1. september  

 1988 LAURITS TØRNÆS /Susanne Rydeng Bilag Maksimaltakster for de af Landbrugsministeriet til udførelse af  

 jordbundsanalyser autoriserede laboratorier:
