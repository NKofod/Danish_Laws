Teknisk forskrift om godkendelse af  

 offshorecontainere til håndtering på åbent hav1) I medfør af §§ 3-5, § 17, stk. 5, og § 28 i lov nr. 900 af 16.  

 december 1998 om sikkerhed til søs, og i medfør af § 2, stk. 5,  

 § 4, § 11, stk. 2, og § 28 i lov nr. 98 af 12. marts 1980 om skibes sikkerhed  

 m.v., med senere ændringer, og efter samråd med  

 Færøernes Landsstyre og Grønlands hjemmestyre, samt efter  

 bemyndigelse fra erhvervsministeren fastsættes:
 § 1. Containere, der er specielt konstrueret til  

 gentagen brug ved transport af gods eller udstyr til, fra eller mellem  

 stationære og/eller flydende offshoreinstallationer og skibe på  

 åbent hav, skal opfylde bestemmelserne i bilaget til denne  

 forskrift.
 Stk. 2. Bilaget er en dansk oversættelse af den  

 Maritime Sikkerheds Komites (The Maritime Safety Committee - MSC)  

 cirkulære 860, »Guidelines for the Approval of OffshoreContainers  

 Handled in Open Seas«.
 Stk. 3. Afsenderen, rederen, skibsføreren eller  

 enhver anden, der er ansvarlig for transporten, skal sikre sig, at der  

 udelukkende anvendes containere, der opfylder kravene i § 1, stk. 1.
Administration § 2. Søfartsstyrelsen varetager  

 administrationen af denne forskrift.1 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
Straffebestemmelse og ikrafttræden § 3. Overtrædelse af §1, stk. 3, straffes  

 med bøde, hæfte eller fængsel i indtil 1 år.
Stk. 2. Straffen kan stige til hæfte eller  

 fængsel i indtil 2 år hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt overtrædelsen alene omfatter  

 lov om skibes sikkerhed m.v., kan der alene idømmes straf af  

 bøde eller hæfte.
 § 4. Forskriften træder i kraft den 1. marts  

 2000.
Søfartsstyrelsen, den 11. januar  

 2000 Christian Breinholt /Steen Nielsen Bilag 1 Retningslinier for godkendelse af offshorecontainere til  

 håndtering på åbent hav Ref.
T3/1.01	MSC/Circ.860 22 May 1998 1	På møde nr. 62 godkendte  

 den Maritime Sikkerheds Komite (MSC) ændringerne til »Rekommandationen  

 om Harmoniseret Fortolkning og Ikrafttrædelse af den Internationale  

 Konvention af 2. december 1972 om Sikre Containere (CSC)«.
Den reviderede  

 Rekommandation blev udsendt som CSC/Circ.100, dateret 30. juni 1993, og er  

 blevet inkluderet som en supplerende del i 1996 udgaven af CSC.
2	§ 3.3 i den reviderede Rekommandation om Harmoniseret  

 Fortolkning og Ikrafttrædelse af CSC fastslår, at Konventionen  

 ikke gælder for offshorecontainere, som håndteres på  

 åbent hav.
Der er adskillige grunde til at anvende specielle design- og  

 prøveparametre for offshorecontainere:
.1	Afprøvningerne, som er angivet i Bilag II til  

 CSC, er beregnet til at dække den kraft, som containere støder  

 på ved almindelig maritim transport, lastning og losning i havne samt  

 ved indenlandsk tranport.
Imidlertid bliver offshorecontainere anvendt til at  

 forsyne offshoreinstallationer og vil typisk blive afskibet på  

 åbne dæk af specielt designede forsyningsskibe og løftet  

 til og fra offshoreinstallationen af dennes kraner.
Sådanne operationer  

 vil ofte finde sted under meget ugunstige vejr- og søforhold; .2	løfte-åg, som bruges til at  

 løfte almindelige containere, kan ikke anvendes til at løfte  

 offshorecontainere; og .3	de anvendte typer af offshorecontainere er ofte  

 bygget til formålet og omfatter lukkede og åbne  

 tørlastcontainere, tør bulklast containere og transportable  

 tanke.
Offshorecontainere er i modsætning til ISO containere ikke  

 standardiserede med hensyn til størrelser eller bruttomængde;  

 mange har et mindre basis areal end de 7 m2, der er den nedre  

 grænse for definitionen af en container i CSC.
3	Sektionerne 12 og 13 i IMDG-koden erkender den  

 særlige beskaffenhed, som gælder for offshorecontainere og  

 transportable tanke.
I disse sektioner angives det, at man med hensyn til  

 design og afprøvning af offshorecontainere og offshoretankcontainere,  

 skal tage hensyn til de dynamiske løfte- og  

 stødpåvirkninger, som kan opstå, når en container  

 eller tank håndteres på åbent hav under ugunstige  

 vejrforhold og søkonditioner, og at kravene til sådanne  

 containere og tanke skal fastlægges af den godkendende kompetente  

 myndighed.
4	I disse retningslinjer betyder »offshorecontainer« en  

 transportabel enhed specielt konstrueret til gentagen brug ved transport af  

 gods eller udstyr til, fra eller mellem stationære og/eller flydende  

 offshoreinstallationer og skibe.
Sådanne enheder omfatter containere og  

 transportable tanke til farligt gods, som defineret i sektionerne 12 og 13 i  

 introduktionen til IMDG-Koden.
5	Intentionen med denne vejledning er at hjælpe  

 de godkendende kompetente myndigheder med at udvikle detaljerede regler for  

 offshorecontainere.
For så vidt angår denne vejledning omfatter  

 den godkendende kompetente myndighed« tillige organisationer behørigt  

 autoriseret af Administrationen1)1)
.
Godkendelse 6	De godkendende kompetente myndigheder skal basere  

 deres godkendelse af offshorecontainere såvel på kalkulationer  

 som på afprøvninger, idet de dynamiske løfte- og  

 stødpåvirkninger, som kan opstå, når de  

 håndteres på åbent hav, tages i betragtning.
Design 7	Offshorecontainere skal være forsynet  

 med specielle øjebeslag anvendelige til fastgørelse af  

 særligt konstruerede stropper forbundet med sjækler.
Hvor der er  

 monteret ISO hjørnebeslag sammen med øjebeslag er disse  

 øjebeslag ikke beregnet til offshoreløft.
8	For at lette håndteringen på åbent  

 hav skal offshorecontainerne på forhånd være forsynet med  

 løftestropper.
Sådanne stropper skal permanent være  

 fastgjort til containeren og betragtes som værende en del af  

 containeren.
De dynamiske kræfter, som opstår, når  

 containerne håndteres på åbent hav, vil være  

 større end dem, der forekommer ved normal håndtering ved  

 kajsiden.
Dette skal tages i betragtning, når der fastsættes krav  

 til stropper på offshorecontainere, ved at forøge den normale  

 sikkerhedsfaktor for stropper med en yderligere faktor.
Det faktum, at lette  

 containere vil blive udsat for relativt højere dynamiske kræfter  

 end tungere containere, skal ligeledes tages i betragtning.
Minimum  

 materialekrav for slagstyrken skal specificeres, når  

 højstyrkestål benyttes i f.eks. kæder, kædeled og  

 sjækler.
9	Da offshorecontainere ikke altid er surret på  

 supply-både, skal sådanne containere være konstrueret til  

 at kunne modstå 30o hældning i enhver retning,  

 når de er fuldt lastet.
Det må formodes, at lasten normalt er  

 jævnt fordelt med tyngdepunktet svarende til den halve højde af  

 containeren, men på containere til specielle transporter (f.eks.  

 særlige flaske-stativ-containere til gasflasker i fastgjort position)  

 skal det faktiske tyngdepunkt anvendes.
10	Fremstående dele på en  

 offshorecontainer, der kan hænge fast i andre containere eller  

 konstruktioner, bør undgås.
Døre og luger skal sikres,  

 således at de ikke åbnes under transport og løft.  

 Hængsler og lukkeanordninger skal beskyttes, således at de ikke  

 lider skade ved stødpåvirkninger.
11	Styrkekalkulationer skal omfatte løft med den  

 fastgjorte løftestrop og et hvilken som helst andet anvendeligt middel  

 til håndtering (f.eks. løft med gaffeltrucks).  

 Stødpåvirkninger på siden og i bunden af containere skal  

 ligeledes indrages i disse beregninger, og stød-egenskaber skal  

 inkluderes i kravene til de strukturelle stålmaterialer.
Beregningerne,  

 som inkluderer en statisk ækvivalens med punktladninger i forbindelse  

 med prøverne som angivet i punkt 13, vil normalt blive betragtet som  

 tilstrækkelige.
12	Containere bliver af og til anvendt på  

 flydende eller stationære offshoreinstallationer som opbevaringsrum,  

 laboratorier, opholds- eller kontrolstationer etc.
Når de anvendes  

 på denne måde, vil containerne udover de transportrelaterede krav  

 i disse retningslinier, tillige være underlagt de regler, der  

 gælder for offshoreinstallationer.
Afprøvning 13	Mindst én offshorecontainer af hver  

 designtype skal underkastes følgende prøver:
.1	4-punkts løfteprøve Intern belastning: en ensartet fordelt ladning,  

 således at den totale masse af containeren og testladningen svarer til  

 2.5R, hvor R er den maksimale tilladte masse af containeren og dens last.  

 Containeren skal løftes med en løftestrop fastgjort til hver af  

 dens fire øjebeslag med en vertikal løftevinkel svarende til  

 designvinklen.
.2	2-punkts løfteprøve Intern belastning: en ensartet fordelt ladning  

 således at den totale masse af containeren og testladningen svarer til  

 1.5R.
En container forsynet med fire øjebeslag skal kun løftes  

 i to løftebeslag, placeret diagonalt overfor hinanden.
.3	Vertikal stødprøve Intern belastning: en ensartet fordelt ladning,  

 således at containerens totale masse og testladningen svarer til R.  

 Containeren skal ophænges i en krænget vinkel med det laveste  

 hjørne mindst 50 mm over et fast gulv.
Containeren skal derefter  

 frigives hurtigt, således at den vil have en fart på mindst 1 m/s  

 ved det indledende stød.
.4	Andre prøver Andre prøver beregnet på at vise en  

 containertypes evne til modstå andre håndterings- eller  

 transportkræfter, sådan som de er beskrevet i de relevante  

 standarder eller CSC, kan også kræves af den godkendende  

 kompetente myndighed.
 14	Den afprøvede offshorecontainer må ikke  

 lide permanent skade eller deformeres under nogen af afprøvningerne i  

 et omfang, der vil gøre den uegnet til sit beregnede formål.
 15	For at sikre, at offshorecontainere af den samme  

 designtype bliver fabrikeret efter det godkendte design, skal den godkendende  

 kompetente myndighed undersøge og afprøve så mange  

 enheder, som den anser for nødvendigt.
16	Offshorecontainere, som er blevet designet,  

 fabrikeret, afprøvet og godkendt efter disse retningslinier, skal  

 klart mærkes »Offshore Container« på en godkendelsesplade i  

 overensstemmelse med bilaget.
Detaljerne vist i bilaget repræsenterer  

 minimumskravene.
Inspektion 17	Offshorecontainere skal, hvor det anses  

 hensigtsmæssigt, inspiceres mindst én gang om året af den  

 godkendende kompetente myndighed.
Inspektionsdatoen og inspektørens  

 stempel skal markeres på containeren, så vidt muligt på en  

 plade egnet til formålet.
Inspektionspladen kan kombineres med  

 godkendelsespladen (punkt 16) og en hvilken som helst anden officiel  

 godkendelses- eller dataplade, på en enkelt basisplade.
Det skal  

 bemærkes, at inspektionspladerne på offshorecontainere  

 almindeligvis viser datoen for den sidste inspektion, i modsætning til  

 Sikkerheds Godkendelses Pladen på containere underlagt CSC, som er  

 mærket med datoen for det første eftersyn, og i tilfældet  

 hvor containere er dækket af en periodisk synsplan (PES) med datoen  

 for, hvornår det næste syn skal foretages.
Standarder og regler 18	De følgende standarder og regler for  

 offshorecontainere, af hvilke ikke alle til fulde dækker samtlige  

 aspekter med hensyn til design og afprøvning i disse retningslinier,  

 vides at eksistere eller være under forberedelse og bør anvendes  

 i nødvendigt omfang:
-	BS 7072: British Standard Code of Practice for  

 Inspection and Repair of Offshore Containers; -	Det Norske Veritas (DNV): Certification Note 2.7-1,  

 Offshore Containers; -	Det Norske Veritas (DNV): Certification Note 2.7-2,  

 Offshore Service Containers; og -	Pr EN 12079: Offshore Containers   Design,  

 construction, testing, inspection and marking.
BILAG OFFSHORE CONTAINER Name of manufacturer:
 Month/year of manufacture:
 Identification No:
Maximum gross mass:			Kg		lb Tare-mass:				Kg		lb Payload:				Kg		lb Approval No:
Approval Plate 1)   Forskriften har som udkast været  

 notificeret i overensstemmelse med Europaparlamentets og Rådets  

 direktiv 98/34/EF (informationsprocedureregulativet), som ændret senest  

 ved direktiv 98/48/EF.
1)	I Danmark varetages området af  

 Søfartsstyrelsen.
Godkendelsen af offshorecontainere er uddelegeret  

 til de anerkendte klassifikationsselskaber.
