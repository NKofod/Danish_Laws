 I henhold til kgl. resolution af 8. februar 1983 har Danmark ratificeret  

 en af Europarådets ministerudvalg i Strasbourg den 17. marts 1978 udfærdiget  

 anden tillægsprotokol til den europæiske konvention af 13. december 1957 om  

 udlevering, jfr. udenrigsministeriets bekendtgørelse nr. 36 af 28. september  

 1963 og anden bekendtgørelse af dags dato, Lovtidende C.
 Protokollens ordlyd er som følger:
ANDEN TILLÆGSPROTOKOL TIL DEN EUROPÆISKE KONVENTION OM UDLEVERING Denne protokols signatarstater, der er medlemmer af Europarådet, som  

 ønsker at fremme anvendelsen af den europæiske konvention om udlevering (i  

 det følgende benævnt »konventionen«), der blev åbnet for  

 undertegnelse i paris den 13. december 1957, inden for området fiskale  

 lovovertrædelser, og finder det ønskeligt også at udvide konventionen i visse andre henseender, er blevet enige om følgende:
Artikel 1 Følgende bestemmelse skal føjes til konventionens artikel 2, stk. 2:
»Denne ret skal også finde anvendelse på forbrydelser, der alene  

 medfører økonomiske sanktioner.« Artikel 2 Konventionens artikel 5 erstattes af følgende bestemmelser:
»Fiskale forbrydelser 1. For forbrydelser i forbindelse med skatter,  

 afgifter, told og valutaveksling skal udlevering mellem de kontraherende  

 parter finde sted i overensstemmelse med konventionens bestemmelser, hvis  

 forbrydelsen efter den anmodede parts lovgivning udgør en tilsvarende  

 lovovertrædelse.
2. udlevering kan ikke nægtes med den begrundelse, at  

 der ikke efter den anmodede parts lovgivning opkræves samme slags skatter  

 eller afgifter eller ikke er fastsat regler om skatter, afgifter, told eller  

 valutaveksling svarende til reglerne i den begærende parts lovgivning.« Artikel 3 Konventionen udvides med følgende bestemmelser:
»Domme in absentia 1. Når en kontraherende part anmoder en anden  

 kontraherende part om udlevering af en person med henblik på fuldbyrdelse af  

 en straffedom eller en beslutning om sikkerhedsforanstaltning, der er afsagt  

 over vedkommende in absentia, kan den anmodede part nægte udlevering  

 til dette formål, dersom den finder, at retssagen forud for domsafsigelsen  

 ikke opfyldte de minimumskrav til forsvaret, der anses at tilkomme enhver,  

 som er anklaget for en strafferetlig forseelse.
Udlevering skal dog finde  

 sted, såfremt den begærende part afgiver en forsikring, der betragtes som  

 tilstrækkelig sikkerhed for, at den person, der kræves udleveret, har ret til  

 at få genoptaget sin sag, under hvilken han får adgang til et betryggende  

 forsvar.
Denne beslutning vil berettige den begærende part til enten at  

 fuldbyrde den pågældende dom, såfremt den domfældte ikke modsætter sig det,  

 eller i modsat fald til at retsforfølge den udleverede.
2. Når den anmodede part giver meddelelse til den  

 person, der er begæret udleveret, om dommen, der er afsagt over ham in  

 absentia, kan den begærende part ikke betragte en sådan meddelelse som  

 formel underretning om strafforfølgning i den begærende stat.« Artikel 4 Konventionen udvides med følgende bestemmelser:
»Amnesti Udlevering skal ikke finde sted på grund af en forbrydelse, for hvilken  

 den anmodede stat har erklæret amnesti, og som nævnte stat havde kompetence  

 til at retsforfølge efter sin egen straffelov.« Artikel 5 Konventionens artikel 12, stk. 1, erstattes af følgende bestemmelser:  

 »Anmodningen skal være skriftlig og skal af den begærende parts  

 justitsministerium stiles til den anmodede parts justitsministerium; dog er  

 benyttelse af de diplomatiske kanaler ikke udelukket.
Andre meddelelsesformer  

 kan benyttes efter direkte aftale mellem to eller flere parter.« Artikel 6 1. Denne protokol skal stå åben for undertegnelse af  

 de af Europarådets medlemsstater, der har undertegnet konventionen.
Den  

 kræver ratifikation, accept eller godkendelse.
Ratifikations-, accept- eller  

 godkendelsesinstrumenter deponeres hos Europarådets generalsekretær.
 2. protokollen træder i kraft 90 dage efter datoen for  

 deponeringen af det tredje ratifikations-, accept- eller  

 godkendelsesinstrument.
 3. For så vidt angår en signatarstat, der på et senere  

 tidspunkt ratificerer, accepterer eller godkender, træder protokollen i kraft  

 90 dage efter deponeringen af nævnte signatarstats ratifikations-, accept-  

 eller godkendelsesinstrument.
 4. Ingen af Europarådets medlemsstater kan ratificere,  

 acceptere eller godkende denne protokol uden samtidig eller tidligere at have  

 ratificeret konventionen.
Artikel 7 1. Enhver stat, der har tiltrådt konventionen, kan  

 tiltræde denne protokol efter dens ikrafttræden.
 2. En sådan tiltrædelse sker ved hos Europarådets  

 generalsekretær at deponere et tiltrædelsesinstrument, som træder i kraft 90  

 dage efter deponeringen.
Artikel 8 1. Enhver stat kan på tidspunktet for undertegnelsen  

 eller deponeringen af sit ratifikations-, accept-, godkendelses- eller  

 tiltrædelsesinstrument anføre det territorium eller de territorier, hvor  

 denne protokol skal finde anvendelse.
 2. Enhver stat kan ved deponeringen af sit  

 ratifikations-, accept-, godkendelses- eller tiltrædelsesinstrument eller på  

 et senere tidspunkt i en erklæring stilet til Europarådets generalsekretær  

 udstrække denne protokol til at omfatte ethvert andet territorium eller  

 hvilke som helst andre territorier, der er anført i erklæringen, og for hvis  

 internationale forbindelser den er ansvarlig eller på hvis vegne den er  

 bemyndiget til at indgå forpligtelser.
3. Enhver erklæring afgivet i henhold til foranstående  

 stykke kan for så vidt angår ethvert deri anført territorium tilbagekaldes  

 ved fremsendelse af en meddelelse herom til Europarådets generalsekretær.
En  

 sådan tilbagekaldelse får virkning seks måneder efter den dato, på hvilken  

 Europarådets generalsekretær har modtaget meddelelsen.
Artikel 9 1. Forbehold, der er taget af en stat over for en  

 bestemmelse i konventionen, finder også anvendelse på denne protokol,  

 medmindre denne stat anfører andet ved undertegnelsen eller ved deponeringen  

 af sit ratifikations-, accept-, godkendelses- eller tiltrædelsesinstrument.
2. Enhver stat kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument erklære, at den forbeholder sig ret til a. ikke at anerkende kapitel I, b. ikke at anerkende kapitel II, eller anerkende det alene med hensyn til  

 visse forbrydelser eller visse kategorier af de forbrydelser, der er anført i  

 artikel 2, c. ikke at anerkende kapitel III, eller alene at anerkende artikel 3, stk.  

 1, d. ikke at anerkende kapitel IV, e. ikke at anerkende kapitel V, 3. Enhver kontraherende part kan tilbagekalde et  

 forbehold den har taget i henhold til foranstående stykke i form af en  

 erklæring stilet til Europarådets generalsekretær.
En sådan erklæring træder  

 i kraft på modtagelsesdatoen.
 4. En kontraherende part, der i denne protokol har  

 taget forbehold over for en bestemmelse i konventionen eller over for en  

 bestemmelse i denne protokol, kan ikke kræve, at en anden kontraherende part  

 skal bringe den pågældende bestemmelse i anvendelse; den kan dog, såfremt  

 forbeholdet er partielt eller betinget kræve anvendelse af bestemmelsen i den  

 udstrækning den selv har anerkendt den.
 5. Der kan ikke tages andre forbehold over for denne  

 protokols bestemmelser.
Artikel 10 Den europæiske strafferetskomite under Europarådet (ECCP) skal orienteres  

 om denne protokols anvendelse og tage de fornødne skridt til at bane vejen  

 for en mindelig løsning på de vanskeligheder, som dens overholdelse eventuelt  

 måtte afstedkomme.
Artikel 11 1. Enhver kontraherende part kan for sit eget  

 vedkommende opsige denne protokol ved en meddelelse stilet til Europarådets  

 generalsekretær.
 2. En sådan opsigelse får virkning seks måneder efter,  

 at den er modtaget af Europarådets generalsekretær.
 3. Opsigelse af konventionen medfører automatisk  

 opsigelse af denne protokol.
Artikel 12 Europarådets generalsekretær giver til rådets medlemsstater og til enhver  

 stat, der har tiltrådt konventionen, meddelelse om:
a. enhver undertegnelse af denne protokol, b. enhver deponering af et ratifikations-, accept-, godkendelses- eller  

 tiltrædelsesinstrument, c. enhver ikrafttrædelsesdato for denne protokol i henhold til artiklerne  

 6 og 7, d. enhver erklæring, der er modtaget i henhold til bestemmelserne i  

 artikel 8, stk. 2 og 3, e. enhver erklæring, der er modtaget i henhold til bestemmelserne i  

 artikel 9, stk. 1, f. ethvert forbehold, der er taget i henhold til bestemmelserne i artikel  

 9, stk. 2, g. tilbagekaldelse af ethvert forbehold, der er taget i henhold til  

 bestemmelserne i artikel 9, stk. 3, h. enhver underretning, der er modtaget i henhold til bestemmelserne i  

 artikel 11, samt datoen, på hvilken opsigelsen får virkning.
 Til bekræftelse heraf har undertegnede dertil behørigt bemyndigede  

 underskrevet denne protokol.
Udfærdiget i Strasbourg den 17. marts 1978 på engelsk og fransk, idet  

 begge tekster har samme gyldighed, i eet eksemplar, som skal forblive  

 deponeret i Europarådets arkiv.
Europarådets generalsekretær skal fremsende  

 bekræftede genparter til hver enkelt signatar- og tiltrædelsesstat.
 Følgende lande har ratificeret eller tiltrådt den anden tillægsprotokol på  

 de vedføjede datoer:
 Nedennævnte lande har ved ratifikationen eller tiltrædelsen taget  

 forbehold og afgivet erklæringer som følger:
Sverige Erklæring:
 Ved anvendelse af konventionens artikel 12, stk. 1 (protokollens kapitel  

 5, artikel 5), vil forpligtelserne pålagt justitsministeriet blive overtaget  

 af udenrigsministeriet.
Nederlandene Erklæring:
 det vil senere blive meddelt, om protokollen kan anvendes i forhold til  

 Aruba.
Østrig Forbehold:
 Under henvisning til protokollens artikel 9, stk. 2, accepterer  

 Republikken Østrig kapitel II alene for forbrydelser vedrørende skatte-,  

 afgifts- og toldlovgivningen.
Italien Forbehold:
 Under henvisning til protokollens artikel 9 forbeholder Italien sig ret  

 til at acceptere kapitel III.
Finland Erklæringer:
 I overensstemmelse med protokollems artikel 9, stk. 1, og medmindre der  

 foreligger en erklæring af modsat indhold, finder forbehold, der er taget  

 over for konventionen, også anvendelse på protokollen.
Schweiz Forbehold:
 Schweiz accepterer ikke protokollens kapitel II.
 Erklæringer:
 I overensstemmelse med protokollens artikel 9, stk. 1, og medmindre der  

 foreligger en erklæring af modsat indhold, finder forbehold, der er taget  

 over for konventionen, også anvendelse på protokollen.
Spanien Erklæringer:
 I overensstemmelse med protokollens artikel 9, stk. 1, og medmindre der  

 foreligger en erklæring af modsat indhold, finder forbehold, der er taget  

 over for konventionen, også anvendelse på protokollen.
 Tillægsprotokollen trådte i medfør af artikel 6, stk. 2, i kraft for  

 Danmark den 5. juni 1983.
