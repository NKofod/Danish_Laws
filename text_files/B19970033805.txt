I henhold til § 50, stk. 3, § 68, stk. 1 og 2, § 70, stk. 3, § 83, § 84, stk. 1, § 85, stk. 1, og § 118, stk. 5, i færdselsloven, jf.
 lovbekendtgørelse nr. 735 af 24. august 1992, fastsættes:
Indretning § 1.  En cykel og påhængs- eller sidevogn hertil skal  

 være således indrettet og holdes i en sådan stand, at den kan benyttes uden  

 fare eller ulempe.
§ 2.  En cykel må ikke være indrettet til mere end tre  

 personer.
Dog kan der derudover være plads til et eller to børn under seks  

 år.
Stk. 2.  En cykel må højst have fire hjul.
Påhængsvogn  

 til cykel må højst have to hjul.
 Stk. 3.  Hjulene skal være forsynet med dæk eller med  

 anden elastisk hjulbeklædning med tilsvarende egenskaber.
Vægt og dimensioner § 3.  En cykel må hverken i belæsset eller ubelæsset  

 stand have større bredde end 1 m, dog må en cykel med mere end to hjul have  

 en bredde på indtil 1,25 m.
Betjeningsgreb og spejle medregnes ikke i cyklens  

 bredde.
For cykel med mere end to hjul, der er taget i brug inden den 1.  

 januar 1998, må sporvidden mellem hjul på samme aksel dog være indtil 1,25 m  

 og bredden dog være indtil 1,6 m.
Stk. 2.  På en tohjulet cykel må styrets bredde dog ikke  

 overstige 70 cm.
Betjeningsgreb og spejle medregnes ikke i styrets bredde.
 Stk. 3.  En cykel må hverken i belæsset eller ubelæsset  

 stand have større længde end 3,5 m.
§ 4.  En påhængsvogn til cykel må hverken i belæsset  

 eller ubelæsset stand have større bredde end 1 m.
Den samlede længde af cykel  

 og påhængsvogn må i belæsset eller ubelæsset stand ikke overstige 3,5 m.  

 Påhængsvognens totalvægt må ikke overstige 60 kg.
Er påhængsvognen forsynet  

 med påløbsbremse, må totalvægten dog være indtil 100 kg.
Stk. 2.  En cykel med sidevogn må ikke have større  

 sporvidde end 0,8 m.
Ingen del af køretøjet eller dets last må ligge uden for  

 sidevognens hjul.
Den samlede længde af cykel og sidevogn må i belæsset eller  

 ubelæsset stand ikke overstige 3,5 m.
Sidevognens totalvægt må ikke overstige  

 60 kg.
Bremser § 5.  En cykel skal være forsynet med mindst to  

 uafhængige bremsesystemer, der virker på henholdsvis for- og baghjul.
Hjul på  

 samme aksel skal være afbremset af det samme bremsesystem.
En cykel, der er  

 taget i brug inden den 1. januar 1998, kan dog være forsynet med alene en  

 fodbetjent navbremse, der virker på baghjulet, medmindre cyklen er indrettet  

 til mere end en person, eller cyklen er tilkoblet påhængs- eller sidevogn.
 Stk. 2.  Bremsning af cyklen skal kunne ske på en sikker  

 og virksom måde ved enhver hastighed og under alle belastningsforhold.  

 Vejrlig må ikke kunne nedsætte bremsernes funktion væsentligt.
 Stk. 3.  Ved bremsesystem, som betjenes med pedalerne,  

 skal fuld bremsevirkning kunne opnås ved nedtrædning af pedalen fra vandret  

 stilling af pedalarmen.
 Stk. 4.  Dele i fodbetjent bremsesystem skal kunne  

 modstå en betjeningskraft på 100 daN (100 kg). Dele i håndbetjent  

 bremsesystem skal kunne modstå en betjeningskraft på 60 daN (60 kg).
Stk. 5.  En varecykel med mere end to hjul skal tillige  

 være forsynet med parkeringsbremse på hjulene, som bærer vareladet.
Denne  

 bremse skal kunne holde cyklen stationær på hældende grund og skal kunne  

 fastholdes i bremsestilling ad rent mekanisk vej.
Lygter og reflekser § 6.  Ved kørsel i lygtetændingstiden skal en cykel  

 være forsynet med mindst en forlygte, der afgiver hvidt eller gulligt lys  

 tydeligt synligt forfra i mindst 300 meters afstand uden at virke blændende,  

 og som er synlig fra siderne.
På en cykel med mere end to hjul skal forlygten  

 være anbragt højst 0,5 m inden for cyklens yderste venstre punkt.
Stk. 2.  Ved kørsel i lygtetændingstiden skal en cykel  

 være forsynet med mindst en baglygte, der afgiver rødt lys bagud tydeligt  

 synligt i mindst 300 meters afstand uden at virke blændende, og som er synlig  

 fra siderne.
En cykel med mere end to hjul skal, såfremt den højst er 1 m  

 bred, være forsynet med mindst en baglygte anbragt i cyklens midterplan eller  

 til venstre herfor, og, såfremt den er mere end 1 m bred, være forsynet med  

 mindst to baglygter anbragt højst 0,4 m inden for cyklens yderste punkter og  

 med en indbyrdes afstand på mindst 0,6 m.
Stk. 3.  Ved kørsel i lygtetændingstiden skal en  

 påhængsvogn til cykel være forsynet med mindst en baglygte anbragt i  

 påhængsvognens midterplan eller til venstre herfor.
En sidevogn til cykel  

 skal i lygtetændingstiden være forsynet med mindst en baglygte, der er  

 anbragt så tæt ved sidevognens yderste højre punkt som muligt.
Baglygte på  

 påhængs- eller sidevogn skal opfylde kravene til baglygte til cykel.
 Stk. 4.  For- og baglygte på cykel og påhængs- eller  

 sidevogn hertil skal opfylde bestemmelserne i § 15, stk. 2 og 3.
Stk. 5.  Uanset bestemmelserne i stk. 4 kan for- eller  

 baglygte, der er erhvervet inden den 1. januar 1998, fortsat anvendes.
Sådan  

 lygte skal endvidere kun være tydelig synlig i mindst 150 meters afstand,  

 ligesom baglygte ikke skal være synlig fra siderne.
Stk. 6.  Baglygte på cykel og påhængs- eller sidevogn  

 hertil kan afgive blinkende lys.
Blinkfrekvensen skal være mindst 200 blink  

 pr. minut.
 Stk. 7.  En cykel og påhængs- eller sidevogn hertil kan  

 være forsynet med gule sidemarkeringslygter.
 Stk. 8.  En cykel og påhængs- eller sidevogn hertil må  

 ikke være forsynet med andre lygter end de foran anførte.
 Stk. 9.  På en cykel med påhængsvogn skal cyklen ikke  

 være forsynet med baglygte.
§ 7.  En cykel skal være forsynet med mindst en hvid  

 refleks, der er synlig forfra.
En cykel med mere end to hjul skal dog være  

 forsynet med mindst to sådanne reflekser, der er anbragt højst 0,4 m inden  

 for cyklens yderste punkter, og med en indbyrdes afstand på mindst 0,6 m.
For  

 cykel, der er taget i brug inden den 1. januar 1998, gælder bestemmelsen dog  

 først fra den 1. oktober 1998.
Stk. 2.  En cykel skal være forsynet med mindst en rød  

 refleks, der er synlig bagfra.
En cykel med mere end to hjul skal dog være  

 forsynet med mindst to sådanne reflekser, der er anbragt højst 0,4 m inden  

 for cyklens yderste punkter, og med en indbyrdes afstand på mindst 0,6 m.
 Stk. 3.  En cykel skal være forsynet med mindst to gule  

 reflekser, der bevæger sig, når cyklen kører, og som er synlige bagfra.
Stk. 4.  En cykel skal på hvert hjul være forsynet med  

 mindst en gul refleks, der er synlig fra siderne, eller med hvide  

 reflekterende dæk- eller fælgsider.
For cykel, der er taget i brug inden den  

 1. januar 1998, gælder bestemmelsen dog først fra den 1. oktober 1998.
Stk. 5.  En ethjulet påhængsvogn til cykel skal være  

 forsynet med mindst en hvid refleks, der er synlig forfra, og mindst en rød  

 refleks, der er synlig bagfra.
Reflekserne skal være anbragt i påhængsvognens  

 midterplan eller til venstre herfor.
En tohjulet påhængsvogn til cykel skal  

 være forsynet med mindst to hvide reflekser, der er synlige forfra, og mindst  

 to røde reflekser, der er synlige bagfra.
Reflekserne skal være anbragt så  

 tæt ved påhængsvognens yderste punkter som muligt.
Sidevogn til cykel skal  

 være forsynet med mindst en hvid refleks, der er synlig forfra, samt mindst  

 en rød refleks, der er synlig bagfra.
Reflekserne skal være anbragt så tæt  

 ved sidevognens yderste højre punkt som muligt.
Stk. 6.  En påhængsvogn til cykel skal på hver side være  

 forsynet med mindst to gule reflekser, der er synlige fra siden, eller med  

 mindst en gul refleks i hvert hjul, der er synlig fra siderne.
En sidevogn  

 til cykel skal på højre side være forsynet med mindst to gule reflekser, der  

 er synlige fra siden, eller med mindst en gul refleks i hjulet, der er synlig  

 fra siden.
Stk. 7.  En cykel og påhængs- eller sidevogn hertil må  

 ikke være forsynet med trekantet refleks.
Reflekser i et par skal være ens.
Stk. 8.  En cykel og påhængs- eller sidevogn hertil kan  

 forsynes med supplerende reflekser efter følgende regler: Fastmonterede,  

 fremadrettede reflekser skal være hvide, bagudrettede røde og reflekser, der  

 vender til siden, gule.
Bevægelige reflekser skal være gule.
 Stk. 9.  Refleks på cykel og påhængs- eller sidevogn  

 hertil skal være mærket efter bestemmelserne i § 15, stk. 4.
Stk. 10.  Uanset bestemmelserne i stk. 9 kan refleks,  

 der er erhvervet inden den 1. januar 1998, fortsat anvendes.
Påbudt refleks,  

 der er erhvervet inden den 1. januar 1998, skal dog være E- eller e-mærket  

 eller mærket efter anden godkendelsesordning.
Signalapparat og cyklistvimpler § 8.  En cykel skal være forsynet med en klart lydende  

 klokke, som skal være anbragt på styret.
Cyklen må ikke være forsynet med  

 andet signalapparat.
 § 9.  En cykel kan være udstyret med en cyklistvimpel,  

 der er monteret på bagagebærer eller lignende over cyklens baghjul.
Stk. 2.  Vimpelstangen skal være bøjelig og være anbragt  

 således, at ingen del af stangen når længere ud end 0,5 m til venstre og 0,15  

 m til højre for cyklens længdeakse.
Advarselsanordningen skal være anbragt  

 yderst til venstre på vimpelstangen og skal være forsynet med en rød refleks,  

 der er synlig bagfra.
Befordring af personer § 10.  En cykel med særlig siddeplads for børn skal  

 være forsynet med beskyttelse mod hjulegerne.
 Stk. 2.  Et barn, der anvender en særlig siddeplads  

 placeret bag føreren, skal være forsvarligt fastspændt.
§ 11.  En påhængs- eller sidevogn til cykel må  

 benyttes til transport af indtil to børn under 6 år, når der er indrettet  

 særlig siddeplads med beskyttelse mod hjulegerne.
Der må samtidig  

 transporteres et barn under 6 år på cyklen og et barn under 6 år i påhængs-  

 eller sidevognen.
Føreren af cyklen skal være fyldt 15 år.
Stk. 2.  Børn, der transporteres i en påhængs- eller  

 sidevogn, skal være forsvarligt fastspændte.
Dog skal børn, der cykler på en  

 særlig påhængsvogn, der er indrettet med håndtag, sadel og pedaler, ikke være  

 fastspændte.
Tilkobling af påhængs- eller sidevogn til  

 cykel § 12.  Til cykel må kobles en påhængsvogn eller en  

 sidevogn.
Påhængs- eller sidevognen skal tilkobles med en forsvarlig  

 tilkoblingsanordning.
 Stk. 2.  Sidevogn skal være anbragt til højre for  

 cyklen.
Cykelløb § 13.  Under løb i henhold til færdselslovens § 37,  

 stk. 1, behøver en cykel ikke at være forsynet med lygter, jf. § 6,  

 refleksanordninger, jf. § 7, samt klokke, jf. § 8.
 Forhandling af lygter og reflekser m.v.
 § 14.  Dele til cykel og påhængs- og sidevogn hertil  

 må kun forhandles efter den 1. januar 1998, såfremt de opfylder kravene i §§  

 2-5, § 6, stk. 1-3 og stk. 6, og § 9.
 § 15.  Lygter og reflekser til cykel og påhængs- og  

 sidevogn hertil må endvidere kun forhandles efter den 1. januar 1998, såfremt  

 de opfylder kravene i stk. 2-4.
Stk. 2.  En forlygte skal have en lysstyrke på mindst 4  

 candela målt lige forfra, mindst 0,4 candela målt 20I til hver side og mindst  

 0,05 candela målt 80 I til hver side.
Bestemmelsen kan anses for  

 opfyldt, såfremt lygten er godkendt og mærket i henhold til Dansk Standard  

 nr. 708 og »DS«-mærket, godkendt af Vagverket, Sverige og  

 »T«-mærket, godkendt i henhold til British Standard nr.
BS 6102 og  

 »BS«-mærket eller godkendt af Kraftfahrt-Bundesamt, Tyskland og  

 »»»K«-mærket.
Stk. 3.  En baglygte skal have en lysstyrke på mindst 2  

 candela målt lige bagfra, mindst 0,2 candela målt 20I til hver side og mindst  

 0,05 candela målt 80I til hver side.
Bestemmelsen kan anses for opfyldt,  

 såfremt lygten er godkendt og mærket som nævnt i stk. 2.
Stk. 4.  Hvid fremadrettet, rød bagudrettet og gul  

 refleks, der vender til siden, skal være godkendt i henhold til ECE-regulativ  

 nr. 3 og »E«-mærket i klasse IA eller IVA eller godkendt i henhold  

 til EF-direktiv nr. 76/757/EØF og »e«-mærket i klasse IA eller IVA.  

 Hvide reflekterende dæk- eller fælgsider skal være godkendt i henhold til  

 ECE-regulativ nr. 88 og »E«-mærket eller godkendt og mærket i  

 henhold til nationale standarder eller regler i et andet EU-land eller  

 EØS-land.
Kravet om godkendelse og mærkning af hvide reflekterende dæk- eller  

 fælgsider gælder dog først fra den 1. januar 2000. Gul bevægelig, bagudrettet  

 refleks skal være godkendt i henhold til ECE-regulativ nr. 3 og  

 »E«-mærket i klasse I, IA eller IVA, godkendt i henhold til  

 EF-direktiv nr. 76/757/EØF og »e«-mærket i klasse I, IA eller IVA  

 eller godkendt og mærket i henhold til nationale standarder eller regler i et  

 andet EU-land eller EØS-land.
Dispensationer § 16.  Færdselsstyrelsen kan, når særlige forhold gør  

 sig gældende, dispensere fra bestemmelserne i denne bekendtgørelse.
 Straf og ikrafttræden m.v.
 § 17.  Overtrædelse af §§ 1-5, § 6, stk. 1-7, §§ 7-12,  

 og §§ 14-15 straffes med bøde.
 § 18.  Bekendtgørelsen træder i kraft den 1. januar  

 1998, se dog § 7, stk. 1 og 4, og § 15, stk. 4.
 Stk. 2.  Enhver cykel og påhængs- eller sidevogn hertil  

 kan dog straks indrettes i overensstemmelse med bekendtgørelsen.
 Stk. 3.  Justitsministeriets bekendtgørelse nr. 6 af 10.  

 januar 1986 om cyklers indretning og udstyr m.v. ophæves.
Trafikministeriet, den 13. maj 1997 Bjørn Westh / Vibeke R. von Stemann (* 1) Bekendtgørelsen indeholder bestemmelser, som er notificeret  

 kommissionen ifølge Rådets direktiv 81/189/EØF.
