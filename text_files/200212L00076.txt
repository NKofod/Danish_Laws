Fremsat den 7. november 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 økonomisk støtte til politiske  

 partier m.v.
(Nedsættelse af den statslige partistøtte) § 1 I lov om økonomisk støtte til politiske partier m.v., jf.  

 lovbekendtgørelse nr. 831 af 20. september 2001 som ændret ved  

 § 11 i lov nr. 145 af 25. marts 2002 og § 2 i lov nr. 371 af 6.  

 juni 2002, foretages følgende ændring:
 1. I § 2, stk. 1, 2. pkt., og stk. 2, 2.  

 pkt., ændres »19,50 kr.« til: »22,30 kr.« .
§ 2 Stk. 1. Loven træder i kraft den 1. januar 2003.
 Stk. 2. Bestemmelsen i § 1, nr. 1, har første gang  

 virkning for tilskudsbeløb, der udbetales for kalenderåret 2005.  

 Det i § 1, nr. 1, nævnte tilskudsbeløb reguleres  

 første gang den 1. januar 2004 som angivet i § 4 a i lov om  

 økonomisk støtte til politiske partier m.v.
Stk. 3. For tilskudsbeløb, der udbetales for  

 kalenderåret 2003, udgør de i § 1, nr. 1, nævnte  

 årlige tilskudsbeløb 23,30 kr.
For tilskudsbeløb, der  

 udbetales for kalenderåret 2004, udgør de i § 1, nr. 1,  

 nævnte årlige tilskudsbeløb 22,80 kr.
 Stk. 4. Det i stk. 3, 2. pkt., angivne  

 tilskudsbeløb reguleres den 1. januar 2004 som angivet i § 4 a i  

 lov om økonomisk støtte til politiske partier m.v.
Bemærkninger til lovforslaget Almindelige bemærkninger 1. Lovforslagets hovedindhold Som led i den mellem regeringen og Dansk Folkeparti  

 indgåede aftale om finansloven for 2003 foreslås en  

 nedsættelse af den statslige partistøtte.
Nedsættelsen vil  

 første gang få virkning for kalenderåret 2003 og vil  

 herefter trinvist stige frem til kalenderåret 2005 og de  

 følgende år.
2. Lovforslagets indhold Det fremgår af den mellem regeringen og Dansk  

 Folkeparti indgåede aftale om finansloven for 2003, at regeringen og  

 Dansk Folkeparti er enige om, at partistøtten omfattes af de generelle  

 effektiviseringskrav, der gælder på det statslige  

 område.
I overensstemmelse med de generelle effektiviseringskrav,  

 der gælder på det statslige område (3 pct. i 2003, 5 pct. i  

 2004 og 7 pct. i 2005), foreslås en trinvis nedsættelse af det  

 årlige tilskudsbeløb, som partier og kandidater uden for  

 partierne efter § 2 i lov om økonomisk støtte til  

 politiske partier m.v. (partistøtteloven) er berettiget til at  

 få udbetalt af staten for hver stemme, partiet eller kandidaten uden  

 for partierne har fået ved det senest afholdte folketingsvalg.  

 Nedsættelsen vil første gang få virkning for  

 kalenderåret 2003 og vil herefter trinvist stige frem til det niveau,  

 der vil gælde for kalenderåret 2005 og de følgende  

 år.
Der opnås herved en mindreudgift på 2,5 mill. kr. i  

 2003, 4,2 mill. kr. i 2004 og 5,9 mill. kr. i 2005 og de følgende  

 år.
Det årlige tilskudsbeløb efter  

 partistøttelovens § 2, jf. § 4 a, udgør ved  

 udbetaling af tilskud for 2003 24,00 kr. pr. stemme.
På grundlag af det  

 senest afholdte folketingsvalg den 20. november 2001 kan der udbetales  

 partistøtte for 3.496.039 stemmer, og der vil derfor maksimalt efter  

 partistøttelovens regler kunne udbetales 83,9 mill. kr. i 2003-niveau.  

 Udgifterne til partistøtte er på forslaget til finanslov for  

 2003 angivet til 81,7 mill. kr. i 2003 og til 81,9 mill. kr. i 2004, 2005 og  

 2006. Da der er tale om en lovbunden udgift, er den procentvise  

 ønskede mindreudgift (3 pct. i 2003, 5 pct. i 2004 og 7 pct. i 2005)  

 beregnet i forhold til de 83,9 mill. kr., der efter partistøttelovens  

 regler maksimalt vil kunne udbetales i 2003-niveau.
 På denne baggrund foreslås det årlige  

 tilskudsbeløb efter partistøttelovens § 2 nedsat til  

 følgende beløbsstørrelser (alle tal er angivet i  

 2003-niveau):
For tilskudsbeløb, der udbetales i 2003,  

 foreslås det årlige tilskudsbeløb efter  

 partistøttelovens § 2, jf. § 4 a, nedsat fra 24,00 kr. til  

 23,30 kr. pr. stemme.
Dette vil i 2003 give en mindreudgift på 2,5  

 mill. kr.
For tilskudsbeløb, der udbetales i 2004,  

 foreslås det årlige tilskudsbeløb efter  

 partistøttelovens § 2, jf. § 4 a, nedsat til 22,80 kr. pr.  

 stemme.
Dette vil i 2004 give en mindreudgift på 4,2 mill. kr.
For tilskudsbeløb, der udbetales i 2005 og  

 de følgende år, foreslås det årlige  

 tilskudsbeløb efter partistøttelovens § 2, jf. § 4 a,  

 nedsat til 22,30 kr. pr. stemme.
Dette vil i 2005 og de følgende  

 år give en mindreudgift på 5,9 mill. kr.
 Ved opgørelsen af de mindreudgifter, lovforslaget  

 medfører i 2004 og de følgende år, må der tages  

 forbehold for virkningen af den regulering af tilskudsbeløbet, som  

 hvert år den 1. januar foretages efter partistøttelovens  

 § 4 a, og som ikke kan beregnes på nuværende tidspunkt.
Tilsvarende må der tages forbehold for virkningen af  

 kommende folketingsvalg på den samlede partistøtte.
Efter  

 partistøttelovens § 2 sammenholdt med § 6, stk. 1, skal  

 det årlige tilskudsbeløb således ganges med det antal  

 stemmer, tilskudsmodtageren har opnået ved det senest afholdte  

 folketingsvalg forud for tilskudsåret.
 Opmærksomheden henledes på, at også  

 partier og kandidater uden for partierne, der har fået stemmer ved  

 folketingsvalget på Færøerne eller i Grønland, og  

 som er berettiget til partistøtte fra staten efter de gældende  

 regler i partistøtteloven, er omfattet af den foreslåede  

 nedsættelse.
 Opmærksomheden henledes endvidere på, at det  

 tilskudsbeløb, som amtsråd og kommunalbestyrelser efter  

 partistøtteloven skal udbetale til kandidatlister, der har deltaget i  

 det senest afholdte amtsrådsvalg henholdsvis kommunalbestyrelsesvalg,  

 ikke er omfattet af dette lovforslag.
3. Lovforslagets økonomiske og administrative konsekvenser for  

 staten Den foreslåede nedsættelse af den statslige  

 partistøtte vil medføre mindreudgifter for staten på  

 konto § 16.11.04. Partistøtte.
Mindreudgifterne vil udgøre  

 2,5 mill. kr. for 2003 stigende til 5,9 mill. kr. i 2005 og de  

 følgende år.
Der henvises nærmere til afsnit 2  

 ovenfor.
 Lovforslaget har ingen administrative konsekvenser for  

 staten.
4. Lovforslagets økonomiske og administrative konsekvenser for  

 amter, kommuner og erhvervslivet Lovforslaget har ingen økonomiske eller  

 administrative konsekvenser for amtskommuner, kommuner eller  

 erhvervslivet.
5. Lovforslagets administrative konsekvenser for borgerne Lovforslaget har ingen administrative konsekvenser for  

 borgerne.
6. Lovforslagets miljømæssige konsekvenser Lovforslaget har ingen miljømæssige  

 konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder Lovforslaget har forinden fremsættelsen været  

 i høring hos Finansministeriet og Justitsministeriet.
 Lovforslaget er samtidig med fremsættelsen sendt i  

 høring hos Rigsrevisionen.
Vurdering af konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner.
 Mindreudgifter for staten på 2,5 mill. kr. i 2003  

 stigende til 5,9 mill. kr. i 2005 og de følgende år.
Ingen Administrative konsekvenser for stat, kommuner og  

 amtskommuner.
Ingen Ingen Økonomiske konsekvenser for erhvervslivet.
Ingen Ingen Administrative konsekvenser for erhvervslivet.
Ingen Ingen Administrative konsekvenser for borgerne.
Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 I den foreslåede bestemmelse fastsættes  

 størrelsen af det tilskudsbeløb, som udbetales for 2005 og de  

 følgende år.
Størrelsen af de tilskudsbeløb, som  

 udbetales for henholdsvis 2003 og 2004, er fastsat i overgangsbestemmelsen i  

 lovforslagets § 2, stk. 3 og 4.
Størrelsen af det i den foreslåede  

 bestemmelse angivne tilskudsbeløb på 22,30 kr. pr. stemme er  

 fastsat i 2003-niveau, mens det i den gældende bestemmelse angivne  

 tilskudsbeløb på 19,50 kr. pr. stemme er fastsat i 1996-niveau.  

 Det foreslåede angivne tilskudsbeløb på 22,30 kr. pr.  

 stemme i 2003-niveau udgør en nedsættelse af det gældende  

 tilskudsbeløb, der ved udbetaling af tilskud for 2003 udgør  

 24,00 kr. pr. stemme.
Det i bestemmelsen fastsatte tilskudsbeløb  

 foreslås reguleret første gang den 1. januar 2004 og herefter  

 hvert år den 1. januar som angivet i partistøttelovens § 4  

 a, jf. lovforslagets § 2, stk. 2.
Til § 2 Der er tale om ikrafttrædelses- og  

 overgangsbestemmelser.
 Med bestemmelsen fastsættes størrelsen af det  

 tilskudsbeløb, som udbetales for henholdsvis 2003 og 2004, jf.  

 bestemmelsens stk. 3, samt den årlige regulering af det  

 tilskudsbeløb, som udbetales for 2004, jf. bestemmelsens stk. 4,  

 og det tilskudsbeløb, som udbetales for 2005 og de følgende  

 år, jf. bestemmelsens stk. 2.
 Det bemærkes, at det følger af de almindelige  

 regler i partistøttelovens § 4 a, at det i lovforslagets § 1  

 foreslåede tilskudsbeløb, som vil skulle udbetales for 2005 og  

 de følgende år, hvert år reguleres som angivet i  

 partistøttelovens § 4 a.
Bilag Lovforslaget sammenholdt med gældende lov Gældende formulering Lovforslaget § 1 I lov om økonomisk støtte til politiske partier m.v., jf.  

 lovbekendtgørelse nr. 831 af 20. september 2001 som ændret ved  

 § 11 i lov nr. 145 af 25. marts 2002 og § 2 i lov nr. 371 af 6.  

 juni 2002, foretages følgende ændring:
§ 2. Et parti, der har deltaget i det senest afholdte  

 folketingsvalg, har ret til tilskud til partiets politiske arbejde her i  

 landet.
Tilskuddet udgør årligt 19,50 kr. for hver stemme,  

 partiet har fået ved valget, jf. dog stk. 3.
 1. I § 2, stk. 1, 2. pkt., og stk. 2, 2.  

 pkt., ændres »19,50 kr.« til: »22,30 kr.«.
Stk. 2. En kandidat, der har opstillet sig uden for partierne  

 ved det senest afholdte folketingsvalg, har ret til tilskud til sit politiske  

 arbejde her i landet.
Tilskuddet udgør årligt 19,50 kr. for hver  

 stemme, kandidaten har fået ved valget, jf. dog stk. 3.
 Stk. 3. Der ydes ikke tilskud til partier og kandidater uden  

 for partierne, der har fået færre end 1.000 stemmer ved  

 valget.
