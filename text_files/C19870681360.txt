Indledning 1. Kap. 11 omhandler de bevillingsmæssige regler  

 vedrørende personaleforbrug.
Heraf fremgår bl.a., at ansættelse af personale  

 skal finde sted på vilkår, der er godkendt af Lønnings- og  

 Pensionsdepartementet enten i form af generelle regler eller efter konkret  

 forelæggelse.
 I kap. 10 er der givet en beskrivelse af de mest almindeligt forekommende  

 lønsystemer inden for statens område.
2. I dette kapitel behandles spørgsmålet om, hvorledes  

 de enkelte stillinger indplaceres inden for det enkelte lønsystem.
Vedrørende  

 lønanciennitet henvises til kap. 18.
 På tjenestemandsområdet er der tale enten om konkret forelæggelse,  

 hvorefter Lønnings- og Pensionsdepartementet aftaler den enkelte nye  

 stillings klassificering med vedkommende centralorganisation, eller om  

 anvendelse af friliste, således at vedkommende ministerium normalt ikke skal  

 forelægge klassificeringen for Lønnings- og Pensionsdepartementet.
På overenskomstområdet vil lønfastsættelsen normalt være entydig,  

 da der sjældent er tvivl om de enkelte overenskomsters anvendelsesområde.
Der  

 er således normalt ikke behov for en konkret vurdering af indplaceringen.
 Imidlertid ligner forholdene på enkelte overenskomstområder, især på  

 kontorfunktionærområdet, i et vist omfang forholdene på tjenestemandsområdet  

 derved, at disse overenskomster indeholder flere forskellige lønskalaer.
Kontorfunktionærområdet ligner i øvrigt tjenestemandsområdet derved, at  

 der nu er indført frilister, således at lønnen i visse  

 kontorfunktionærstillinger ved nyoprettelse fastlægges uden konkret  

 forelæggelse for Lønnings- og Pensionsdepartementet.
Klassificeringen er  

 således foretaget på forhånd.
I visse tilfælde kan der endvidere ske individuel lønfastsættelse  

 på overenskomstområdet.
I denne forbindelse er hovedvægten lagt på en  

 beskrivelse af kvalifikationstillæg til akademikere, tidligere benævnt § 1,  

 stk. 2 tillæg.
 Under de enkelte områder omtales også mulighederne for ændring af  

 lønvilkår for bestående stillinger/ansættelsesforhold (  

omklassificering og lign).
3. I den situation, hvor der skal fastsættes løn- og  

 andre ansættelsesvilkår for enkeltpersoner, og hvor der hverken er  

 tale om ansættelse i tjenestemandsstilling eller overenskomstansættelse,  

 gælder der en almindelig forudsætning om Lønnings- og Pensionsdepartementets  

 medvirken, jfr.
Fmst.cirk. 117 4/7 1978 og kap. 3.
4. Til medlemmer af kollegiale organer (nævn, råd og  

 lign.) kan der i visse tilfælde ydes særskilt vederlæggelse.
Dette  

 spørgsmål er omhandlet under pkt. 43-51.
Tjenestemænd Klassificeringsprocedurer 5. De med tjenestemændenes centralorganisationer  

 aftalte regler om klassificering af nyoprettede stillinger er indeholdt i  

 Fmst.cirk. 21/3 1985 (frilistecirkulæret).
Reglerne kan ikke anvendes til omklassificering af bestående  

 tjenestemandsstillinger.
Med hensyn til sondringen mellem begrebet ny  

 stilling og omklassificering af bestående stilling henvises til  

 retningslinierne i cirkulærets pkt. 8 og 9.
Udgangspunktet for klassificering af nye stillinger er, at  

 klassificeringen foretages ved aftale mellem Finansministeriet og vedkommende  

 centralorganisation.
Ved klassificering kan anvendes 2 procedurer: den  

 almindelige klassificeringsprocedure og frilisteproceduren.
De stillinger,  

 der er på friliste, er typisk almindeligt forekommende stillinger, som med  

 hensyn til arbejdsopgaver mv. er nogenlunde veldefinerede, mens stillinger,  

 der ikke er på friliste, kræver konkret vurdering.
 6. Efter den almindelige  

 klassificeringsprocedure sker klassificeringen ved, at der indgås en  

 aftale mellem Finansministeriet og vedkommende centralorganisation om den  

 enkelte stilling.
 Til brug for klassificeringen skal vedkommende ministerium fremsende  

 funktionsbeskrivelse og forslag til stillingsbetegnelse til Lønnings- og  

 Pensionsdepartementet, som herefter fremsender forslag til stillingens  

 klassificering til vedkommende ministerium og centralorganisationen.
Centralorganisationen kan inden for en frist af 3 uger meddele Lønnings-  

 og Pensionsdepartementet, at den ikke er enig og ønsker særskilt forhandling  

 om klassificeringen.
Stillingen kan opslås , hvis  

 centralorganisationen ved fristens udløb ikke har anmodet om forhandling.
7. Ved frilisteproceduren skal der ikke  

 ske konkret klassificering i det enkelte tilfælde.
Klassificeringen for  

 forskellige stillinger med et givet stillingsindhold er foretaget på forhånd,  

 således at konkret forhandling og aftale om klassificeringen af en nyoprettet  

 stilling er unødvendig.
Nyoprettede stillinger, hvis stillingsbetegnelse og  

 funktionsbeskrivelse svarer til stillingsbetegnelsen og den eventuelle  

 funktionsbeskrivelse for en stilling på frilisten, er klassificeret i  

 den lønramme med det eventuelle særlige tillæg, som er angivet i frilisten  

 for denne stilling.
 Når en ny tjenestemandsstilling er oprettet, anvendes frilisten  

 således, at ministeriet henfører stillingen til den lønramme og det  

 eventuelle særlige tillæg, der er angivet i frilisten for stillinger med  

 tilsvarende stillingsbetegnelse og funktionsbeskrivelse.
Ministeriet skal give vedkommende centralorganisation eller den  

 organisation, som centralorganisationen bemyndiger hertil, meddelelse om den  

 konkrete anvendelse af frilisten.
Frilistecirkulæret indeholder i bilag 2  

 udkast til, hvorledes denne meddelelse kan udformes.
 Samtidig hermed kan stillingen opslås , idet der dog for  

 stillinger, som på frilisten har en særlig markering herom, forinden skal  

 gives organisationen en frist på 3 uger til at fremsætte eventuelle  

 indsigelser mod ministeriets anvendelse af frilisten.
 Hvis organisationen over for ministeriet gør indsigelse mod anvendelsen af  

 frilisten, og der ikke mellem ministeriet og organisationen kan opnås enighed  

 om anvendelsen af frilisten, forelægges sagen for Lønnings- og  

 Pensionsdepartementet.
8. Hvis en nyoprettet stillings betegnelse og  

 funktionsbeskrivelse ikke svarer til en stillingsbetegnelse og en eventuel  

 funktionsbeskrivelse i frilisten, skal vedkommende ministerium forelægge  

 klassificeringsspørgsmålet for Lønnings- og Pensionsdepartementet.
Herefter  

 vil den almindelige klassificeringsprocedure blive fulgt.
 9. Ved tilvejebringelse af frilister sondres  

 mellem på den ene side en  almindelig friliste, som Finansministeriet  

 udsender, og som omfatter bundstillinger og andre stillinger, hvis  

 klassificering anses for entydig, og på den anden side udvidede  

 frilister, hvis etablering forudsætter et forslag fra vedkommende ministerium  

 (almindelige frilister for hvert enkelt ministerium blev udsendt i foråret  

 1985).
Ønsker et ministerium en udvidet friliste, skal ministeriets samlede  

 forslag hertil efter eventuel forhandling med vedkommende  

 forhandlingsberettigede organisation indsendes til Lønnings- og  

 Pensionsdepartementet.
Forslaget skal for hver stilling indeholde detaljerede  

 oplysninger, herunder funktionsbeskrivelse for de på den udvidede friliste  

 omhandlede stillinger, jfr. pkt. 4.2 i frilistecirkulæret.
 10. Hvor en ny tjenestemandsstilling fremkommer ved,  

 at en besat overenskomststilling konverteres til en tjenestemandsstilling i  

 højere charge end den pågældende overenskomststilling, forelægges spørgsmålet  

 om tjenestemandsstillingens klassificering altid for Lønnings- og  

 Pensionsdepartementet.
11. Individuelle og gruppevise omklassificeringer  

 gennemføres ved aftale mellem Finansministeriet (eller vedkommende  

 ministerium efter bemyndigelse fra Finansministeriet) og den pågældende  

 centralorganisation (eller en bemyndiget organisation). Udgiften til  

 gennemførelse af omklassificeringer afholdes af de puljer, der måtte blive  

 afsat til dette formål ved aftalefornyelserne.
For så vidt angår den konkrete  

 vurdering af, om en disposition er en stillingsoprettelse eller en  

 omklassificering, henvises til retningslinierne i pkt. 8 og 9 i  

 frilistecirkulæret.
Individuelle omklassificeringer finder normalt sted hvert andet  

 år, idet Finansministeriet sædvanligvis efter de generelle  

 aftaleforhandlingers afslutning i ulige år udsender cirkulære om indkaldelse  

 af forslag til individuelle omklassificeringer, der som omtalt finansieres af  

 de afsatte puljer.
Ved aftalefornyelserne 1987 er det aftalt med de 4  

 centralorganisationer på tjenestemandsområdet, at de afsatte puljer supplerer  

 de under flekspuljerne afsatte midler til individuel  

 omklassificering/individuelt tillæg.
Der henvises til kap. 15.
 Centralorganisationerne koordinerer og prioriterer - hver på sit område -  

 forslag fra deres tilsluttede organisationer inden forhandling med  

 Finansministeriet, der på sin side vil føre forhandlingerne på grundlag af  

 udtalelser og prioriteringer fra de berørte ministerier.
 12. Fremgangsmåden i forbindelse med forslag om  

 individuelle omklassificeringer kan variere noget, men har i de senere år  

 været følgende:
 De tilsluttede organisationers forslag, herunder prioritering, gøres først  

 til genstand for forhandling med pågældende ministerium eller styrelse.  

 Forslag herudover, som ministeriet eller styrelsen måtte ønske fremmet,  

 forhandles samtidig med vedkommende organisation og indgår i den fælles  

 prioritering.
 Såvel organisationsforslag som styrelsesforslag må være fremlagt til  

 forhandling mellem de tilsluttede organisationer og ministerier og styrelser  

 inden en nærmere bestemt frist.
 13. Centralorganisationerne fremsender herefter deres  

 samlede forslag til Finansministeriet, der oversender disse til de berørte  

 ministerier med henblik på tilføjelse af eventuelle supplerende oplysninger  

 og bemærkninger, idet ministerierne samtidig anmodes om for hver  

 organisations område at foretage en samlet prioritering af de forslag, der  

 ønskes fremmet, herunder forslag, som ikke er medtaget af pågældende  

 centralorganisation, men som efter forhandling alene fremsættes af  

 vedkommende ministerium eller styrelse.
 14. De forskellige forslag forhandles herefter mellem  

 Finansministeriet og tjenestemændenes centralorganisationer, og resultatet af  

 disse forhandlinger tilstræbes at foreligge ca. 1. april i året efter  

 aftaleåret.
 15. Sigtet med individuelle omklassificeringer er -  

 inden for de givne økonomiske rammer - at justere lønvilkårene i  

 overensstemmelse med de ændringer i stillingsindholdet, der måtte have fundet  

 sted siden den seneste klassificering af stillingen og således, at  

 aflønningen bringes i overensstemmelse med stillingsindholdet.
 Ved forhandlingerne i ministerier og styrelser må det så vidt muligt  

 undgås, at der fremsættes omklassificeringsforslag, hvis gennemførelse vil  

 medføre skævheder i forhold til andet personale.
Desuden kan der med henvisning til en stillingsindehavers personlige  

 kvalifikationer stilles forslag om oprykning af vedkommende tjenestemand til  

 højere lønramme og/eller tildeling af nyt eller forhøjet særligt tillæg.
Der  

 sker herved ikke omklassificering af stillingen, der ved ledighed genbesættes  

 i den lønramme mv., hvortil stillingen er henført.
16. Gruppevise omklassificeringer omfatter normalt stillinger af  

 samme kategori, enten inden for et bestemt område eller inden for staten som  

 helhed.
Sådanne omklassificeringer anvendes, hvor det anses for  

 hensigtsmæssigt at behandle stillingerne under et på grund af det fælles  

 stillingsindhold.
 Gruppevise omklassificeringer kan eventuelt gennemføres efter  

 stillingsvurdering, jfr. i øvrigt kap. 13.
 Gruppevise omklassificeringer har ligesom individuelle omklassificeringer  

 til formål at justere aflønningen i forhold til stillingsindholdet.
 Initiativet til gruppevise omklassificeringer kan tages af såvel  

 Finansministeriet og centralorganisationerne som vedkommende ministerium  

 eller styrelse.
 Beslutningen om en gruppevis omklassificering træffes normalt i  

 forbindelse med de generelle aftaleforhandlinger, idet udgifterne skal  

 afholdes inden for de ved disse forhandlinger eventuelt afsatte beløbsrammer.
16a.
Med udgangspunkt i synspunkter fremsat af Tjenestemandskommissionen  

 af 1965 har der i praksis været foretaget omklassificeringer eller andre  

 lønmæssige ændringer som led i omorganisering og rationalisering af  

 institutioner, hvor der samtidig opnås personalebesparelser.
Sådanne  

 omklassificeringer m.v. er foretager uden for de ved  

 aftaleforhandlingerne afsatte rammebeløb.
 Ved aftaleforhandlingerne pr. 1/4 1987 er der opnået enighed om mellem  

 Finansministeriet og en eller flere centralorganisationer at søge indgået en  

 rammeaftale om udlodning af effektiviseringsoverskud.
Alderens betydning i forbindelse med omklassificering 17. Mellem Finansministeriet og tjenestemændenes  

 centralorganisationer er der aftalt retningslinier for alderens betydning i  

 forbindelse med omklassificering af tjenestemænd, der er fyldt 60 år.
 Oprykning til højere lønramme sker uden hensyn til alderen i tilfælde,  

 hvor en hel gruppe tjenestemænd omklassificeres (gruppevis omklassificering).  

 Såfremt omklassificeringen sker efter stillingsvurdering, er det en  

 betingelse for oprykning, at hele den stillingsvurderede gruppe oprykkes.
 Oprykning til højere lønramme på Lærernes Centralorganisations  

 forhandlingsområde, der sker på grundlag af aftalte objektive kriterier,  

 såsom elevtal, indbyggertal og lign., sker ligeledes uden hensyntagen til  

 alderen.
 18. Oprykning af tjenestemænd, der er fyldt 60 år,  

 sker i form af ydelse af ikke-pensionsgivende tillæg i følgende situationer:
1. Individuelle omklassificeringer 2. Omklassificeringer (uden stillingsvurdering) af  

 grupper af tjenestemænd i tilfælde, hvor kun en del af gruppen oprykkes som  

 følge af begrænsede midler eller af anden årsag 3. Omklassificering af dele af grupper, der har været  

 stillingsvurderet, og hvor de pågældende udvælges efter største pointsum 4. Omklassificeringer (efter stillingsvurdering) af  

 grupper, hvor kun en del af gruppen oprykkes som følge af begrænsede midler,  

 og hvor de pågældende udvælges blandt en gruppe med samme pointsum 19. I tilfælde, hvor den pligtige afgangsalder er  

 lavere end 70 år, nedsættes den anførte 60-årsgrænse i overensstemmelse med  

 hidtidig praksis på de enkelte områder.
 20. Tjenestemænd, der er fyldt 60 år, stilles  

lønmæssigt , som om oprykning til højere lønramme har fundet sted.  

 Dette sker ved, at der til den hidtidige lønramme ydes et  

 ikke-pensionsgivende tillæg, således at tjenestemanden opnår en samlet løn,  

 der svarer til den til enhver tid gældende løn, som pågældende ville have  

 opnået i den højere lønramme, herunder lønstigninger som følge af, at  

 tjenestemanden efter gældende lønanciennitetsregler ville opnå alderstillæg i  

 den højere lønramme.
Pensionsmæssigt vil tjenestemanden som hovedregel blive stillet,  

 som om omklassificering ikke har fundet sted.
Dette indebærer, at  

 tjenestemanden, såfremt pågældende inden omklassificering ikke var på  

 sluttrin i sin hidtidige lønramme, vil optjene alderstillæg i sin hidtidige  

 lønramme, og tjenestemandspensionen vil ved afsked blive beregnet i  

 overensstemmelse hermed.
 Undtagelse gøres dog, når en ikke-gruppevis omklassificering på grund af  

 en eller flere tjenestemænds alder foretages med ydelse af et  

 ikke-pensionsgivende tillæg, og der efterfølgende sker en omklassificering af  

 hele den gruppe, hvorfra de individuelt oprykkede stillinger stammer.
 I så fald er det lagt til grund, at den senere gruppevise omklassificering  

 også har pensionsmæssig virkning for disse allerede individuelt oprykkede  

 tjenestemænd, forudsat at de pågældende ikke er fratrådt tjenesten på det  

 tidspunkt, fra hvilket den gruppevise omklassificering har virkning.
Kriterier for klassificering af tjenestemandsstillinger 21. I betænkning afgivet af Tjenestemandskommissionen  

 af 1965 er det som en målsætning for statens personalepolitik anført, at de  

 samlede ansættelsesvilkår for de enkelte grupper af tjenestemænd bør være  

 sådanne, at staten sættes i stand til at rekruttere og fastholde den fornødne  

 arbejdskraft til løsning af de opgaver, der er henlagt til staten.
Da en  

 meget væsentlig del af de samlede ansættelsesvilkår er lønnen, er det derfor  

 vigtigt, at der stedse tilstræbes balance i lønningerne i forhold til  

 sammenlignelige grupper i og uden for staten.
 22. En stillingsbeskrivelse er et væsentligt element i  

 enhver klassificerings- og omklassificeringsforhandling, herunder de  

 forhandlinger, der føres om frilister og udvidede frilister.
 Det er væsentligt, at stillingsbeskrivelserne bliver så fyldige som  

 overhovedet muligt, således at det står forhandlingsparterne klart, hvilke  

 krav der stilles til stillingsindehaveren.
23. I forbindelse med en nyklassificering er det som  

 nævnt normalt vedkommende ministerium, der skal udarbejde og fremsende en  

 stillingsbeskrivelse til Lønnings- og Pensionsdepartementet.
Der er ikke  

 fastsat regler for, hvilket indhold en stillingsbeskrivelse skal have, men  

 følgende forhold bør som minimum klarlægges.
 - Det ansvarsområde , der er knyttet til stillingen, herunder  

 beskrivelse af ansvarsområdet i forhold til eventuel nærmeste foresatte og  

 eventuelle nærmeste underordnede.
 - Den lønmæssige placering af nærmeste foresatte .
 - Om der er knyttet arbejdsledelse til stillingen og i givet fald  

 for hvilket personale, dettes antal samt lønmæssige placering.
 - Om der stilles særlige uddannelseskrav eller erfaringskrav  

 til stillingsindehaveren.
 Sammen med stillingsbeskrivelsen bør vedkommende ministerium fremsætte  

forslag til klassificering og stillingsbetegnelse, samt oplyse, om  

 der efter ministeriets opfattelse findes stillinger inden for eller uden for  

 styrelsen/ministeriet, der er sammenlignelige med den pågældende stilling.
 I forbindelse med en omklassificering må tilsvarende oplysninger  

 normalt fremlægges tillige med oplysning om stillingens nuværende  

 klassificering og baggrunden for den foreslåede klassificering samt  

 stillingsindehaverens alder.
 Ovenstående oplysninger indgår herefter som grundlag for forhandlingerne  

 med organisationen suppleret med lønstatistisk materiale om aflønning i  

 stillinger såvel inden for som uden for staten.
 24. Der er i staten kun i mindre omfang aftalt  

 objektive klassificeringskriterier, som f.eks. antal elever eller antal  

 indbyggere som grundlag for klassificering af tjenestemandsstillinger.
Overenskomstansatte Indledning 25. Som nævnt i indledningen er lønfastsættelsen på  

 overenskomstområdet ofte entydig på den måde, at der ikke er tvivl om,  

 hvilken overenskomst det pågældende arbejde er omfattet af, og at der kun er  

 en lønskala i overenskomsten.
Eventuelt kan der være mulighed for at yde  

 tillæg efter objektive kriterier, f.eks. tillæg til formænd, som har  

 arbejdsledelse for et bestemt antal medarbejdere eller tillæg til ansatte,  

 som har gennemgået et bestemt kursus eller lign.
Nogle overenskomster har dog flere lønskalaer . Valget af lønskala  

 er parallelt til klassificering af stillinger på tjenestemandsområdet.
I  

 nogle tilfælde fremgår det af overenskomsten, hvilken lønskala der skal  

 benyttes i det konkrete tilfælde, og hvornår eventuel oprykning til anden  

 lønskala kan finde sted.
I andre tilfælde kræves der aftale herom mellem  

 overenskomstens parter.
Nedenfor gennemgås mere detaljeret  

 kontorfunktionærområdet.
 I andre overenskomster er der mulighed for at give individuelle  

 tillæg (kvalifikationstillæg), normalt efter aftale mellem  

 overenskomstens parter, på grundlag af en vurdering af stillingens indhold og  

 den ansattes kvalifikationer.
I en række overenskomster er der optaget bestemmelser om  

 kvalifikationstillæg (tidligere § 1, stk. 2 tillæg). Selv om ordlyden af  

 bestemmelserne er ens, må det understreges, at praksis på de forskellige  

 overenskomstområder er forskellig, f.eks. med hensyn til tidsfristers  

 betydning, tillægsstørrelse, puljetillæg og eventuel genanvendelse heraf samt  

 decentrale forhandlinger.
Nedenfor gennemgås kvalifikationstillæg på  

 akademikerområdet.
 Om omlægning af tillæggenes grundbeløb henvises til kap. 10.
Kontorfunktionærområdet 26. Som anført i indledningen ligner procedurerne  

 vedrørende klassificering og omklassificering forholdene på  

 tjenestemandsområdet.
 På et punkt adskiller kontorfunktionærområdet sig dog fra  

 tjenestemandsområdet, idet der i modsætning til, hvad der gælder for  

 sammenlignelige tjenestemandsstillinger, er hjemmel til at yde  

 kvalifikationstillæg, jfr. pkt. 30.
 27. De med HK aftalte regler om klassificering af  

 nyoprettede stillinger - inden for henholdsvis uden for friliste - fremgår af  

 overenskomsten for kontorfunktionærer.
 Reglerne kan ikke anvendes ved omklassificering af bestående stillinger  

 som kontorfunktionær.
 Om sondringen mellem begreberne »klassificering af en ny  

 stilling« og »omklassificering af en bestående stilling«  

 henvises til frilistecirkulæret, pkt. 8 og 9, hvis retningslinier følges.
 Såfremt nyoprettede stillinger, som ikke er omfattet af friliste, jfr.  

 nedenfor, ønskes klassificeret højere end på assistentniveau, skal forslag  

 herom fremsættes over for Lønnings- og Pensionsdepartementet af vedkommende  

 ministerium.
 Forslaget bør fremsættes inden stillingens besættelse og skal indeholde  

 oplysninger om stillingens arbejds- og ansvarsmæssige indhold,  

 lederbeføjelser og placering i organisationen etc.
 På basis af disse oplysninger optager Lønnings- og Pensionsdepartementet  

 forhandling med HK om klassificeringen.
 28. Fra 1. april 1987 er der med HK aftalt en friliste  

 til brug ved klassificering af nyoprettede stillinger på  

 kontorfunktionærområdet.
De stillinger, der er på friliste, er typisk almindeligt forekommende  

 stillinger, som med hensyn til arbejdsopgaver m.v. er nogenlunde  

 veldefinerede, mens stillinger, der ikke er på friliste, kræver konkret  

 vurdering.
De med HK aftalte regler fremgår af overenskomsten.
 Ved frilisteproceduren er klassificeringen for forskellige stillinger med  

 et givet stillingsindhold foretaget på forhånd, således at konkret  

 forhandling om klassificeringen er unødvendig.
 Frilisten omfatter stillinger som 1) overassistent, 2) overassistent med  

 tillæg eller 3) kontorfuldmægtig.
 Ved oprettelsen af en ny overenskomststilling anvendes frilisten således,  

 at ministeriet henfører stillingen til den stillingskategori, der er angivet  

 i frilisten for stillinger med tilsvarende stillingsbetegnelse og  

 funktionsbeskrivelse.
29. Omklassificering af bestående stillinger kan ske  

 efter indkaldelse af forslag fra Finansministeriet og forudsætter, at der i  

 forbindelse med en overenskomstfornyelse er afsat en pulje til formålet.
Ved  

 overenskomstfornyelsen 1987 er det aftalt, at de afsatte puljer på HK-området  

 supplerer de under flekspuljerne afsatte midler til individuel  

 omklassificering/individuelt tillæg.
Der henvises til kap. 15.
 Efter at ministeriernes forslag er indsendt til Lønnings- og  

 Pensionsdepartementet, optages forhandling med HK, inden endelig afgørelse  

 træffes.
 Sigtet med en omklassificering er at søge balance mellem stillingsindhold  

 og aflønning, og en justering af lønvilkårene forudsætter derfor en ændring  

 af stillingsindholdet siden den seneste klassificering af stillingen.
 30. I overenskomsten med HK for kontorfunktionærer er  

 der mulighed for ydelse af kvalifikationstillæg.
 Kvalifikationstillæg kan, jfr. dog pkt. 28 ad friliste, kun ydes med  

 Lønnings- og Pensionsdepartementets forudgående godkendelse, som baseres på  

 en vurdering af, om stillingen i arbejdsmæssig og kvalifikationsmæssig eller  

 anden henseende indtager en særstilling.
 Efter praksis kan kvalifikationstillæg alene ydes til stillinger på  

 assistentniveau og højere og kun i situationer, hvor der er tale om enten en  

 nyoprettet stilling, eller hvor finansministeriet indkalder forslag om  

 omklassificering af stillinger inden for en til dette formål afsat  

 beløbsramme.
31. Når et kvalifikationstillæg eller en stilling på  

 overassistentniveau eller højere bliver ledig ved medarbejderens fratræden  

 eller ansættelse i anden stilling, kan tillægget/stillingen, medmindre  

 Lønnings- og Pensionsdepartementet har bestemt andet, genanvendes til en  

 overenskomstlønnet kontorfunktionær.
Såfremt stillingen/tillægget anvendes på  

 et andet arbejdsområde end hidtil, skal der forinden være forhandlet mellem  

 vedkommende institution og HK om, hvorvidt arbejdet har den fornødne  

 kvalitet.
 I tilfælde af, at en stilling, hvortil der er knyttet et  

 kvalifikationstillæg, omklassificeres, bortfalder tillægget og kan ikke  

 genanvendes.
 De sædvanligvis anvendte tillægsstørrelser fremgår af overenskomstens  

 cirkulæreskrivelse.
Kvalifikationstillæg til akademikere 32. Tillæg til overenskomstansatte akademikere ydes i  

 henhold til bestemmelser i de enkelte overenskomster med tilhørende  

 protokollater.
I det følgende gennemgås reglerne om kvalifikationstillæg i  

 henhold til overenskomsternes bestemmelse herom (tidligere § 1, stk. 2).
 33. I en række overenskomster mellem Finansministeriet  

 og akademikerorganisationerne findes en bestemmelse med nedenstående indhold:
»Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for nedenstående lønninger  

 mv., træffes der mellem Finansministeriet og organisationen speciel aftale om  

 tillæg til lønnen og eventuelle andre vilkår.« Akademikeroverenskomsterne er normallønsoverenskomster med en lønskala med  

 indbygget hensyntagen til den anciennitet, en ansat efterhånden opnår.
En  

 voldgiftskendelse af 5/10 1982 fastslår, at bestemmelserne er  

 undtagelsesbestemmelser:
»Der er derfor intet grundlag for at anse § 1, stk. 2, jfr. stk. 3,  

 ... som en art »løfteparagraf«, som i et bredere omfang kan  

 anvendes til at søge de ansattes lønninger hævet.
Bestemmelsen har karakter  

 af en undtagelsesbestemmelse, der skal bringes i anvendelse, når der i det  

 enkelte tilfælde undtagelsesvis kan påvises et særligt grundlag herfor.' 34. Det er en almindelig forudsætning for ydelse af  

 kvalifikationstillæg, at der er tale om ansættelse i en stilling, som  

 indtager den i overenskomsterne krævede særstilling.
Efter aftalepraksis tages der ved tillægsfastsættelsen udgangspunkt i den  

 foreliggende stillingsbeskrivelse . Stillingsbeskrivelsen kan være  

 indeholdt i aktstykke, lønningsrådsdagsorden mv., men er normalt udarbejdet  

 specielt til brug for lønforhandlingen.
Blandt oplysningerne i  

 stillingsbeskrivelsen er navnlig oplysninger om referenceforhold og  

 eventuelle ledelsesopgaver af betydning, men også en stilling på  

 »menigt« niveau vil kunne indtage den krævede særstilling.
Den ansattes anciennitet er ikke i sig selv afgørende for, om  

 særstillingskravet er opfyldt.
Om betydningen af den ansattes anciennitet  

 hedder det i ovennævnte voldgiftskendelse af 5/10 1982:
»Selv om det efter § 1, stk. 2, er stillingens særlige karakter, der  

 skal vurderes, kan det ikke kritiseres som værende i strid med bestemmelsen,  

 at (finansministeriet) i det foran beskrevne omfang også vurderer  

 indehaverens anciennitet, idet kortvarig anciennitet ofte vil være et  

 indicium for, at stillingen ikke har de særlige kendemærker, der kan bringe  

 den ind under § 1, stk. 2.« Omvendt er længere anciennitet ikke et indicium for, at stillingen  

 indtager den krævede særstilling.
 Som bilag til dette kapitel er optaget et skema, der opregner hvilke  

 oplysninger, herunder om personlige kvalifikationer, en anmodning om  

 ydelse/forhøjelse af kvalifikationstillæg skal indeholde.
35. Overenskomsterne forudsætter, at der skal være  

 tale om en »speciel aftale«.
Der sker derfor ikke nogen egentlig  

 klassificering af stillinger, når disse besættes på overenskomstvilkår.  

 Tillæggene er personlige , således at der foretages en vurdering i det  

 konkrete tilfælde af den pågældende akademikers kvalifikationer og den  

 stilling, vedkommende er eller påtænkes ansat i.
 Det følger endvidere heraf, at Lønnings- og Pensionsdepartementet ikke vil  

 være indstillet på at behandle anmodninger om tillæg, før  

 ansættelsesmyndighedens udnævnelsesprocedure er kommet så vidt, at man ved,  

 hvem der er eller agtes ansat.
36. Selv om en stilling indtager den krævede  

 særstilling, følger det imidlertid ikke heraf, at der skal ydes tillæg.
Efter  

 indgåelsen af »tillægsstopaftalen« kan tillægssager nemlig kun  

 rejses i 2 situationer Aftalen, der tidligere fandtes i overenskomsternes § 1, stk. 3, 1. afsnit,  

 har følgende indhold:
»Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 2. Dog vil der fortsat  

 kunne indgås aftaler om ydelse af nye tillæg i forbindelse med nyansættelser  

 og om ydelse af nye tillæg eller forhøjelse af bestående tillæg, i tilfælde  

 af at der sker væsentlige ændringer i den pågældendes stilling.« Der er tale om nyansættelse, når der sker ansættelse af en akademiker, der  

 ikke tidligere har været ansat i statens tjeneste.
Hvis den pågældende i  

 forvejen er ansat i statens tjeneste, foreligger der normalt nyansættelse,  

 hvis der sker skift fra et ministerium til et andet.
I øvrigt må det bero på  

 den pågældendes ansættelsesområde ifølge ansættelsesbrevet, om der er tale om  

 nyansættelse.
Overgang fra en ansættelse til en anden under samme  

 ministeriums område betragtes normalt ikke som nyansættelse, men behandles  

 efter reglerne om væsentlig stillingsændring.
Der er en frist på et halvt år fra ansættelsen for  

 ansættelsesmyndigheden såvel som organisationen til at indgive anmodning til  

 Lønnings- og Pensionsdepartementet om ydelse af tillæg i forbindelse med  

 nyansættelse.
Lønnings- og Pensionsdepartementet vil normalt være indstillet  

 på at behandle sager, der rejses efter fristens udløb, hvis  

 fristoverskridelsen skyldes en fejl fra ansættelsesmyndighedens side, men der  

 er i så fald ikke noget overenskomstmæssigt krav på ydelse af tillæg.
37. Afgørelsen af, om der er sket en væsentlig  

 stillingsændring, beror på en samlet vurdering af stillingen før den  

 påberåbte stillingsændring, sammenholdt med en tilsvarende vurdering af  

 stillingen efter dette tidspunkt.
En væsentlig stillingsændring vil  

 være knyttet til en bestemt dato.
Hvis det ikke er muligt at fastslå en  

 bestemt dato for stillingsændringen, f.eks. hvis ændringen har fundet sted  

 over en længere periode (»glidende udvikling«), foreligger der ikke  

 en væsentlig stillingsændring i overenskomstens forstand.
Som følge af den begrænsning, der ligger i »tillægsstopaftalen«,  

 og den samtidige adgang til at yde tillæg i forbindelse med nyansættelse, kan  

 der opstå tillægsmæssige forskelle mellem ansatte, der bestrider  

 arbejdsområder på samme niveau og i øvrigt er lige kvalificerede.
Hvis f.eks.  

 flere arbejdsområder udvikler sig parallelt og stiller stadig større krav til  

 den ansatte, der varetager arbejdsområdet, uden at der dog kan siges at være  

 tale om en væsentlig stillingsændring, kan der ifølge tillægsstopaftalen ikke  

 ske ydelse eller forhøjelse af tillæg.
Hvis en af disse ansatte fratræder, og  

 stillingen besættes med en nyansat, er der stadig ifølge tillægsstopaftalen  

 mulighed for at optage forhandling om tillæg på baggrund af en vurdering af  

 den nyansattes kvalifikationer i relation til det nuværende (udvidede)  

 arbejdsområde.
Den pågældende vil således eventuelt få et tillæg, der  

 medfører, at han oppebærer højere løn for et arbejde end hans forgænger og  

 hans sideordnede, der har været ansat i længere tid, og hvis arbejdsområde  

 har gennemgået en glidende udvikling frem til det nuværende.
Om muligheden  

 for at modvirke sådanne tillægsforskelle gennem puljetillæg, se pkt. 38.
Der er ikke i overenskomsten fastsat nogen egentlig frist  

 for indgivelse til Lønnings- og Pensionsdepartementet af anmodninger om  

 ydelse af tillæg eller tillægsforhøjelse i forbindelse med væsentlig  

 stillingsændring.
I en voldgiftskendelse af 27/9 1982 udtales imidlertid  

 bl.a.:
»Det fremgår modsætningsvis af § 1, stk. 3, 1. punktum, at der i  

 forbindelse med overenskomstforhandlinger kan stilles krav om forhøjelse af  

 kvalifikationstillæg.
Dette må medføre, at stillingsændringer i en  

 overenskomstperiode normalt ikke efter denne periodes udløb vil kunne  

 påberåbes til støtte for, at der foreligger »væsentlige ændringer«  

 i den i § 1, stk. 3, 2. punktum, omhandlede forstand.' Der er dog ikke noget i vejen for, at en sag, der er rejst, men ikke  

 afsluttet inden en overenskomstperiodes udløb, forhandles efter almindelige  

 regler og praksis.
Derimod kan der, jfr. den ovenfor citerede kendelse, normalt ikke efter en  

 overenskomstperiodes udløb rejses sager om væsentlige stillingsændringer, der  

 er sket i perioden.
Der kan i disse tilfælde vel indgås aftale om tillæg, men  

 der er ikke et overenskomstmæssigt krav på ydelse eller forhøjelse af tillæg.
Finansministeriet har med en række akademikerorganisationer indgået  

 aftaler om decentralisering af adgangen til uden for pulje at indgå aftaler  

 om ydelse af nye kvalifikationstillæg og forhøjelse af bestående  

 kvalifikationstillæg til overenskomstansatte akademikere.
Det nærmere omfang  

 af ordningen fremgår af konkrete bemyndigelsesskrivelser fra  

 Finansministeriet.
Der henvises i øvrigt til Finansministeriets vejledende  

 retningslinier 7/10 1986 for ydelse af § 1, stk. 2 tillæg under den  

 pensionsgivende grænse til akademikere.
Retningslinierne er optaget som bilag  

 til dette kapitel.
 Det er forudsat, at gældende regler, f.eks. om hvad der forstås ved  

 væsentlig stillingsændring, følges af de myndigheder, til hvem kompetencen  

 til at indgå aftaler er overladt.
 Ordningen, der forudsætter halvårlige indberetninger til  

 Finansministeriet, vedrører kun »kendte« tillægsstørrelser under  

 den pensionsgivende grænse.
 Decentraliseringen gælder ikke aftaler om tillæg til ansatte, der er  

 omfattet af generelle tillægsordninger, f.eks. rådighedstillæg svarende til  

 juristers og økonomers.
 Sager om indgåelse af aftaler om tillæg, der ikke er omfattet af  

 decentraliseringen, forelægges for Finansministeriet som hidtil.
 Finansministeriet kan tilbageholde bemyndigelsen til at indgå aftale om  

 nye tillæg og forhøjelse af bestående tillæg.
38. I forbindelse med overenskomstfornyelserne er der  

 i en række tilfælde indgået aftale mellem Finansministeriet og visse  

 akademikerorganisationer om afsættelse af puljer til ydelse af tillæg.
Ved  

 overenskomstfornyelsen 1987 er det aftalt med AC, at de afsatte puljer  

 supplerer de under flekspuljerne afsatte midler til individuel  

 omklassificering/individuelt tillæg.
Der henvises til kap. 15.
Aftaler om fordeling af disse puljer indgås mellem Finansministeriet og  

 vedkommende organisation med hjemmel i overenskomsternes bestemmelser om  

 kvalifikationstillæg.
Særstillingskravet skal således være opfyldt også i  

 forbindelse med fordelingen af puljetillæg, hvorimod begrænsningerne i  

 »tillægsstopaftalen« i overenskomsternes bestemmelse herom  

 (tidligere § 1, stk. 3), ikke gælder for puljetillæg.
 Puljetillæg ydes f.eks. med henblik på at oprette eventuelle skævheder i  

 tillægsniveauet, der kan være opstået som følge af  

 »tillægsstopaftalen«.
39. Mellem Finansministeriet og  

 akademikerorganisationerne er der indgået aftale om, at man som en  

 forsøgsordning kan forhandle om genanvendelse af ledigblevne tillæg, der  

 tidligere er blevet ydet af pulje.
Aftalen har følgende indhold:
 »Fratræder en ansat, der under sin ansættelse oppebar tillæg i  

 henhold til overenskomstens § 1, stk. 2, ydet af pulje ... uden at der indgås  

 aftale mellem overenskomstens parter om, at tillægget skal ydes til den, der  

 nyansættes i stedet for den fratrådte, kan det aftales, at tillægget skal  

 ydes til en anden ansat/andre ansatte inden for samme ministeriums ressort -  

 så vidt muligt inden for samme styrelse - under forudsætning af, at den  

 pågældende efter hidtidig praksis ville kunne opnå tillæg i forbindelse med  

 fordelingen af pulje.
Eventuel genanvendelse af sådanne tillæg forhandles mellem overenskomstens  

 parter 2 gange årlig pr. 1. april og pr. 1. oktober afhængig af, hvornår  

 puljetillægget er blevet ledigt.
Ordningen kan opsiges af enhver af parterne  

 med 3 måneders varsel, hvorefter ordningen er bortfaldet.« Kriterierne for ydelse af tillæg ved genanvendelse af ledigblevne  

 puljetillæg er de samme som for ydelse af puljetillæg ved den første  

 fordeling af disse.
40. Retningslinierne for genanvendelsesordningen  

 indebærer bl.a., at tillæg eller dele af tillæg, ydet af pulje, som bliver ledige i  

 perioden 1. oktober - 31. marts, kan genanvendes med virkning fra 1. januar  

 (dvs. midt i perioden), ligesom tillæg eller dele af tillæg, ydet af pulje,  

 som bliver ledige i perioden 1. april - 30. september, kan genanvendes med  

 virkning fra 1. juli.
 at kun puljedelen kan genanvendes, hvis et ledigblevet tillæg kun  

 delvis er ydet af pulje.
 at puljetillæg, der er ledige i kortere tid på grund af  

 indehaverens konstitution i højere stilling, tjenestefrihed eller lign., ikke  

 genanvendes i denne periode.
 at puljetillæg, der er ledige i længere tid, f.eks. 1 år, kan  

 genanvendes efter forhandling mellem overenskomstens parter i de konkrete  

 tilfælde.
41. Finansministeriet kan overlade indgåelsen af visse  

 aftaler om fordeling af puljetillæg og om genanvendelse af puljetillæg til de  

 enkelte ministerier mv.
Tilsvarende kan vedkommende akademikerorganisation  

 overlade indgåelsen af sådanne aftaler til de berørte fraktioner og  

 tillidsrepræsentanter.
Finansministeriet har med en række  

 akademikerorganisationer indgået aftaler om decentralisering af adgangen til  

 at indgå aftaler om ydelse af nye kvalifikationstillæg og forhøjelse af  

 bestående kvalifikationstillæg.
Det nærmere omfang af ordningen og  

 tillægspuljens størrelse fremgår af konkrete bemyndigelsesskrivelser fra  

 Finansministeriet.
Der henvises i øvrigt til Finansministeriets vejledning  

 9/4 1986 vedrørende decentralisering af aftaler om puljetillæg.  

 Retningslinierne er optaget som bilag til dette kapitel.
42. I aftalepraksis opereres der som hovedregel med  

 »kendte« tillægsstørrelser.
Som bilag er medtaget en oversigt over  

 disse.
Der sondres mellem pensionsgivende og ikke-pensionsgivende  

 tillæg, afhængigt af tillæggets størrelse.
At et tillæg er pensionsgivende  

 betyder, at styrelsen indbetaler pensionsbidrag på samme måde som gældende  

 for lønnen i øvrigt.
Det er en forudsætning for ydelse af pensionsgivende  

 tillæg for  lederfunktioner , at der er godkendt en stilling til de  

 pågældende funktioner.
Grænsen for, hvornår et tillæg er pensionsgivende, fremgår af  

 overenskomsterne, jfr. f.eks.
DJØF-overenskomstens § 7, stk. 2, og er normalt  

 41.350 kr. i årligt grundbeløb (april 1983-niveau), således at tillæg af  

 denne størrelse og derover er pensionsgivende.
For ingeniører er grænsen  

 41.650 kr. i årligt grundbeløb.
Kvalifikationstillæg til teknikere 43. Tekniker bruges i det følgende som samlebetegnelse  

 for tekniske tegnere, tekniske assistenter, byggeteknikere, maskinteknikere  

 og bygningskonstruktører omfattet af overenskomsten med Teknisk Landsforbund,  

 bygningskonstruktører omfattet af overenskomsten med Dansk  

 Bygningskonstruktørforening og landmålingsteknikere omfattet af  

 overenskomsten med Foreningen for Landmålingsteknikere.
Tillæg til overenskomstansatte teknikere ydes i henhold til bestemmelser i  

 de enkelte overenskomster med tilhørende aftaler.
I det følgende gennemgås  

 reglerne om kvalifikationstillæg i henhold til overenskomsternes bestemmelse  

 herom (tidligere § 1, stk. 2).
 44. I en række overenskomster mellem Finansministeriet  

 og teknikerorganisationerne findes en bestemmelse med nedenstående indhold:
»Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for nedenstående lønninger  

 m.v., træffes der mellem Finansministeriet og organisationen speciel aftale  

 om tillæg til lønnen og eventuelle andre vilkår.« Teknikeroverenskomsterne er normallønsoverenskomster med en  

 anciennitetsbestemt lønskala.
 45. Det er en almindelig forudsætning for ydelse af  

 kvalifikationstillæg, at der er tale om ansættelse i en stilling, som  

 indtager den i overenskomsterne krævede særstilling.
Efter aftalepraksis tages der ved tillægsfastsættelsen udgangspunkt i den  

 foreliggende stillingsbeskrivelse.
Blandt oplysninger i  

 stillingsbeskrivelsen er navnlig oplysninger om referenceforhold og  

 eventuelle ledelsesopgaver af betydning, men også en stilling på  

 »menigt« niveau vil kunne indtage den krævede særstilling.
 Den ansattes anciennitet er ikke i sig selv afgørende for, om  

 særstillingskravet er opfyldt.
46. Overenskomsterne forudsætter, at der skal være  

 tale om en »speciel aftale«.
Tillæggene er personlige,  

 således at der foretages en vurdering i det konkrete tilfælde af den  

 pågældende teknikers kvalifikationer og den stilling, vedkommende er eller  

 påtænkes ansat i.
 Det følger endvidere heraf, at Lønnings- og Pensionsdepartementet ikke vil  

 være indstillet på at behandle anmodninger om tillæg, før  

 ansættelsesmyndighedens udnævnelsesprocedure er kommet så vidt, at man ved,  

 hvem der er eller agtes ansat.
47. Selv om en stilling indtager den krævede  

 særstilling, følger det imidlertid ikke heraf, at der skal ydes tillæg.
Efter  

 indgåelsen af »tillægsstopaftalen« kan tillægssager nemlig kun  

 rejses i 2 situationer Bestemmelsen herom har følgende indhold:
»Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 2. Dog vil der fortsat  

 kunne indgås aftaler om ydelse af nye tillæg i forbindelse med nyansættelse  

 og om ydelse af nye tillæg eller forhøjelse af bestående tillæg, i tilfælde  

 af at der sker væsentlige ændringer i den pågældendes stilling.« Der er tale om nyansættelse, når der sker ansættelse af en tekniker, der  

 ikke tidligere har været ansat i statens tjeneste.
Hvis den pågældende i  

 forvejen er ansat i statens tjeneste, foreligger der normalt nyansættelse,  

 hvis der sker skift fra et ministerium til et andet.
I øvrigt må det bero på  

 den pågældendes ansættelsesområde ifølge ansættelsesbrevet, om der er tale om  

 nyansættelse.
Overgang fra en ansættelse til en anden under samme  

 ministeriums område betragtes normalt ikke som nyansættelse, men behandles  

 efter reglerne om væsentlig stillingsændring.
Der er en frist på et halvt år fra ansættelsen for  

 ansættelsesmyndigheden såvel som for organisationen til at indgive anmodning  

 til Lønnings- og Pensionsdepartementet om ydelse af tillæg i forbindelse med  

 nyansættelse.
Lønnings- og Pensionsdepartementet vil dog normalt være  

 indstillet på at behandle sager, der rejses efter fristens udløb, hvis  

 fristoverskridelsen skyldes en fejl fra ansættelsesmyndighedens side, men der  

 er i så fald ikke noget overenskomstmæssigt krav på ydelse af tillæg.
48. Afgørelsen af, om der er sket en væsentlig  

 stillingsændring, beror på en samlet vurdering af stillingsindholdet  

før og  efter den påberåbte ændring.
En væsentlig  

 stillingsændring er knyttet til en bestemt dato.
Hvis det ikke er muligt at  

 fastslå en bestemt dato for stillingsændringen, f.eks. hvis ændringen har  

 fundet sted over en længere periode, foreligger der ikke en væsentlig  

 stillingsændring i overenskomstens forstand.
 Som følge af den begrænsning, der ligger i »tillægsstopaftalen«,  

 og den samtidige adgang til at yde tillæg i forbindelse med nyansættelse, kan  

 der opstå tillægsmæssige forskelle mellem ansatte, der bestrider  

 arbejdsområder på samme niveau og i øvrigt er lige kvalificerede.
Uanset at overenskomsten ikke fastsætter nogen frist, er der dog i praksis  

 en frist på et halvt år fra ændringen for ansættelsesmyndigheden såvel som  

 for organisationen til at rejse en sag om ydelse af tillæg i forbindelse med  

 en væsentlig stillingsændring.
Denne praksis er accepteret af  

 organisationerne.
49. Finansministeriet har med Teknisk Landsforbund  

 indgået aftaler om decentralisering af adgangen til uden for pulje at indgå  

 aftaler om ydelse af nye kvalifikationstillæg og forhøjelse af bestående  

 kvalifikationstillæg til overenskomstansatte teknikere.
Det nærmere omfang af  

 ordningen fremgår af konkrete bemyndigelsesskrivelser fra Finansministeriet.  

 Der henvises i øvrigt til Finansministeriets vejledende retningslinier for  

 ydelse af § 1, stk. 2-tillæg til teknikere under Teknisk Landsforbund.  

 Retningslinierne er optaget som bilag til dette kapitel.
 Finansministeriet agter at indgå tilsvarende aftaler om decentralisering  

 med de øvrige teknikerorganisationer.
 Det forudsættes, at gældende regler, f.eks. om hvad der forstås ved  

 væsentlig stillingsændring, følges af de myndigheder, til hvem kompetencen  

 til at indgå aftaler er overladt.
Ordningen, der forudsætter halvårlige indberetninger til  

 Finansministeriet, vedrører kun »kendte« tillægsstørrelser.
Som  

 bilag er medtaget en oversigt herover.
 Decentraliseringen gælder ikke aftaler om tillæg til ansatte, der er  

 omfattet af generelle tillægsordninger.
 Sager om indgåelse af aftaler om tillæg, der ikke er omfattet af  

 decentraliseringen, forelægges for Finansministeriet som hidtil.
 Finansministeriet kan tilbagekalde bemyndigelsen til at indgå aftale om  

 nye tillæg og forhøjelse af bestående tillæg.
 50. I forbindelse med overenskomstfornyelserne er der  

 i en række tilfælde indgået aftale mellem Finansministeriet og visse  

 teknikerorganisationer om afsættelse af puljer til ydelse af tillæg.
Aftaler om fordeling af disse puljer indgås mellem Finansministeriet og  

 vedkommende organisation med hjemmel i overenskomsternes bestemmelser om  

 kvalifikationstillæg.
Særstillingskravet skal således være opfyldt også i  

 forbindelse med fordelingen af puljetillæg, hvorimod begrænsningerne i  

 »tillægsstopaftalen« ikke gælder for puljetillæg.
 Puljetillæg ydes f.eks. med henblik på at oprette eventuelle skævheder i  

 tillægsniveauet, der kan være opstået som følge af  

 »tillægsstopaftalen«.
Særskilt vederlæggelse og andre regler om medlemskab af nævn, råd og  

 lignende Indledning 51. I Fmst.cirk. 4/6 1986 om særskilt vederlæggelse  

 mv. er der foretaget en samlet fremstilling af de gældende regler.
Cirkulæret  

 har ophævet de hidtil gældende retsregler på området.
Indholdet af cirkulæret  

 er dog i al væsentlighed blot en videreførelse af den hidtidige retstilstand.
 Vedrørende muligheden for at få tillagt særskilt vederlag mv. og  

 proceduren for sådanne sager henvises til de udførlige regler i ovennævnte  

 cirkulære.
Fastsættelse af betaling 52. Efter at der på det grundlag og efter den  

 procedure, som er angivet i ovennævnte cirkulære, er truffet afgørelse om, at  

 der for varetagelsen af et hverv i et statsligt udvalg, råd og lign. kan ydes  

 særskilt vederlag, fastsætter Lønnings- og Pensionsdepartementet endvidere  

 betalingens størrelse og dennes form.
 53. Betalingen fastsættes efter retningslinier, som  

 blev anlagt i forbindelse med den i cirkulæret nævnte honorargennemgang, som  

 på Finansudvalgets foranledning blev foretaget i 1978. Finansudvalget pegede  

 på, at der såvel ved ændring af bestående betalingsordninger som ved  

 etablering af nye vederlagsordninger bør tilsigtes dels ligelighed i  

 betalingen, således at udvalgsmedlemmer for arbejde på sammenligneligt niveau  

 aflønnes på ensartet niveau, dels at betalingen fastsættes således, at  

 den til enhver tid står i rimeligt forhold til omfanget af arbejdet i  

 pågældende hverv.
 54. Vederlagets størrelse fastsættes på grundlag af  

 oplysninger om det  tidsforbrug, der påregnes at medgå til udførelsen  

 af vedkommende udvalgsarbejde, jfr. pkt. 7. f ) i forannævnte cirkulære.
55. Niveauet for betalingen fastlægges ved en konkret  

 vurdering af udvalgshvervets kvalitative karakter , hvorved arbejdet  

 klassificeres efter den lønramme, hvortil det ville være henført, såfremt det  

 var udført som tjenstligt arbejde i en tjenestemandsstilling.
Ved vurderingen  

 kan bl.a. henses til den kompetence, som er tillagt vedkommende udvalg,  

 eksempelvis vil vederlagsniveauet for medlemmer af et råd eller nævn, der  

 træffer afgørelser som ankeinstans, typisk være højere end for medlemmer af  

 et rent rådgivende organ.
Et betalingsniveau kan eksempelvis være  

 tjenestemandslønnen efter lønramme 37, der lægges til grund i tilfælde, hvor  

 der er tale om udvalgshverv, som forudsættes bestridt af medlemmer med en  

 særlig ekspertise.
I praksis fastsættes der ikke vederlag ud fra et lavere  

 niveau end svarende til tjenestemandslønnen efter lønramme 28, 3. løntrin  

 (skalatrin 40), som typisk lægges til grund i tilfælde, hvor der er tale om  

 udvalgsarbejde af mere rådgivende karakter.
Efter fastlæggelsen af  

 betalingsniveauet beregnes vederlaget på grundlag af de oplyste  

 arbejdstimetal og en kvotatimeløn for vedkommende lønramme.
 56. Det tilstræbes så vidt muligt at anvende en  

 vederlagsform, der sikrer, at betalingens størrelse automatisk påvirkes af  

 arbejdets omfang.
 En sådan vederlagsform kan være betaling pr. arbejdstime .
 Som en hyppigt forekommende form anvendes betaling pr. møde , hvor  

 vederlaget fastsættes på grundlag af det af vedkommende ministerium oplyste,  

 gennemsnitlige tidsforbrug, hvori indgår mødevarighed, forberedelsestid og  

 eventuel tid til andet arbejde i forbindelse med udvalgshvervet.
 I andre tilfælde fastsættes vederlaget som et beløb pr. sag,  

 kendelse og lign. på grundlag af oplysninger om gennemsnitligt  

 tidsforbrug til sagsbehandling mv.
 I tilfælde, hvor udvalgsarbejdet er af en sådan karakter, at de nævnte  

 betalingsformer ikke kan benyttes i rimeligt omfang eller på en  

 hensigtsmæssig måde, vælges der betaling i form af et  årligt beløb .
 Der kan blive tale om kombinationer af de forskellige betalingsformer,  

 således at eksempelvis en del af udvalgsarbejdet bliver lønnet med  

 mødevederlag, medens der for det resterende arbejde ydes et årligt beløb.
57. De konkrete vederlag fastsættes i de fleste  

 tilfælde som et grundbeløb.
Fastsættelse i form af et ureguleret beløb kan  

 forekomme, f.eks. som vederlag for et kortvarigt udvalgsarbejde.
De fastsatte grundbeløb reallønreguleres og dyrtidsreguleres efter samme  

 principper som tjenestemandslønninger.
Herved kan specielt henvises til  

 bestemmelserne i lønjusteringsaftalen om dyrtidsregulering af sådanne tillæg,  

 som i tjenestemandslønsystemet ydes for særlige arbejdsmæssige forpligtelser.
Reguleringsbestemmelserne anvendes direkte for så vidt angår særskilte  

 vederlag, der er fastsat som et grundbeløb pr. time eller som et årligt  

 grundbeløb.
Med hensyn til vederlag, der er fastsat som et grundbeløb pr.  

 møde, sag eller kendelse og lign., er der i praksis siden 1978 derimod fulgt  

 en ordning, hvorefter der samtidig med fastsættelsen af grundbeløb tillige  

 fastsættes et bestemt dyrtidsreguleringsbeløb, hvormed mødebetalingen etc.  

 umiddelbart kan reguleres.
Kun i de tilfælde, hvor et sådant reguleringsbeløb  

 ikke er fastsat, typisk vederlagsordninger etableret før 1978, anvendes  

 lønjusteringsaftalens regler om halvårsvis opgørelse og udbetaling af  

 dyrtidstillæg.
 58. Ved etablering af en ny vederlagsordning  

 fastsættes betalingen i praksis ofte for en begrænset periode, således at  

 spørgsmålet om vederlagets størrelse for tiden efter udløb af den fastlagte  

 periode forelægges Lønnings- og Pensionsdepartementet med specificerede  

 oplysninger om det tidsforbrug, som efter indvundne erfaringer medgår til  

 hvervets varetagelse.
59. I tilfælde, hvor der godkendes ydelse af særskilt  

 vederlag til personer, der oppebærer tjenestemandspension fra staten eller en  

 statsgaranteret pensionskasse, fastsættes der ifølge praksis en reduceret  

 betaling.
Tilsvarende gælder for personer, der oppebærer rådighedsløn eller  

 ventepenge.
Bilags- og henvisningsoversigt Bilag til kap. 12 Bilag 12.1 Fmst.cirk. 7/9 1983 angående retningslinier vedrørende alderens  

 betydning i forbindelse med oprykning til højere lønramme (LP.nr. 105/83).
 Bilag 12.2 Fmst.cirk. 21/3 1985 om klassificering af nyoprettede  

 tjenestemandsstillinger m.v. (frilistecirkulæret) (LP.nr. 016/85).
 Bilag 12.3 Fmst.cirk. 4/6 1986 om særskilt vederlæggelse m.v. (LP.nr.  

 109/86).
 Bilag 12.4 Oversigt over kendte tillægsstørrelser til teknikere.
 Bilag 12.5 Finansministeriets vejledende retningslinier 27/8 1987 for  

 ydelse af § 1, stk. 2-tillæg til tekniske tegnere, tekniske assistenter,  

 byggeteknikere, maskinteknikere og bygningskonstruktører.
 Bilag 12.6 Fmst.cirkskr. 9/7 1985 om visse omklassificeringer på  

 tjenestemandsområdet i aftaleperioden 1985/87 (LP.nr. 040/85).
 Bilag 12.7 Skema til oplysninger i forbindelse med anmodning om  

 ydelse/forhøjelse af kvalifikationstillæg.
 Bilag 12.8 Oversigt over de mest anvendte kvalifikationstillæg til  

 akademikere.
 Bilag 12.9 Finansministeriets vejledende retningslinier 7/10 1986 for  

 ydelse af § 1, stk. 2 tillæg under den pensionsgivende grænse til  

 akademikere.
 Bilag 12.10 Finansministeriets vejledning 9/4 1986 vedrørende  

 decentralisering af aftaler om puljetillæg.
Bilag til andre kapitler Bilag 1.3 Fmst.cirk. 117 4/7 1978 vedrørende forelæggelse af eventuelle  

 tvivlsspørgsmål i sager vedrørende ansættelsesmæssige vilkår, herunder løn-  

 og pensionsvilkår mv.
 Bilag 15.1 Rammeaftale 19/8 1987 om udmøntning af puljer til fremme af  

 øget fleksibilitet i lønfastsættelsen.
 Bilag 15.2 Fmst. cirk. 29/7 1987 om retningslinier for ministerier og  

 styrelser vedrørende fleksibilitet i lønfastsættelsen (LP. nr. 96/87).
 Bilag 15.3 Fmst. cirk. 29/7 1987 om retningslinier for DSB, Post- og  

 Telegrafvæsenet, Toldvæsenet, Kriminalforsorgen, Politiet og  

 Forsvarsministeriet vedrørende fleksibilitet i lønfastsættelsen (LP. nr.  

 97/87).
 Bilag 15.4 Flexlønskemaer M.1., M.2., M.3. med vejledning.
 Bilag 17.8 Fmst. cirk. 227 29/10 1974 om betydningen af en tjenestemands  

 alder for gennemførelsen af ændret placering i lønramme.
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og  

 folkekirken ( tjenestemandsloven ).
Henvisninger i øvrigt Budgetvejledning 1985 (budgetdept.).
