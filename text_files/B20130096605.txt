Bekendtgørelse om ændring af bekendtgørelse om sikkerhedskrav til legetøjsprodukter1) (Ændring med henblik på tilpasning til den tekniske udvikling mv.) § 1 I bekendtgørelse nr. 13 af 10. januar 2011 om sikkerhedskrav til legetøjsprodukter, som ændret ved bekendtgørelse nr. 10 af 11. januar 2013, foretages følgende ændringer:
 1. Fodnote 1 til bekendtgørelsens titel affattes således:
»1) Bekendtgørelsen gennemfører Europa-Parlamentets og Rådets direktiv 2009/48/EF af 18. juni 2009 om sikkerhedskrav til legetøj, EU-Tidende 2009, nr.
L 170, side 1, som ændret ved Kommissionens direktiv 2012/7/EU af 2. marts 2012 om ændring af del III i bilag II til Europa-Parlamentets og Rådets direktiv 2009/48/EF om sikkerhedskrav til legetøj med henblik på tilpasning til den tekniske udvikling, EU-Tidende 2012, nr.
L 64, s. 7, og en bestemmelse fra Kommissionens forordning nr. 681/2013/EU af 17. juli 2013 om ændring af del III i bilag II til Europa-Parlamentets og Rådets direktiv 2009/48/EF om sikkerhedskrav til legetøj, EU-Tidende 2013, nr.
L 195, side 16. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af bestemmelsen i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.« 2. I bilag II, del III, punkt 13, affattes oplysningerne om barium således:
§ 2 Bekendtgørelsen træder i kraft den 25. juli 2013.
Sikkerhedsstyrelsen, den 22. juli 2013 Carsten Sørig / Bente Liisberg 1) I bekendtgørelsen er der medtaget en bestemmelse fra Kommissionens forordning nr. 681/2013/EU af 17. juli 2013 om ændring af del III i bilag II til Europa-Parlamentets og Rådets direktiv 2009/48/EF om sikkerhedskrav til legetøj, EU-Tidende 2013, nr.
L 195, side 16. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af bestemmelsen i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
