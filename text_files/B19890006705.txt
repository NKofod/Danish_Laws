 I medfør af § 22 i lov om gymnasieskoler og studenterkursus, jf.  

 lovbekendtgørelse nr. 715 af 18. november 1987, § 9 i lov om højere  

 forberedelseseksamen, jf. lovbekendtgørelse nr. 608 af 22. september 1987, §  

 5 i lov om prøveforberedende enkeltfagsundervisning m.v. for voksne, jf.  

 lovbekendtgørelse nr. 320 af 4. juli 1983, og § 12, stk. 9, i lov om  

 folkeskolen, jf. lovbekendtgørelse nr. 541 af 21. august 1986 fastsættes:
 § 1.  Enhver bedømmelse af eleverne i 8., 9. og 10.  

 klasse, gymnasiet, kursus til højere forberedelseseksamen og  

 prøveforberedende enkeltfagskursus for voksne skal udtrykkes ved en af  

 følgende karakterer: 13 - 11 - 10 - 9 - 8 - 7 - 6 - 5 - 3 - 0.
 Stk. 2.  Om anvendelsen af de enkelte karakterer gælder  

 følgende:
 13: Gives for den usædvanlig selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation. 9: Gives  

 for den gode præstation, der ligger lidt over middel. 8: Gives for den  

 middelgode præstation. 7: Gives for den ret jævne præstation, der ligger lidt  

 under middel. 6: Gives for den noget usikre, men nogenlunde tilfredsstillende  

 præstation. 5: Gives for den usikre og ikke tilfredsstillende præstation. 3:  

 Gives for den meget usikre, meget mangelfulde og utilfredsstillende  

 præstation. 0: Gives for den helt uantagelige præstation.
§ 2.  For at bestå studentereksamen eller højere  

 forberedelseseksamen kræves, at summen af samtlige karakterer er mindst 6  

 gange karakterernes antal.
I beregningen kan visse karakterer indgå med  

 forskellige vægte.
 Stk. 2.  Studentereksamen er kun bestået, hvis det i  

 stk. 1 indeholdte krav er opfyldt både for årskaraktererne og for  

 eksamenskaraktererne.
