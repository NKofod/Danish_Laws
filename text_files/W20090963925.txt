Feriedagpenge, AL § 75h, barsel, ret til dagpenge Ankenævnet har behandlet Deres klage på møde den 15. januar 2009.
Nævnet traf denne A F G Ø R E L S E De har ret til feriedagpenge for følgende perioder:
 den 15. oktober til og med den 16. oktober 2007,  den 28. december 2007,  den 31. december 2007,  den 14. februar til og med den 15. februar 2008, og  den 17. marts til og med den 19. marts 2008.
 Ankenævnet ændrer således Arbejdsdirektoratets afgørelse af den 25. juli 2008.
B E G R U N D E L S E Ankenævnet har lagt til grund, at  De den 2. maj 2006 indgik en aftale om udskudt barsel med Deres arbejdsgiver,  Deres udskudte orlov i henhold til aftalen skulle holdes med én time pr. dag mandag til torsdag, i alt fire timer om ugen,  De til kommunen oplyste, hvornår De holdt udskudt barsel,  De til kommunen kun oplyste om udskudt barsel på dage, hvor De faktisk var på arbejde,  De under ferierne havde bopæl i Danmark,  De i ferieperioderne opfyldte betingelserne for ret til dagpenge (med undtagelse af reglerne om rådighed),  De har holdt ferie i ovennævnte perioder,  De har optjent ret til feriedagpenge i ni dage, og  De har holdt ferie optjent hos en arbejdsgiver inden ferie i ovennævnte perioder.
 Nævnet har endvidere lagt til grund at Arbejdsdirektoratet den 25. juli 2008 har truffet afgørelse om, at De ikke havde ret til feriedagpenge i følgende perioder:
 fra og med den 15. oktober 2007 til og med den 16. oktober 2007,  den 28. december 2007,  den 31. december 2007,  fra og med den 14. februar 2008 til og med den 15. februar 2008, og  fra og med den 17. marts 2008 til og med den 19. marts 2008.
Et medlem har kun ret til feriedagpenge, hvis medlemmet før ferien er  lønmodtager eller ledig,  står til rådighed for arbejdsmarkedet,  opholder sig i Danmark.
Medlemmet skal under ferien opfylde samme betingelser, som hvis medlemmet skulle have dagpenge, dog skal medlemmet ikke stå til rådighed for arbejdsmarkedet.
Medlemmet skal desuden holde ferie, have optjent ret til feriedagpenge, have holdt evt. betalt ferie og have bopæl i Danmark.
 Efter det oplyste var De lønmodtager og opholdt Dem i Danmark inden ferierne.
Nævnet har lagt vægt på, at det ikke af reglerne fremgår, at betingelsen om rådighed skal være opfyldt i en bestemt periode inden ferien.
Nævnet er derfor af den opfattelse, at medlemmet skal være til rådighed for arbejdsmarkedet dagen inden ferien.
 Nævnet finder, at De kan opfylde betingelserne om at være til rådighed for arbejdsmarkedet, hvis De på arbejdsdagen inden ferien har arbejdet i normalt omfang, eller har haft arbejdsfri i henhold til aftaler på arbejdspladsen (søgnehelligdage og feriefridage), og De ikke har fået barselsdagpenge for de pågældende arbejdsdage.
 De har ret til feriedagpenge for følgende perioder:
 15. oktober  16. oktober 2007,  28. december  31. december 2007, og  17. marts  19. marts 2008.
 Nævnet har lagt vægt på, at De efter oplysninger fra X Kommune ikke har anmodet om barselsydelse for fredag den 12. oktober 2007, torsdag den 27. oktober 2007, hvor De holdt en feriefridag, og fredag den 14. marts 2008.
 Nævnet finder, at De også har ret til feriedagpenge for den 14. og 15. februar 2008  uanset at De modtog barselsdagpenge for én time den 13. februar 2008.
Ankenævnet har lagt vægt på, at i tilfælde af ledighed ville Deres aftale om udskudt barsel med Deres arbejdsgiver bortfalde.
Yderligere barsel ville kræve en ny aftale med en ny arbejdsgiver eller jobcenteret.
Nævnet har lagt vægt på, at reglerne om feriedagpenge henviser til lov om arbejdsløshedsforsikring § 62 og § 62 a.
Det er i § 62, stk. 2, nr. 1 nævnt, at et medlem ikke er til rådighed for arbejdsmarkedet, hvis medlemmet er ude af stand til at påtage sig arbejde af normalt omfang.
Der kan både være tale om faktiske og retlige hindringer.
 Nævnet finder på denne baggrund ikke, at aftalen om udskudt barsel er en sådan hindring, som omtalt i lovens § 62, stk. 2, nr. 1.
 Nævnet har endvidere lagt vægt på, at reglerne om udskudt barsel netop blev indført af hensyn til børnefamiliernes mulighed for at tilrettelægge familie- og arbejdsliv mere fleksibelt.
R E G L E R Ankenævnet henviser til  § 75 h, stk. 4 og stk. 7 i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006, og  § 1, stk. 1 og § 3, stk. 1 og 2 i Arbejdsdirektoratets bekendtgørelse nr. 480 af 10. juni 2003 med de ændringer, der følger af ændringsbekendtgørelse nr. 111 af 24. februar 2005, og ændringsbekendtgørelse nr. 1193 af 30. november 2006.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, Deres oplysninger af 7. november, 28. november og 2. december 2008, samt oplysninger fra X Kommune.
På ankenævnets vegne Sign.
 De kan læse om afgørelsens retlige grundlag på de følgende sider.
 Kopi til:
Arbejdsdirektoratet, A-kassen Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 1540 af 20. december 2006 . . . . . . . . .
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler 4) kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og 5) giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
 Stk. 3. Kriminalforsorgen skal underrette Arbejdsdirektoratet, hvis et medlem, der modtager dagpenge, undergives strafafsoning eller anden frihedsberøvende foranstaltning, herunder varetægtsfængsling, som følge af et strafbart forhold.
Stk. 4. Politiet eller kriminalforsorgen skal underrette Arbejdsdirektoratet, når myndigheden får formodning om, at et medlem modtager dagpenge, hvis 1) medlemmet bevidst unddrager sig strafforfølgning her i landet i tilfælde, hvor 2) medlemmet er varetægtsfængslet, 3) politiet eftersøger medlemmet med henblik på varetægtsfængsling eller 4) der foreligger en varetægtsfængslingskendelse, eller 5) medlemmet bevidst unddrager sig straffuldbyrdelse her i landet i tilfælde, hvor medlemmet er idømt en ubetinget fængselsstraf eller anden strafferetlig retsfølge, der indebærer eller giver mulighed for frihedsberøvelse.
 Stk. 5. Arbejdsdirektoratet skal videregive underretninger, jf. stk. 3 og 4, til medlemmets arbejdsløshedskasse.
Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne anses for at stå til rådighed for arbejdsmarkedet, 2) medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt 3) tab af dagpengeret som følge af manglende rådighed og generhvervelse af dagpengeret.
§ 62 a.
Dagpenge må ikke udbetales til et medlem, som deltager i uddannelse.
Stk. 2. Et medlem kan dog bevare dagpengeretten ved deltagelse i uddannelse, hvis undervisningens varighed er under 20 timer om ugen og uddannelsen ikke er godkendt som støtteberettigende efter lov om statens uddannelsesstøtte, i det omfang den udbydes som heltidsuddannelse.
Dagpengeretten kan ligeledes bevares ved deltagelse i enkeltfagsundervisning på gymnasialt niveau under 20 timer om ugen og i undervisning svarende til folkeskolens 8.-10. klassetrin.
Der kan ikke udbetales dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
 Stk. 3. Dagpenge må dog ikke udbetales, hvis et medlem afbryder et arbejdsforhold for at deltage i uddannelse eller undlader at afbryde uddannelsen for at påtage sig arbejde.
 Stk. 4. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de spørgsmål, der er nævnt i stk. 1-3, herunder om medlemmets pligt til at underrette Arbejdsformidlingen om deltagelse i undervisningen.
 . . . . . . . . .
§ 75 h Stk. 4. Retten til feriedagpenge er betinget af, at medlemmet på ferietidspunktet 1) er i et arbejdsforhold som lønmodtager eller er ledigt, 2) ville have dagpengeret i tilfælde af ledighed og 3) har afholdt sin optjente ferie med feriegodtgørelse eller løn.
 . . .
Stk. 7. Nærmere regler om feriedagpenge, herunder om beregning af feriedagpengeretten, feriedagpengenes størrelse, lediges underretning til Staten i jobcenteret om tidspunktet for feriens afholdelse og kommunernes medvirken efter stk. 2, fastsættes af direktøren for Arbejdsdirektoratet efter forhandling med Beskæftigelsesrådet.
Endvidere fastsætter beskæftigelsesministeren efter forhandling med undervisningsministeren regler om indberetning til arbejdsløshedskasserne fra de myndigheder, der varetager udbetalingen af voksenuddannelsesstøtten.
 . . . . . . . . .
Arbejdsdirektoratets bekendtgørelse nr. 480 af 10. juni 2003 med de ændringer, der følger af ændringsbekendtgørelse nr. 111 af 24. februar 2005, og ændringsbekendtgørelse nr. 1193 af 30. november 2006 § 1. Før ferien skal man 1) være enten lønmodtager eller ledig, 2) stå til rådighed for arbejdsmarkedet, jf. lovens §§ 62 og 62 a, og 3) opholde sig i Danmark, jf. dog HREF="http://social-arbejdsmarked.lovportaler.dk/?hashparam=p2&schultzlink=bek20030480#p2" MACROBUTTON HtmlResAnchor § 2, 1. pkt.
 . . .
 . . . . . . . . .
 § 3. Under ferien skal man opfylde de samme betingelser for at få dagpenge, som hvis man var ledig, jf. dog HREF="http://social-arbejdsmarked.lovportaler.dk/?hashparam=p4&schultzlink=bek20030480#p4" MACROBUTTON HtmlResAnchor § 4. Man skal dog ikke stå til rådighed, jf. lovens HREF="http://social-arbejdsmarked.lovportaler.dk/?hashparam=p62&schultzlink=lov19700114#p62" MACROBUTTON HtmlResAnchor § 62.
Stk. 2. Man skal desuden 1) holde ferie, 2) have optjent ret til feriedagpenge, jf. kapitel 2, 3) have holdt den betalte ferie, man har ret til efter ferieloven, jf. dog § 13, og 4) have bopæl i Danmark.
 . . .
 . . . . . . . .
