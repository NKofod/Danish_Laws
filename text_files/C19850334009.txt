Arbejdsdirektoratet København, den 27.6.1985 AM/ks A 279 AF.cirkl. nr. 14/85 AK.cirkl. nr. 11/85 Arbejdsformidlingskontorerne De statsanerkendte arbejdsløshedskasser.
Cirkulære om arbejdsformidlingens og  

 arbejdsløshedskassernes Indholdsfortegnelse:
 1. Information og vejledning til de ledige.
 2. Registrering af de ledige uddannelsesmæssige  

 kvalifikationer og ønsker til uddannelse.
 3. Arbejdsformidlingens sagsbehandling.
 4. Arbejdsløshedskassernes sagsbehandling.
Indledning.
Som hovedprincip er det arbejdsformidlingens opgave at  

 godkende ansøgninger om uddannelses- og iværksætterydelse, mens det er  

 a-kassernes opgave at beregne størrelsen og udbetale dem.
Det skal generelt tilstræbes, at der opbygges en administration som gøres  

 så enkel som muligt.
Nedenfor er angivet nogle retningslinier for, hvorledes  

 de administrative hovedbestanddele skal tilrettelægges.
 1. Information og vejledning til de ledige.
 En væsentlig forudsætning for at de ledige kan anvende tilbuddet om  

 uddannelses- og iværksætterydelse effektivt til at opnå beskæftigelse er, at  

 de ledige modtager en grundig (fyldig) information og vejledning, om den  

 enkeltes muligheder.
Tilrettelæggelsen af arbejdsformidlingens informationsvirksomhed over for  

 de ledige skal foretages med udgangspunkt i det almindelige fremmødesystem,  

 således at den falder naturligt i forhold til AF's øvrige rutiner.
Da AF's  

 hovedopgave i relation til uddannelses- og iværksætterydelse er at sørge for,  

 at alle ledige, der kan benytte disse ordninger, får tilbudt information,  

 rådgivning og vejledning om mulighederne, må der i nødvendigt omfang  

 iværksættes foranstaltninger ud over de normale rutiner.
 AF har ansvaret for at yde den generelle information til de ledige om  

 uddannelses-/iværksætterydelsen, men også f.eks. arbejdsløshedskasser,  

 faglige organisationer, uddannelsesinstitutioner, kommunale og sociale  

 myndigheder vil kunne give relevant information om uddannelsesmulighederne.
 Den normale procedure er:
A.
Efter ca. 4 ugers ledighed skal de ledige orienteres om såvel de  

 muligheder, der generelt er åbne for alle ledige, som de muligheder der  

 foreligger, såfremt ledigheden bliver af længere varighed.
På mange  

 AF-kontorer gives denne information på et informationsmøde som led i den  

 normale orientering til arbejdssøgende om, hvordan en ledighedsperiode kan  

 anvendes.
I den forbindelse kan arbejdsformidlingen også henvise til de åbne  

 servicetilbud på job- og informationscentrene.
Information om  

 uddannelsesydelse kan eventuelt allerede på dette tidspunkt bringes ind  

 (udlevering af pjece).
B.
Efter 3 - 4 måneders ledighed bør der fremover informeres om regionale  

 beskæftigelses- og uddannelsesmuligheder og om uddannelsesydelsen og  

 iværksætterydelsen.
Nogle grupper af ledige vil på dette tidspunkt have et  

 særligt behov for at få ajourført og suppleret deres skolemæssige  

 kvalifikationer, således at de kan få forbedret deres  

 beskæftigelsesmuligheder generelt, men også for at de eventuelt senere vil  

 kunne deltage i en kompetencegivende uddannelse.
 Som et minimum kan orienteringen gennemføres ved udlevering af skriftligt  

 informationsmateriale i forbindelse med det ordinære fremmøde i  

 arbejdsformidlingen.
C.
Efter 1 1/2 års ledighed indberettes den ledige på over 25 år af  

 a-kassen til arbejdsformidlingen i forbindelse med arbejdstilbudsordningen,  

 og indkaldes på den baggrund til en samtale i arbejdsformidlingen med henblik  

 på placering i arbejdstilbud.
Arbejdsformidlingen skal på dette tidspunkt  

 sikre sig, at den ledige er informeret om uddannelsesydelsen og  

 iværksætterydelsen.
Der skal bl.a udleveres skriftligt informationsmateriale,  

 hvis dette ikke allerede er sket.
D.
Umiddelbart efter arbejdstilbudsperioden skal de ledige, der ikke opnår  

 beskæftigelse (eller som har været i beskæftigelse i mindre end 6 måneder) og  

 derfor igen møder frem på arbejdsformidlingen), modtage en invitation til en  

 særlig information om uddannelsesydelsen og iværksætterydelsen i form af  

 deltagelse i kollektive informationsmøder eller, hvis de lokale forhold gør  

 det mere hensigtsmæssigt, ved individuelle samtaler.
Det skal dog altid  

 sikres, at den ledige får et tilbud om en individuel samtale.
Udover at give  

 en fornyet orientering om ordningerne, vil formålet med informationen på  

 dette tidspunkt være at orientere om beskæftigelses- og  

 uddannelsesmulighederne i relation til forudsætninger og ønsker hos den  

 ledige, og at orientere om de nærmre vilkår, herunder optagelsesbetingelser,  

 ledige pladser og tilmeldingsfrister på forskellige uddannelser.
AF har  

 ansvaret for at de ledige bliver tilbudt orientering om muligheden for  

 uddannelses- og iværksætterydelse.
Dette kan eksempelvis ske ved, at der i  

 oplysningsblanketten (AR 201) indføjes en oplysning om, hvorvidt den ledige  

 har været i ATB og i bekræftende fald hvornår, eller ved at der ud fra  

 ATB-registre udsendes en skriftlig orientering til hver enkelt person efter  

 arbejdstilbudsperiodens udløb.
Andre fremgangsmåder kan også anvendes, når  

 blot det sikres, at en invitation til et kollektivt informationsmøde og en  

 individuel samtale når frem til de ledige.
AF skal registrere hvilke ledige,  

 der har modtaget information om uddannelses- og iværksætterydelse, og på  

 hvilket tidspunkt samt på hvilken måde dette er sket.
 2. Registrering af de lediges uddannelsesmæssige  kvalifikationer og  

 ønsker til uddannelse.
I forbindelse med afgivelse af arbejdstilbud til ledige registreres en  

 række personoplysninger om de langtidsledige.
Disse oplysninger indgår i AD's  

 register over langtidsledige (ATB-registret).
 Med indførelsen af uddannelses- og iværksætterydelse udvides omfanget af  

 oplysninger, der skal registreres, idet der fra ikrafttrædelsesdatoen, 1.  

 juli 1985, skal ske registrering af følgende oplysninger:
a.
Kvalifikationer.
b.
Uddannelsesønsker.
c.
Anvendelse af uddannelses- og iværksætterydelse.
 Ad a.
 Oplysning om forudgående kvalifikationer registreres af AF-kontorerne for  

 alle, der indberettes til AF som berettigede til at modtage arbejdstilbud.  

 Registreringen finder sted i forbindelse med samtale forud for placering i  

 arbejdstilbud.
Der benyttes en ny blanket, som udsendes senere.
Udover kvalifikationer  

 anføres på blanketten den pågældendes personnummer samt måned og år for  

 registrering.
Kopi af blanketten indsendes til AD.
Indsendelse sker for hver  

 kalendermåned i lighed med M-1 og M-2-skemaer, d.v.s. med seneste afsendelse  

 den 7. i den følgende måned.
 De samlede oplysninger stilles af AD til rådighed for  

 arbejdsformidlingen/arbejdsmarkedsnævnene, som kan videresende disse til de  

 lokale uddannelsesinstitutioner.
 Ad b.
Oplysning om uddannelsesønske registreres ved den lediges tilmelding til  

 AF efter afslutningen af arbejdstilbudsordningen.
Den ledige får udleveret et  

 særligt skema (udsendes senere), som afleveres til AF på den lediges eget  

 initiativ, så vidt muligt efter deltagelse i kollektiv informationsmøde eller  

 individuel samtale.
Oplysningerne samles og bearbejdes fire gange årligt af AF: Pr. 1. marts,  

 1. juni, 1. september og 1. december.
Oplysningerne indsendes i statistisk  

 form til AD samt de regionale uddannelsesmyndigheder.
 De registrerede oplysninger om uddannelsesønsker opgøres fordelt på køn,  

 alder (opdelt i »under 35 år« og »35 år og derover) og  

 a-kasse.
 Ad c.
En påbegyndt uddannelse med uddannelsesydelse og/elle tildeling af  

 iværksætterydelse registreres af AF, når ydelsen er blevet godkendt.
I lighed  

 med placering i ordningen om uddannelsesstøtte for unge under 25 år  

 registreres den faktiske placering i henhold til den nye ordning i  

 M-1-skemaets felt 31, ligesom måned og år for henholdsvis  

 »placering« og tiltrædelse angives i felterne 23 og 27. (Koderne,  

 der anvendes for uddannelse for ledige over 25 år henholdsvis  

 iværksætterydelse udsendes senere).
 I modsætning til praksis i forbindelse med arbejdstilbud indsendes der nyt  

 M-1-skema ved overgang mellem de nævnte uddannelseskategorier eller overgang  

 fra uddannelsesydelse til iværksætterydelse eller omvendt.
 Der udsendes ikke M-2-skema ved ophør i ordningen.
 M-1-skemaet med oplysninger om uddannelses-/iværksætterydelse indsendes  

 til AD sammen med de øvrige - normale - M-1-skemaer.
 3. Arbejdsformidlingens sagsbehandling.
Det er arbejdsformidlingens opgave at give den ledige oplysninger om  

 ordningerne og at vejlede om de forskellige uddannelses- og  

 erhvervsmuligheder.
Herudover er det arbejdsformidlingen, der efter at have  

 modtaget ansøgning fra den langtidsledige, skal afgøre, om ansøgningen om  

 uddannelses- eller iværksætterydelsen kan godkendes.
 Den normale procedure (uddannelsesydelse):
 Ved henvendelse til AF eller a-kassen udleveres en ansøgningsblanket (AR  

 15/07-85) der udfyldes af den ledige, uddannelsesinstitutionen, hvor  

 optagelsen har fundet sted samt den lediges arbejdsløshedskasse.
 Den ledige skal selv sørge for ansøgningens udfyldelse, og AF modtager  

 herefter som sidste led ansøgningen fra den ledige eller dennes a-kasse.
 Arbejdsformidlingen kan først imødekomme en ansøgning, når den ledige har  

 dokumenteret at være optaget på en uddannelse.
 Arbejdsformidlingen skal herefter påse:
1. at den ledige har haft et arbejdstilbud eller  

 modtaget uddannelsesydelse til unge, 2. at den ledige opfylder arbejdskravet efter §§ 55 og  

 72 i lov om arbejdsformidling og arbejdsløshedsforsikring m.v., jfr.  

 a-kassens oplysning på ansøgningsblanketten, 3. at den ledige ikke har haft 1040 timers arbejde  

 eller mere efter afslutning af sidste arbejdstilbud, jfr. den lediges  

 oplysning på ansøgningsblanketten, 4. at den lediges dagpengeret ikke er afledt af en  

 erhvervsmæssig uddannelse af mindst 18 måneders varighed, 5. at den ledige ikke har afslået et rimeligt  

 arbejdstilbud, 6. at den ledige opfylder aldersbetingelserne, d.v.s.  

 er fyldt 24 år og 3 måneder på det tidspunkt, hvor seneste arbejdstilbud er  

 afsluttet, og ikke er fyldt 60 år, når uddannelsen eller den selvstændige  

 virksomhed påbegyndes, 7. at uddannelsesinstitutionen har dokumenteret  

 optagelse m.v. på ansøgningsskemaet, jfr. uddannelsesinstitutionens oplysning  

 på ansøgningsblanketten, 8. at den ydelse, der godkendes, ikke er længere end  

 dagpengeperioden, 9. at ydelsesperioden ikke er opbrugt, og 10. at den ledige ikke er ophørt i arbejdstilbuddet af  

 grunde, der kan tilregnes den ledige selv; dog gælder dette ikke, hvis den  

 ledige har krav på arbejdstilbud efter § 17, stk. 2, i bekendtgørelse om  

 arbejdstilbud til ledige.
 Hvis punkterne 1 - 10 er i orden, godkender AF ansøgningen for den periode  

 uddannelsen varer, dog højst 2 år, og meddelt dette til ansøgeren og dennes  

 a-kasse.
 Hvor der er tale om flere uddannelser inden for 1 1/2 - 2-årsperioden, er  

 der behov for at holde regnskab med, hvor meget af uddannelsesperioden den  

 ledige har brugt.
Ved en ny ansøgning om uddannelsesydelse (i samme dagpengeperiode) skal AF  

 i alle tilflde rette forespørgsel til den lediges a-kasse for at få oplyst  

 for hvilke perioder, der tidligere er udbetalt ydelse.
A-kassens besvarelse  

 skal gives til AF i skriftlig form.
Af beregner herefter den resterende  

 periode, hvor den ledige kan få uddannelsesydelse.
Uddannelsesydelsen kan forlænges udover 1 1/2 års-perioden ved ansøgning  

 til AF.
Hvis den uddannelse, den ledige er optaget på, varer mere end 1 1/2  

 år kan arbejdsformidlingen fra starten godkende, at der udbetales ydelse i  

 hele perioden, dog højst 2 år.
 Den normale procedure (iværksætterydelse):
Proceduren i forbindelse med ansøgning om iværksætterydelse er i  

 princippet den same som ved ansøgning om uddannelsesydelse.
Dog skal  

 ansøgningen (i stedet for dokumentation for optagelse på  

 uddannelsesinstitution) vedlægges dokumentation for momsregistrering.
Hvor  

 momsregistrering ikke kan finde sted kan begæring om dispensation fra  

 arbejdsdirektøren indgives via AF ved fremsendelse af den udfyldte  

 ansøgningsblanket.
Ansøgningsblanketten til iværksætterydelsen har  

 betegnelsen AR 16/07-85.
 Flytter en ledig, der ved et AF-kontor er blevet registreret som modtager  

 af uddannelses-/iværksætterydelse, til et andet AF-kontors område og  

 tilmelder sig her, er det tilflytningskontorets forpligtelse at rekvirere  

 sagens akter fra fraflytningskontoret.
 Klager over AF's sagsbehandling af ydelsen til uddannelse/selvstændig  

 virksomhed, eksempelvis angående skift til en ny uddannelse/virksomhed,  

 dokumentation for optagelse på uddannelsesinstitution, og forlængelse af  

 ydelsesperiode skal indbringes for arbejdsdirektoratet.
4. Arbejdsløshedskassens sagsbehandling Arbejdsløshedskassen skal påse, at de nødvendige forsikringsmæssige  

 betingelser er opfyldt, inden den udbetaler  

 uddannelsesydelsen/iværksætterydelsen til den ledige.
Når den ledige ønsker at ansøge om uddannelses-/iværksætterydelse, skal  

 a-kassen på ansøgningsblanketten (AR 15/07-85 eller AR 16/07-85) angive, for  

 hvilken periode den ledige opfylder betingelserne i §§ 55/72 i lov om  

 arbejdsformidling og arbejdsløshedsforsikring m.v.
A-kassen skal herefter  

 videresende ansøgningen til AF.
 Det er herudover a-kassens forpligtelse, ved henvendelse fra AF skriftligt  

 at oplyse om længden af tidligere perioder, hvor a-kassen har udbetalt  

 uddannelses-/iværksætterydelse.
 Kan AF godkende ansøgningen, vil a-kassen modtage en meddelelse herom,  

 således at udbetaling af ydelsen kan finde sted.
 Ydelsen kan fås fra påbegyndelsestidspunktet af uddannelsen henholdsvis  

 momsregistreringstidspunktet af den selvstændige virksomhed; dog kan ydelsen  

 tidligst fås fra den dato, ansøgningen er modtaget af a-kassen.
 Udbetaling af ydelsen finder sted på grundlag af en udbetalingserklæring  

 (AR 17/07-85) for uddannelsesydelse og (AR 18/07-85) for iværksætterydelse,  

 som ydelsesmodtageren indsender til a-kassen for hver udbetalingsperiode.
 Ydelsen udbetales bagud i intervaller svarende til a-kassens praksis ved  

 udbetaling af dagpenge.
Fremgår det af udbetalingserklæringen, at den ledige ikke længere følger  

 uddannelsen eller er ophørt med selvstændig virksomhed, indstiller a-kassen  

 udbetaling af ydelserne.
Efter et sådant ophør skal der ske fornyet ansøgning  

 til arbejdsformidlingen, inden udbetaling af ydelse kan ske igen.
Afgiver den  

 ledige ikke en sædvanlig, uproblematisk dokumentation, skal spørgsmålet om  

 fortsat udbetaling af ydelse overlades til AF.
 Klage over arbejdsløshedskassens afgørelse med hensyn til fradrag og  

 forsikringsstatus, herunde falddato, skal ske til Direktoratet for  

 Arbejdsløshedsforsikring, hvis afgørelse kan klages til ankenævnet på  

 sædvanlig måde.
 P.D.V.
 E.B.
Allan Muller fm.
