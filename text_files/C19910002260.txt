Indholdsfortegnelse Forord Direktiver, lov og bekendtgørelse Ændret bygge- og anlægsdirektiv Gennemførelsesloven Bekendtgørelsen Bortfald af hidtidige regler Indkøb Særlig om liberaliseringsdirektivet Andre EF-regler Visse forsyningsvirksomheder undtaget Krav om lige behandling Generelt om bygge- og anlægsdirektivet Formål Hovedindhold Uden for direktivet Ændringer i 1989 Forhold til danske forskrifter Det rådgivende EF-udvalg Reglerne i bygge- og anlægsdirektivet Udbyderen(den ordregivende myndighed) Bygge- og anlægskontrakter Tærskelværdi Fagentrepriser Opdeling Offentligt og begrænset udbud Udbud efter forhandling Antal bydende De bydendes kreds Offentliggørelse Tidsfrister Specifikationer Forhandlinger med de bydende Tilbudsforbehold Alternative tilbud Oplysninger om arbejdsforhold Entreprenørens egnethed Attestation Tilbudsbedømmelse Meddelelser til de bydende Unormalt lave tilbud Rapport over udbudssagen Bilag 1: Oversigt over indholdet i bygge- og anlægsdirektivet.
 Bilag 2: Lov nr. 366 af 8.6.1990 om samordning af fremgangsmåderne ved  

 indgåelse af offentlige bygge- og anlægskontrakter og offentlige indkøb mv.
 Bilag 3: Bygge- og Boligstyrelsens bekendtgørelse nr. 595 af 14. august  

 1990 om samordning af fremgangsmåderne ved indgåelse af offentlige bygge- og  

 anlægskontrakter i De Europæiske Fællesskaber (bilagt direktivteksterne).
 Bilag 4: Arbejdsministeriets cirkulæreskrivelse nr. 115 af 27. juni 1990  

 om arbejdsklausuler i offentlige kontrakter om bygge- og anlægsarbejde.
Forord Bygge- og Boligstyrelsen udsender hermed en vejledning om EF-reglerne for  

 udbud af offentlige bygge- og anlægsarbejder.
Reglerne gælder i Danmark fra  

 29. august 1990 i medfør af Boligministeriets bekendtgørelse nr. 595 af 14.  

 august 1990.
Vejledningen gennemgår reglerne i hovedtræk og omtaler således ikke alle  

 regler.
Med hensyn til enkeltheder og nøjagtige formuleringer henvises til  

 direktivteksterne, der medfølger som bilag til bekendtgørelsen.
 Vejledningen sigter på bygge- og anlægsopgaver i Danmark, ikke på  

 byggeeksport.
 I vejledningens margin er angivet artikler i udbudsdirektivet og  

 paragraffer i bekendtgørelsen ud for de tekststeder, hvor bestemmelserne  

 omtales.
Henvendelse om EF-udbudsreglerne kan rettes til Bygge- og Boligstyrelsen,  

 1. kontor.
Styrelsen kan orientere om reglerne og besvare konkrete spørgsmål  

 om disses forståelse men gennemgår ikke udbudsbetingelser og  

 entrepriseaftaler.
Direktiver, lov og bekendtgørelse Ændret bygge- og anlægsdirektiv EF har i 1989 ændret sine regler for indgåelse af offentlige bygge~ og  

 anlægskontrakter.
De nye regler er indeholdt i Rådets direktiv nr. 89/440/EØF  

 af 18.7.1989 og er formuleret som ændringer i Rådets direktiv nr. 71/305/EØF  

 af 26.7.1971 om samordning af fremgangsmåderne med hensyn til indgåelse af  

 offentlige bygge- og anlægskontrakter (De to direktiver kaldes tilsammen  

 »Bygge- og anlægsdirektivet«).
Gennemførelsesloven De ændrede regler er gennemført i dansk lovgivning ved lov nr. 366 af  

 8.6.1990 om samordning af fremgangsmåderne ved indgåelse af offentlige  

 bygge-og anlægskontrakter og offentlige indkøb mv.
 Loven omfatter også Rådets direktiv nr. 71/304/EØF af 26.7. 1971 om  

 ophævelse af begrænsninger i den frie udveksling af tjenesteydelser inden for  

 området offentlige bygge- og anlægskontrakter og ved tildeling af bygge- og  

 anlægskontrakter gennem agenturer eller filialer.  

 (»Liberaliseringsdirektivet«).
Bekendtgørelsen På grundlag af loven har Bygge- og Boligstyrelsen udstedt bekendtgørelse  

 nr. 595 af 14. august 1990 om samordning af fremgangsmåderne ved indgåelse af  

 offentlige bygge- og anlægskontrakter i De Europæiske Fællesskaber.
 Bekendtgørelsen indeholder de nærmere regler om gennemførelsen af  

 direktiverne.
 I et bilag til bekendtgørelsen er de to nævnte direktiver om bygge~ og  

 anlægskontrakter sammenskrevet, således at bekendtgørelsen indeholder den  

 gældende direktivtekst samt liberaliseringsdirektivet.
 Loven og bekendtgørelsen medfølger som bilag til denne vejledning.  

 Bekendtgørelsen er trådt i kraft den 29.8. 1990, og fra denne dato skal  

 bekendtgørelsen - og dermed de ændrede EF-regler - følges i Danmark.
Bortfald af hidtidige regler Samtidig bortfaldt de hidtidige danske regler om EF-udbud, indeholdt i  

 Boligministeriets cirkulære af 4.10.1974 om EF-rådets direktiver vedrørende  

 liberalisering og samordning af fremgangsmåderne med hensyn til indgåelse af  

 offentlige bygge- og anlægskontrakter.
Indkøb Loven af 8.6.1990 omfatter tillige EF-direktiver om offentlige indkøb.  

 Vejledningen vedrører ikke disse regler, som henhører under  

 Industriministeriet men administreres af Direktoratet for Statens Indkøb.
Særlig om libera- liseringsdirektivet Liberaliseringsdirektivet nr. 71/304/EØF af 26.7.1971 forpligter de  

 enkelte EF-medlemslande til at ophæve eventuelle begrænsninger for  

 medlemslandenes statsborgere i at kunne indgå kontrakter om udførelse af  

 offentlige bygge- og anlægsarbejder, samt i øvrigt i denne henseende at  

 ligestille andre medlemslandes statsborgere med det pågældende medlemslands  

 egne statsborgere.
 Medlemslandene skal afskaffe begrænsninger, der er indeholdt i lovgivning  

 og administrative forskrifter, eller som fremgår af administrativ praksis, og  

 som muliggør forskelsbehandling mellem EF-landenes statsborgere.
 Ved offentligt udbud må der ikke i forbindelse med indhentning af tilbud  

 opstilles betingelser, der indskrænker mulighederne for tilbudsgivningen,  

 f.eks. gennem henvisning til en betingelse som »sålænge oplaget af  

 udbudsmateriale rækker«.
 Endelig skal medlemslandene sikre, at andre medlemslandes statsborgere  

 opnår samme betingelser og fordele som indlændinge med hensyn til forskellige  

 former for kredit, støtte og tilskud fastsat af det offentlige, ligesom andre  

 medlemslandes statsborgere på samme betingelser som indlændinge skal have  

 mulighed for at udnytte de forsyningsmuligheder, som staten er i stand til at  

 kontrollere, og som er nødvendige for arbejdets udførelse.
Dette direktiv gælder ved indgåelse af alle offentlige bygge- og  

 anlægskontrakter.
Bestemmelserne gælder uden nogen beløbsgrænse.
Andre EF-regler Rådgiverydelser er omfattet af bygge- og anlægsdirektivet, hvis  

 rådgiverydelserne er en integreret bestanddel af et udbud (totalentreprise).
 Et direktivforslag om offentlige myndigheders udbud af tjenesteydelser,  

 herunder rådgiverkontrakter uden for totalentreprise, er under behandling.
 Når dette direktiv er vedtaget, vil det blive gennemført i dansk ret på  

 samme måde som bygge- og anlægsdirektivet, dvs. ved en bekendtgørelse med  

 hjemmel i loven af 8.6.1990.
Der er endvidere i december 1989 vedtaget et direktiv om  

 kontrolforanstaltninger vedr. overholdelse af bl.a. bygge- og  

 anlægsdirektivet.
Kontroldirektivet er ikke omfattet af loven af 8.6.1990 og  

 vil ikke blive berørt i vejledningen.
Visse forsynings- virksomheder undtaget Bygge- og anlægsdirektivet finder ikke anvendelse på bygge- og  

 anlægskontrakter, som indgås af land-, luft-, sø- og  

 flådetransportvirksomheder.
Det betyder, at ordregivende myndigheder, der  

 transporterer personer og varer fra et sted til et andet er undtaget fra  

 udbudspligten efter direktivet, medens ordregivende myndigheder, der  

 forvalter anlæg som f.eks. havne og lufthavne, falder ind under direktivet.
Endvidere er bygge- og anlægskontrakter, som indgås af ordregivende  

 myndigheder undtaget fra direktivet, når kontrakterne vedrører fremstilling,  

 transport og distribution af drikkevand eller produktion og distribution af  

 energi.
Det betyder f.eks., at en kommune, der samtidig varetager alle  

 funktioner i forbindelse med spildevand og drikkevandsforsyning, kun er  

 undtaget fra direktivet for såvidt angår drikkevandsforsyningen.
 Koncessionerede televirksomheder er kun omfattet af bygge- og  

 anlægsdirektivet for såvidt angår den del af virksomhedernes aktiviteter, der  

 er omfattet af eneretten til at drive telekommunikationsvirksomhed i Danmark,  

 jfr. de til virksomhederne udstedte koncessioner.
 For alle disse områder bortset fra afledning og rensning af spildevand -  

 de såkaldte forsyningsvirksomheder - har EF-kommissionen udarbejdet et  

 særligt direktiv. (Rådets direktiv nr. 90/531/EØF af 17. september 1990 om  

 fremgangsmåderne ved tilbudsgivning indenfor vand og energiforsyning samt  

 transport og telekommunikation). Direktivet skal træde i kraft senest den  

 31.12.1992.
 Når dette direktiv træder i kraft vil bl.a. statshavnene, kommunale havne,  

 statslige og kommunale lufthavne og de koncessionerede televirksomheder  

 således blive omfattet af udbudspligten efter dette direktiv.
Krav om lige behandling Regeringen har i 1989 indskærpet, at ingen kontrakter vedrørende  

 offentlige bygge- og anlægsarbejder må indeholde bestemmelser, der går ud på  

 at forskelsbehandle entreprenører eller leverandører på grund af  

 nationalitet, varernes oprindelse inden for EF mv.
Denne forpligtelse gælder  

 statsstyrelserne, statsejede og koncessionerede selskaber og kommunerne, og  

 den gælder, selv om kontrakten efter sit indhold eller sin størrelse ikke er  

 omfattet af EF's udbudsdirektiv.
Generelt om bygge- og anlægsdirektivet Formål Bygge- og anlægsdirektivet har til formål at sikre en fri, ikke  

 diskriminatorisk udveksling af ydelser på bygge- og anlægsområdet inden for  

 EF.
Herved øges konkurrencen mellem bygge- og anlægsvirksomheder såvel som  

 mellem leverandørvirksomheder over grænserne i EF.
Virksomhederne skal have  

 lige vilkår.
Et af hovedprincipperne er at sikre en gennemsigtig og åben  

 udbudsprocedure.
 Direktivændringerne i 1989 skyldes, at de hidtidige regler efter Rådets og  

 Kommissionens opfattelse ikke helt har virket efter hensigten, idet  

 samhandelen i forbindelse med offentlige kontrakter over grænserne i EF ikke  

 er blevet tilstrækkelig udviklet. Ændringerne omfatter derfor en række nye  

 eller skærpede bestemmelser, der sigter mod større effektivitet i  

 anvendelsen.
Hovedindhold art. 4 a art. 5 Bygge- og anlægsdirektivet går ud på, at offentlige bygge- og  

 anlægsarbejder af en anslået værdi uden moms på 5 mill.
ECU eller derover som  

 hovedregel skal udbydes i direkte konkurrence.
Udbud uden direkte konkurrence  

 - kaldet udbud efter forhandling - er kun tilladt i nærmere beskrevne  

 undtagelsestilfælde. art. 5, stk. 4 Udbud i direkte konkurrence kan efter udbyderens valg ske ved offentligt  

 eller begrænset udbud.
Bygherreleverancer falder uden for direktivet, idet de  

 omfattes af indkøbsdirektivet. art. 1 a art. 5, stk. 2 Direktivet omfatter såvel udbud på bygherrens projekt som udbud i  

 totalentreprise, og såvel tilbuds- som regningsarbejder.
Sidstnævnte form kan  

 efter direktivet benyttes i forbindelse med udbud efter forhandling. art. 10 Udbudsmaterialets og entrepriseaftalens tekniske specifikationer skal som  

 nærmere angivet i direktivet følge EF-systemet for standarder, tekniske  

 godkendelser eller tekniske specifikationer.
Herved skal tilsidesættelse af  

 andre medlemsstaters bydende undgås. art. 12-15 Udbud skal bekendtgøres i De Europæiske Fællesskabers Tidende (EFT) inden  

 for nærmere angivne frister. art. 23 Usolide entreprenører kan efter visse regler afvises som bydende. art. 12  

 og 14 Begrænset udbud og visse tilfælde af udbud efter forhandling skal indledes  

 med en prækvalifikationsrunde. art. 22, stk. 2 Ved begrænset udbud er der regler om antallet af bydende. art. 1g og art.  

 22, stk. 3 Ved udbud efter forhandling skal der i nogle tilfælde indbydes mindst 3  

 entreprenører, medens 1 entreprenør er nok i andre tilfælde. art. 29 Antagelse af tilbud skal ske enten ud fra prisen eller ud fra tilbudets  

 økonomiske fordelagtighed.
I første tilfælde skal laveste tilbud vælges.
I  

 sidste tilfælde skal vælges det tilbud, der bedst opfylder de kriterier, der  

 er angivet i udbudsmaterialet, såsom pris, byggetid, driftsomkostninger,  

 rentabilitet og teknisk værdi. art. 29, stk. 5 Unormalt lave tilbud kan efter nærmere regler afvises.
 Direktivet indeholder en række undtagelser fra direktivets hovedregler.  

 Efter EF-domstolens retspraksis skal sådanne undtagelser fortolkes snævert,  

 og det påhviler den, der vil anvende undtagelserne, at bevise, at der  

 foreligger omstændigheder, der berettiger hertil.
Uden for direktivet art. 3c art. 4 Uden for direktivet falder kontrakter, der er erklæret hemmelige eller er  

 forbundet med særlige sikkerhedsforanstaltninger eller med beskyttelse af  

 statens væsentlige interesser.
Det samme gælder visse internationale  

 kontrakter.
Ændringer i 1989 De væsentligste ændringer i bygge- og anlægsdirektivet i 1989 er:
 - Kredsen af udbydere - eller som det hedder i direktivet  

 »ordregivende myndigheder« - omfatter en række organer, der enten  

 administrativt eller finansielt overvejende er undergivet offentlig kontrol.
- Direktivets anvendelse på koncessionsforhold er udvidet.
Dette har ikke  

 aktuel betydning i Danmark.
 - Direktivet gælder for en række arbejder, som ordregivende myndigheder  

 lader udføre med tilskud.
- Tærskelværdien for, hvornår en offentlig myndighed skal udbyde et  

 arbejde, dvs. den skønnede værdi af arbejdet, hæves fra 1 mill.
ECU til 5  

 mill.
ECU (fra 8.050.000 DKK til 40.313.500 DKK).
- Hvis et bygge- og anlægsarbejde på 5 mill.
ECU eller derover opdeles i  

 fagentrepriser, er det den samlede sum af disse fagentrepriser, der som  

 hovedregel er afgørende for, om arbejdet skal udbydes i EF-licitation.
 - I en række nærmere angivne undtagelsestilfælde indføres to nye  

 udbudsformer: Udbud efter forhandling, hvor udbyderen ved en bekendtgørelse  

 har annonceret efter interesserede tilbudsgivere, og udbud efter forhandling  

 uden en forudgående bekendtgørelse.
- Efter det hidtidige direktiv (art. 9) kunne en række arbejder holdes  

 uden for direktivet, fx når der var tale om forskning, forsøg, tidnød og  

 supplerende arbejder.
Disse arbejder er nu omfattet af direktivet og kan  

 gennemføres ved udbud efter forhandling.
 - De ordregivende myndigheder skal så vidt muligt forhåndsinformere om  

 kommende bygge- og anlægsarbejder.
 - Reglerne om prækvalifikationsrunder er blevet udbygget.
- Fristerne ved offentligt og begrænset udbud forlænges.
Fristerne vil dog  

 kunne nedsættes, såfremt de ordregivende myndigheder har forhåndsinformeret.
 - De ordregivende myndigheder, der har indgået en bygge- eller  

 anlægskontrakt, skal give Kontoret for EF's Officielle Publikationer  

 meddelelse herom ved en bekendtgørelse.
 - De ordregivende myndigheder skal efter anmodning give alle forbigåede  

 ansøgere (dvs. entreprenører, der ønsker at blive prækvalificeret) eller  

 tilbudsgivere, der anmoder herom, en begrundelse for, at deres ansøgning  

 eller tilbud ikke er antaget.
 - Der bliver mulighed for at afgive alternative tilbud.
 - I forbindelse med begrænset udbud kan de ordregivende myndigheder  

 fastsætte et interval for antallet af bydende virksomheder.
 - Tekniske specifikationer skal som nærmere angivet i direktivet følge  

 EF-specifikationer.
 - De ordregivende myndigheder skal for hver indgået kontrakt udarbejde en  

 rapport over udbudssagen.
Forholdet til danske forskrifter Bygge- og anlægsdirektivet har på sit gyldighedsområde forrang for danske  

 love og andre forskrifter.
 Men inden for gyldighedsområdet gælder danske regler og fremgangsmåder i  

 det omfang, direktivet ikke indeholder regler, jf. art. 1 e)-g)  

 »nationale fremgangsmåder«.
Uden for gyldighedsområdet - fx ved privat byggeri eller ved offentligt  

 byggeri under 5 mill.
ECU - gælder danske regler fuldt ud, bortset fra, at  

 liberaliseringsdirektivet generelt ligestiller alle EF-medlemsstaters  

 statsborgere med hensyn til at indgå kontrakter om offentlige bygge- og  

 anlægsarbejder.
art. 19 De ordregivende myndigheder kan vælge at annoncere udbud i EFT, selvom det  

 pågældende offentlige bygge- og anlægsarbejde ikke er omfattet af direktivets  

pligt til offentliggørelse.
 Om forholdet mellem danske regler og bygge- og anlægsdirektivet kan  

 nærmere anføres følgende:
Licitationsloven (lov nr. 216 af 8.6.1966) er obligatorisk for udbud af  

 bygge- og anlægsarbejder (og leverancer). Lovens licitationsbegreb er  

 sammenfaldende med EF-direktivets udbudsbegreb, når der udbydes på bygherrens  

 projekt.
Lovens »offentlig licitation« og »bunden (indbudt)  

 licitation« svarer i store træk til direktivets »offentligt  

 udbud« og »begrænset udbud«.
Direktivet omfatter tillige  

 offentligt og begrænset udbud i totalentreprise, medens licitationsloven, ud  

 over § 4, stk. 1 ikke omfatter totalentreprise.
En uoverensstemmelse mellem licitationsloven og direktivet er imødegået  

 som omtalt side 17. En anden uoverensstemmelse ligger i reglen i  

 licitationslovens § 3, stk. 2, hvorefter udbyderen ved offentlig licitation  

 kan vælge mellem samtlige tilbud og ved indbudt licitation kan forbeholde sig  

 at vælge andet end laveste tilbud.
Disse regler må ifølge princippet om  

 EF-rettens forrang vige, når EF-direktivet finder anvendelse.
 Bortset herfra kan loven og direktivet anvendes uden at komme i indbyrdes  

 konflikt.
Udbudscirkulæret (Byggestyrelsens cirkulære af 14.4.1989 om udbud af  

 bygge- og anlægsarbejder) er obligatorisk for statslige og statsstøttede  

 bygge-og anlægsarbejder (og for leverancer) og omfatter også  

 totalentrepriser.
Udbudscirkulærets regler viger for direktivets, hvor de to  

 regelsæt omhandler samme emner, men reelt udtrykker de to regelsæt i vidt  

 omfang de samme intentioner.
Tekniske specifikationer.
Hvad angår tekniske specifikationer i  

 udbudsmaterialet og entrepriseaftalen må direktivet følges, se nærmere side  

 22. Herudover regulerer direktivet ikke projekteringspraksis, byggeriets  

 udformning eller udbudsmaterialets angivelser om byggeriet eller  

 anlægsarbejdet.
Entrepriseregler.
EF-direktivet indeholder ikke bestemmelser vedrørende  

 forhold, som omhandlet i AB 72 (bortset fra alternative tilbud, se side 24),  

 de gængse standardforbehold og gængse fællesbetingelser eller Byggestyrelsens  

 cirkulærer om pris og tid (bortset fra regningsarbejde som nævnt side 9), om  

 ansvarsforhold og om kvalitetssikring, herunder kontrolplaner.
Disse regler  

 kan altså anvendes i forbindelse med entrepriser under EF-direktivet,  

 fællesbetingelserne selvfølgelig uden eventuelle diskriminatoriske  

 bestemmelser om materialevalg.
Det rådgivende EF-udvalg Ved Rådets afgørelse 71/306/EØF af 26.7 1971, som ændret ved Rådets  

 afgørelse 77/63/EØF af 21.12.1976, er der nedsat et rådgivende udvalg for  

 offentlige aftaler.
Udvalget består af repræsentanter fra hvert af  

 EF-landenes statsadministrationer.
Danmark er i udvalget repræsenteret ved  

 embedsmænd fra Bygge- og Boligstyrelsen, Industriministeriet og Direktoratet  

 for Statens Indkøb.
Udvalget træder sammen regelmæssigt enten på Kommissionens eller et  

 medlems initiativ til behandling af de problemer og tvivlsspørgsmål, der  

 måtte opstå ved anvendelsen af bl.a.
EF's udbudsdirektiver.
Udvalget skal  

 specielt finde frem til årsagen til, at en virksomhed, der iøvrigt  

 fyldestgørende opfylder kriterierne efter direktivet, er blevet forbigået ved  

 tildeling af et bygge- og anlægsarbejde, uanset at det pågældende firma har  

 fremsat det mest fordelagtige tilbud.
 Udvalget har i de senere år primært beskæftiget sig med at rådgive  

 Kommissionen i forbindelse med udformningen af nye direktivforslag om  

 offentlige indkøb og med at løse tvivlsspørgsmål i forbindelse med  

 gennemførelse af vedtagne direktiver.
Reglerne i bygge- og anlægsdirektivet Udbyderen (Den ordregivende art. 1 litra b § 1 Direktivet skal overholdes af den, der udbyder eller agter at udbyde  

 arbejdet, i direktivet benævnt »den ordregivende myndighed«.
Denne  

 er efter almindelig dansk sprogbrug lig med bygherren, dvs. den for hvis  

 regning og risiko bygge- eller anlægsarbejdet udføres.
 De ordregivende myndigheder er statslige, amtskommunale og kommunale  

 myndigheder og disses eventuelle underordnede myndigheder, styrelser og  

 direktorater.
Som ordregivende myndigheder anses også »offentligretlige organer og  

 sammenslutninger«, hvis opgave er at imødekomme almenhedens behov, dog  

 ikke på det erhvervs- eller forretningsmæssige område.
Disse organer angives  

 i direktivets bilag I.
Hertil henregnes Danmarks Nationalbank, Danmarks  

 Radio, Københavns Havn, de kommunale havne og TV 2. Tillige hører statslige  

 aktieselskaber med til denne gruppe, såsom A/S Storebæltsforbindelsen og  

 Københavns Lufthavne A/S.
Under offentligretlige organer henhører også organer, hvis drift er  

 underkastet offentlige myndigheders kontrol.
Det betyder, at opførelse af  

 almennyttigt boligbyggeri og ungdomsboliger med tilsagn om støtte efter lov  

 om boligbyggeri og ældreboliger efter lov om boliger for ældre og personer  

 med handicap er omfattet af direktivet.
Også koncessionsindehavere omfattes af direktivet.
For Danmarks  

 vedkommende kan nævnes televirksomhederne, der indtil videre er omfattet af  

 direktivet, jf. side 8.
Hvis særlige opgaver udføres af ordregivende myndigheder i direkte og lige  

 konkurrence med private virksomheder vil denne del af organets opgaver dog  

 ikke være omfattet af direktivet. art. 1b stk. 1 og 2 art. 1 litra d Desuden omfatter direktivet koncessionskontrakter.
Som eksempel på  

 koncessionskontrakter kan fra udlandet nævnes motorveje og broer, hvor  

 koncessionen både omfatter opførelse, drift og opkrævning af afgifter for  

 benyttelse.
Der er ingen aktuelle danske eksempler herpå. art. 1a stk. 1 og 2 § 2,  stk. 1 Endelig skal direktivet gælde for en række nærmere betegnede bygge~ og  

 anlægsarbejder, som ikke gennemføres af en ordregivende myndighed, men  

 hvortil myndigheden yder direkte tilskud på mere end 50%.
 Ved »direkte tilskud« forstås finansiering, men ikke garanti for  

 finansiering eller dækning af renter, afdrag eller driftudgifter.
Denne bestemmelse sigter især på at få arbejder, der finansieres af  

 EF-strukturfondene, ind under direktivet.
Men bestemmelsen kan også få  

 betydning i Danmark.
 Hvis fx en kommune yder over 50% direkte tilskud til et sportsanlæg eller  

 en skole, men overlader til en privat bygherre at udbyde og opføre byggeriet,  

 medfører bestemmelsen, at det pågældende arbejde skal udbydes i EF.
Ligeledes vil selvejendende institutioner som modtager over 50% af deres  

 midler fra staten og som udfører en form for offentlig opgave være omfattet  

 af direktivets bestemmelser.
Som eksempel kan nævnes handelsskoler og  

 tekniske skoler.
Bygge- og anlægskontrakter Hovedprincippet i bygge- og anlægsdirektivet er, at offentlige bygge- og  

 anlægskontrakter over en vis størrelse - tærskelværdi - skal udbydes ved  

 annoncering i EF-tidende. art. 1 litra a Ved offentlige bygge- og anlægskontrakter forstås gensidigt bebyrdende  

 kontrakter, som indgås skriftligt mellem en entreprenør på den ene side og en  

 ordregivende myndighed på den anden side, og hvis formål er bygge- og  

 anlægsvirksomhed, som nærmere beskrevet i direktivets bilag II.
I direktivet fastsættes vedrørende kontrakten blot, at den skal være  

 gensidigt bebyrdende og afsluttet skriftligt.
Der anføres intet om indholdet.
Den ordregivende myndighed er frit stillet med hensyn til finansieringen  

 af bygge- eller anlægsarbejdet.
Myndigheden kan således råde over egne  

 midler, låne den nødvendige kapital eller fx overlade til entreprenøren  

 fuldstændigt at finansiere projektet.
Tærskelværdi art. 4a Tærskelværdien for, hvornår arbejdet omfattes af direktivet, er fastsat  

 til 5 mill.
ECU.
For perioden 1. januar 1990 til 31. december 1991 svarer en  

 ECU til 8,06270 danske kroner.
Direktivet skal således kun anvendes på offentlige bygge- og  

 anlægskontrakter med en anslået værdi, der er lig med eller større end  

 40.313.500 kr. (exclusive merværdiafgift). I beregningen af beløbet indgår  

 foruden den anslåede entreprisesum den anslåede værdi af de materialer, som  

 stilles til entreprenørens rådighed af den ordregivende myndighed  

 (bygherreleverance) til brug i arbejdet.
Teknikerhonorarer og omkostninger  

 medregnes ikke, når disse udgifter er uden for entreprisesummen d.v.s. ikke  

 er et led i entreprenørens ydelse.
Ej heller grundudgifter medregnes.  

 Byggemodningsudgifter, som afholdes i forbindelse med selve byggeprojektet,  

 skal medregnes.
 Tærskelværdien i danske kroner justeres hvert andet år, næste gang med  

 virkning fra 1.1.1992. Boligministeriet udsender cirkulæreskrivelse herom når  

 tærskelværdien ændres.
Fagentrepriser Hidtil har det meget anvendte fagentreprisesystem ofte medført, at danske  

 bygge- og anlægskontrakter ikke blev annonceret i EF-tidende, idet der ikke  

 har været pligt til at udbyde fagentrepriser, såfremt den anslåede værdi af  

 den enkelte fagentreprisekontrakt var under tærskelværdien.
Denne regel er nu ændret, idet det er den samlede sum af fagentrepriserne,  

 der er afgørende for, om arbejdet skal udbydes i EF-licitation. art. 4a, stk.  

 3 Fagentrepriser, hvis anslåede værdi er på under 1 mill.
ECU, behøver man  

 dog ikke at udbyde, forudsat den samlede værdi af disse delarbejder ikke  

 overstiger 20% af det samlede bygge- og anlægsarbejde.
Opdeling art. 4a, stk. 4 Direktivet indeholder en særlig bestemmelse, der skal hindre omgåelse,  

 idet det foreskrives, at ingen kontrakt må opdeles med henblik på ikke at  

 være omfattet af direktivets regler.
Offentligt og begrænset udbud art. 5, stk. 4 art. 12 og 14 Der skal som hovedregel udbydes i direkte konkurrence mellem flere  

 bydende.
Der kan frit vælges mellem offentligt og begrænset udbud.
Ved  

 begrænset udbud skal den ordregivende myndighed gennem annoncering i De  

 Europæiske Fællesskabers Tidende efterlyse ansøgninger fra entreprenører  

 inden for EF-området om at blive opfordret til at deltage i licitationen  

 (prækvalifikation).
Udbud efter forhandling art. 5, stk. 2 og 3 Der er i direktivet indført to nye udbudsformer, som ikke var omfattet i  

 det hidtidige direktiv.
Begge former betegnes udbud efter forhandling.
 Der findes:
- Udbud efter forhandling, hvor udbyderen ved en bekendtgørelse har  

 annonceret efter interesserede tilbudsgivere, og - udbud efter forhandling uden en forudgående annoncering.
Den første form kendes ikke rigtig i Danmark, den sidste form er nærmest  

 at sammenligne med indhentning af underhåndsbud.
Formerne har et begrænset  

 anvendelsesområde.
Området for forhandling efter forudgående annoncering er Området for forhandling uden en forudgående annoncering er Antal bydende art. 22, stk. 2 I forbindelse med begrænset udbud kan de ordregivende myndigheder  

 fastsætte et interval for antallet af bydende virksomheder.
Intervallet skal  

 i givet fald angives i udbudsbekendtgørelsen.
Det laveste tal må ikke være på  

 under fem, og det kan højst være fastsat til tyve.
Det er muligt at gå ned  

 til tre bydende, såfremt den ordregivende myndighed kan dokumentere, at der  

 har været en reel konkurrence i forbindelse med prækvalifikationsrunden.
art. 22, stk. 3 § 2,  stk. 3 Ved udbud efter forhandling efter forudgående annoncering må det antal  

 ansøgere, der indbydes, ikke være lavere end tre.
Herved fremkommer en  

 uoverensstemmelse mellem licitationsloven og direktivet.
Efter lovens § 5,  

 stk. 1 er det i sådanne tilfælde kun tilladt at modtage indtil to tilbud  

 (underhåndsbud). Denne konflikt er løst ved, at det i bekendtgørelsens § 2,  

 stk. 3 er bestemt at sådant udbud i Danmark, når arbejdet falder inden for  

 licitationsloven, skal gennemføres som indbudt licitation efter denne lovs  

 regler.
Ved udbud efter forhandling uden forudgående annoncering er der ikke  

 opstillet krav til antallet af bydende.
I disse tilfælde kan der altså  

 forekomme een bydende.
De bydendes kreds art. 22, stk. 4 § 2,  stk. 4 Ved begrænset udbud og ved udbud efter forhandling skal de ordregivende  

 myndigheder sørge for, at også entreprenører i medlemsstater uden for Danmark  

 er med i de bydendes kreds, forudsat at der er sådanne entreprenører blandt  

 dem, der har anmeldt interesse i at byde, og forudsat at der blandt disse er  

 egnede entreprenører.
Om egnethed se side 24.
Når den ordregivende myndighed som led i prækvalifikationsrunden skal  

 udvælge kredsen af tilbudsgivere, gælder det, at de bydende skal vælges  

 blandt dem, der opfylder direktivets krav til økonomisk og teknisk kapacitet,  

 og at der ikke må udøves forskelsbehandling på grund af nationalitet.
Der må  

 ved udvælgelsen sørges for en vis proportionalitet i den forstand, at  

 fordelingen mellem indenlandske og udenlandske virksomheder, som har anmeldt  

 interesse i at byde, og som opfylder de stillede krav, skal afspejle sig i  

 sammensætningen af den indbudte kreds af bydende.
 Kravet om proportionalitet kan også opfyldes i form af bydende konsortier  

 med både indenlandsk og udenlandsk deltagelse.
 Den ordregivende myndighed har bevisbyrden for, at der ikke er der  

 diskrimineret på grund af nationalitet.
I øvrigt er valg af de bydende den ordregivende myndigheds sag, idet det  

 forudsættes, at der til grund for valget udelukkende lægges saglige  

 vurderinger af evnen til at gennemføre opgaven.
Når antallet af virksomheder,  

 der har anmeldt interesse i at byde, overstiger det fastsatte antal af  

 bydende, må den ordregivende myndighed udvælge dem, der vurderes til at være  

 bedst egnede.
Dette kan bevirke, at i og for sig kvalificerede virksomheder  

 ikke kommer med i tilbudsgivningen.
Ingen har et retskrav på at få adgang til  

 at afgive tilbud.
Offentliggørelse art. 12, stk. 1 Ordregivende myndigheder skal forhåndsinformere om kommende bygge~ og  

 anlægsarbejder.
Forhåndsinformering forudsætter, at der foreligger  

 tilstrækkelig klare beslutninger om at bygge og om byggeplanernes indhold  

 f.eks. efter godkendelsen af byggeprogrammet for de pågældende arbejder.
Det  

 sker i form af en vejledende bekendtgørelse.
Informeringen berører ikke den  

 egentlige udbudsbekendtgørelse.
art. 12, stk. 5 De ordregivende myndigheder, der har indgået en bygge- og anlægskontrakt,  

 skal offentliggøre dette ved en bekendtgørelse.
art. 12, stk. 6 Alle bekendtgørelser sendes til:
Kontoret for De Europæiske Fællesskabers Officielle Publikationer 2, rue Mercier, 2985 Luxemburg (tlf. (352) - 499 28 23 32, telex 1324 pubof LU; 2731 pubof LU, telefax (352)-490 003; (352) - 495719).
 I direktivets bilag IV er optrykt modeller for udformning af  

 bekendtgørelserne.
art. 12, stk. 11 og 12 Offentliggørelse i den ordregivende myndigheds hjemland af kommende bygge-  

 og anlægsarbejder må ikke finde sted, før bekendtgørelsen er afsendt til det  

 nævnte kontor for EF's publikationer.
Afsendelsesdatoen skal kunne bevises.
Tidsfrister art. 12-15 Fristen for den ordregivende myndigheds modtagelse af tilbud skal ved  

 offentligt udbud være mindst 52 dage fra datoen for afsendelsen af  

 bekendtgørelsen til offentliggørelse i EF-tidende.
Seneste frist for  

 fremsendelse af udbudsmateriale (såfremt der er anmodet herom i tide) er seks  

 dage efter modtagelsen af anmodningen.
Seneste frist for meddelelse af  

 yderligere oplysninger om udbudsbetingelserne (såfremt der er anmodet derom i  

 tide) er seks dage før udløbet af fristen for modtagelsen af tilbud.
 Ved begrænset udbud og udbud efter forhandling efter forudgående  

 bekendtgørelse skal fristen for modtagelse af anmodning om deltagelse i  

 udbudet være mindst 37 dage, regnet for fra datoen for afsendelsen af  

 bekendtgørelse til offentliggørelse i EF-tidende.
Den efterfølgende frist ved begrænset udbud for modtagelse af tilbud skal  

 være mindst 40 dage.
Fristen regnes fra det tidspunkt, hvor de ordregivende  

 myndigheder har opfordret de udvalgte ansøgere til at afgive tilbud.
Fristen for meddelelse af yderligere oplysninger om udbudsbetingelserne  

 (såfremt der er anmodet herom i tide) er senest seks dage før udløbet af  

 fristen for modtagelsen af tilbud.
Ovennævnte frister for modtagelse af  

 tilbud kan forkortes, hvis myndigheden har forhåndsorienteret om det  

 pågældende bygge- og anlægsarbejde.
 I hastetilfælde er der mulighed for at forkorte tidsfristerne ved  

 begrænset udbud og udbud efter forhandling.
I disse hastetilfælde skal anmodninger om deltagelse i udbud og  

 opfordringer til at afgive tilbud fremsendes på hurtigste måde.
De ovenfor  

 nævnte bekendtgørelser skal sendes ved telex, telegram eller telefax.
 Beregning af fristen for modtagelse af tilbud eller modtagelse af  

 anmodninger om deltagelse skal ske i henhold til Rådsforordning nr. 1182/71  

 af 3. juni 1971 om fastsættelse af regler om tidsfrister, datoer og  

 tidspunkter.
 Efter denne forordning skal frister, udtrykt i dage fra en bestemt  

 begivenhed:
 Udtrykkes fristerne i timer, som det kan være tilfældet for visse  

 arbejder, som skal udføres af entreprenørerne, udløber fristerne på den forud  

 fastsatte dag og time.
Fristerne omfatter helligdage, søn- og lørdage, undtagen hvis disse  

 udtrykkelig undtages, eller hvis fristerne udtrykkes i arbejdsdage.
De  

 helligdage, der skal tages i betragtning, er de anerkendte helligdage i den  

 medlemsstat, hvor et arbejde skal udføres.
 Bekendtgørelsen om indgående kontrakter, som er nævnt side 19 skal  

 afsendes senest 48 dage efter indgåelsen af kontrakten.
 På næste side findes en skematisk oversigt over direktivets frister og de  

 relevante artikler i direktivet.
Specifikationer art. 10 § 2,  stk. 2 I udbudsmaterialet og i entrepriseaftalerne fastlægges i form af tekniske  

 specifikationer de egenskaber, som materialer, konstruktioner og bygningsdele  

 skal opfylde.
Af art. 10 og direktivets bilag III fremgår, hvorledes de  

 tekniske specifikationer udformes, når direktivet gælder.
 Princippet er, at specifikationerne skal udtrykke ydeevne og ikke være  

 beskrivelser af materialer og bygningsdele.
 I rangfølge angives i art. 10 en række former for specifikation, som kan  

 anvendes, samt nogle muligheder for undtagelser.
 Inden for de områder, der dækkes af bygningsreglementerne, kan det lægges  

 til grund, at reglementerne efter byggevaredirektivets ikrafttræden den  

 27.6.1991, vil svare til de gældende regler fastsat i medfør af  

 byggevaredirektivet.
Uden for bygningsreglementernes område må det undersøges, om der findes - nationale standarder, der er udtryk for gennemførelsen af europæiske  

 standarder - europæiske tekniske godkendelser - fælles tekniske specifikationer.
 Disse tre arter specifikationer er nærmere beskrevet i bilag III.
Findes sådanne specifikationer, skal de som minimum følges.
Oplysning om  

 de eksisterende specifikationer kan fås i Dansk Standardiseringsråd.
Danske  

 standarder, der opfylder EF-regler, benævnes »DS/EN ...«.
Et organ  

 for Europæisk Teknisk Godkendelse er under dannelse i tilknytning til Statens  

 Byggeforskningsinstitut.
Her vil kunne fås nærmere oplysninger om  

 godkendelser.
 I direktivet er angivet en række tilfælde, hvor de nævnte specifikationer  

 kan fraviges.
 Bestemmelsen i art. 10, stk. 3, litra b) vedrørende uforholdsmæssigt store  

 tekniske vanskeligheder gælder navnlig i de situationer, hvor en europæisk  

 standard, en europæisk teknisk godkendelse eller en fælles teknisk  

 specifikation er teknisk utilstrækkelig, fordi den er teknisk forældet eller  

 er fastlagt til brug i en anden sammenhæng.
Det er altid tilladt at stille strengere krav til ydeevne, end hvad  

 EF-specifikationer angiver, fx hvis bygherren ønsker et højere  

 kvalitetsniveau i sit byggeri.
Derimod må kravene ikke sættes lavere.
 Så længe standard EN 29000 om kvalitetssikring ikke er endelig vedtaget,  

 bør det påses, at de nationale ordninger til sikring af kvaliteten anvendes  

 på en sådan måde, at de ikke giver anledning til forskelsbehandling.
art. 10 stk. 6 Henvisninger i form af varemærker, patenter, bestemte fabrikater eller en  

 bestemt fabrikation er forbudt, medmindre kontraktgenstanden berettiger  

 dertil.
Når de ordregivende myndigheder ikke har mulighed for at give  

 beskrivelser, der er tilstrækkelig nøjagtig og forståelig for alle, kan  

 sådanne henvisninger tillades, når der tilføjes »eller dermed  

 ligestillet«.
 Klausuler, der tager sigte på, at danske varer skal vælges eller have en  

 fortrinsstilling, er forbudt.
Forhandlinger med de bydende Direktivet indeholder ikke regler om, i hvilket omfang den ordregivende  

 myndighed har adgang til at få præciseret tilbudene før tilbudsbedømmelsen.  

 Men Rådet og Kommissionen har i forbindelse med direktivændringerne i 1989  

 afgivet følgende erklæring, som de ordregivende myndigheder må have for øje:
»Rådet og Kommissionen erklærer, at fremgangsmåderne med offentligt  

 eller begrænset udbud udelukker enhver forhandling med ansøgere eller bydende  

 om grundlæggende elementer i kontrakterne, som ikke vil kunne ændres uden  

 fare for konkurrencefordrejning, og der må navnlig ikke forhandles om priser.  

 Der må kun finde drøftelser sted med ansøgere eller bydende, når det sker med  

 henblik på at præcisere eller supplere indholdet af deres bud eller de  

 ordregivende myndigheders krav, og i det omfang, dette ikke giver anledning  

 til forskelsbehandling.« Tilbudsforbehold Forbudet mod prisforhandlinger berører ikke prissætning af  

 tilbudsforbehold.
Direktivet indeholder ikke regler om tilbudsforbehold.  

 Sådanne må behandles efter danske regler, hvilket indebærer, at  

 tilbudsforbehold normalt ikke gør tilbud ukonditionsmæssige, forudsat at de  

 ikke er i modstrid med væsentlige krav i udbudsmaterialet.
Tilbudsforbehold  

 kan antages, bortforhandles og prissættes efter normale regler og normal  

 praksis i Danmark.
Denne fremgangsmåde indebærer, at det nominelt laveste tilbud ikke altid  

 er det reelt laveste tilbud.
Det er sidstnævnte tilbud, som skal antages, når  

 der konkurreres udelukkende på prisen.
Alternative tilbud art. 20 a Der er i direktivet indført en ny bestemmelse, der giver mulighed for at  

 afgive alternative tilbud.
Formålet med bestemmelsen er at tilskynde forslag  

 om mere avancerede tekniske løsninger fra tilbudsgivernes side.
 De ordregivende myndigheder kan antage alternative tilbud, når de har  

 angivet dette ved udbudet, og når de pågældende tilbud opfylder de  

 mindstekrav, som den ordregivende myndighed har fastsat i  

 udbudsbetingelserne.
Efter direktivet kan alternative tilbud kun antages, når der konkurreres  

 på fordelagtigste tilbud og ikke udelukkende på laveste pris.
Alternativerne  

 skal ikke selvstændigt prissættes som tilbudsforbehold, men indgå i den  

 samlede tilbudsbedømmelse.
Oplysninger om arbejdsforhold art. 22 a Direktivet indeholder en bestemmelse om udbyderens oplysninger om, hvor de  

 bydende kan få oplysninger om regler, der gælder for beskyttelse på  

 arbejdspladsen og arbejdsforhold iøvrigt.
 Der henvises til Arbejdsministeriets cirkulæreskrivelse nr. 115 af 27.  

 juni 1990 om abejdsklausuler i offentlige kontrakter om bygge- og  

 anlægsarbejder (bilag IV).
Entreprenørens egnethed art. 23-28 Efter direktivet har den ordregivende myndighed adgang til at efterprøve  

 egnetheden hos de entreprenører, som anmoder om at deltage i begrænset udbud  

 eller udbud efter forhandling, eller som afgiver tilbud.
 Den ordregivende myndighed må ikke lade andre forhold end dem, der er  

 nævnt i direktivet, indgå i bedømmelsen af egnetheden.
 Den ordregivende myndighed er ikke forpligtet til at foretage  

 undersøgelser af egnetheden eller til at udelukke entreprenører efter  

 direktivets bestemmelser om egnethed.
Bestemmelserne drejer sig om entreprenørernes økonomiske og tekniske  

 formåen og vandelsmæssige forhold og om deres optagelse i medlemsstaternes  

 eventuelle faglige registre eller officielle lister.
Der må ikke stilles  

 andre betingelser om økonomisk og teknisk formåen, end hvad der fremgår af  

 direktivet.
Attestation Erklæringer fra offentlige myndigheder mv. til attestation af ovennævnte  

 forhold kan fås hos Told- og Skattestyrelsen (moms og andre indirekte  

 afgifter, bidrag til arbejdsløshedsforsikring, personskat og formueskat), ATP  

 (bidrag til lønmodtagernes garantifond og til ATP), Finanstilsynet (bidrag  

 til lovpligtig arbejdsskadeforsikring), Rigspolitiet (straffeattest), og  

 Skifteretten (konkurs).
Tilbudsbedømmelse art. 29 Ved selve valget mellem de indkomne tilbud med henblik på tildeling af  

 kontrakter skal de ordregivende myndigheder anvende følgende kriterier:
- Enten udelukkende den laveste pris - eller, når tildelingen sker på grundlag af det økonomisk mest  

 fordelagtige bud, diverse kriterier, som varierer alt efter kontrakten, fx  

 pris, byggetid, driftsomkostninger, rentabilitet, teknisk værdi.
 De ordregivende myndigheder skal i udbudsgrundlaget eller i  

 udbudsbekendtgørelsen anføre de vurderingskriterier, som de påtænker at  

 benytte, og så vidt muligt skal disse kriterier anføres ordnet efter den  

 vigtighed, de tillægges med de vigtigste først.
 Kriteriet vedrørende laveste pris giver ikke anledning til problemer,  

 bortset fra, at tilbudsforbehold skal prissættes som omtalt side 23. Arbejdet  

 skal overdrages til den tilbudsgiver, hvis tilbud efter prissætning er  

 lavest.
Når kriteriet vedrørende det økonomisk mest fordelagtige tilbud anvendes,  

 må de enkelte elementer i tilbudet vurderes med henblik på en sluttelig  

 helhedsvurdering af, hvilket tilbud der er fordelagtigst.
I dansk praksis  

 svarer dette til vurdering af totalentreprisetilbud.
Listen i direktivbestemmelsen er ikke udtømmende, men af de nævnte  

 eksempler ses, at de elementer, der tages i betragtning ved vurderingen af  

 det økonomisk mest fordelagtige tilbud, kun må være objektive kriterier, som  

 kan anvendes ensartet på alle tilbud, og som er nært knyttet til den udbudte  

 opgave.
Kriterierne kan, som det ses, spænde vidt, idet de ordregivende  

 myndigheder kan have meget forskelligartede behov.
Alle kriterier, som lægges til grund ved bedømmelsen af det økonomisk mest  

 fordelagtige tilbud, skal være anført i udbudsbekendtgørelsen eller i  

 udbudsbetingelserne.
Kriterier, der ikke er blevet nævnt deri, kan ikke  

 anvendes ved tilbudsbedømmelsen.
 Fx kan kriterierne opstilles i følgende orden:
1. teknisk værdi (holdbarhed, modstandsdygtighed over  

 for jordbundsforskydninger, fleksibilitet osv.) 2. anlægsomkostninger 3. æstetisk værdi.
Er der ikke forskel på den tekniske værdi, foretrækkes det billigste  

 anlæg.
Hvis to projekter har samme tekniske værdi og koster det samme,  

 foretrækkes det smukkeste.
Der er ikke noget krav ifølge direktivet om at  

 foretage en sådan prioritering.
Meddelelser til de bydende art. 5 a Den ordregivende myndighed skal efter anmodning give forbigåede  

 entreprenører oplysninger om sit valg af entreprenør.
Ligeledes skal  

 entreprenørerne efter anmodning have oplysninger om, hvorfor et arbejde  

 opgives eller udbydes på ny.
Unormalt lave tilbud Den ordregivende myndighed har efter direktivet mulighed for at afvise  

 unormalt lave tilbud. art. 29, stk. 5 Baggrunden for denne regel er faren for, at et sådant tilbud kan være så  

 lavt, at den bydendes økonomi truer hans muligheder for at gennemføre  

 arbejdet eller kan forlede til forringet kvalitet.
 Den ordregivende myndighed vurderer på sædvanlig måde disse forhold, men  

 mener myndigheden, at afvisning af tilbudet kan blive aktuel, foreskriver  

 direktivet en bestemt fremgangsmåde, der skal give den pågældende bydende  

 adgang til at fremlægge dokumentation.
 Formålet med denne bestemmelse er at beskytte den bydende mod vilkårlighed  

 fra den ordregivende myndigheds side.
 Efterprøvningen af unormalt lave tilbud er obligatorisk, og det skal kunne  

 kontrolleres, om de garantier, der således gives tilbudsgiveren, overholdes.  

 Proceduren skal derfor foregå skriftligt (brevveksling, referat af mundtlige  

 samtaler eller rapporter vedrørende disse, der naturligvis meddeles  

 tilbudsgiveren).
Med hensyn til vurderingen er grundlaget for de ordregivende myndigheders  

 skøn over, om tilbudet er unormalt lavt, de bestående forhold i tilbudsgivers  

 land, naturligvis under hensyn til de eventuelle yderligere udgifter som  

 følge af, at ordren skal udføres i et andet EF-land.
Især skal det sikres, at  

 der ikke skabes forskelsbehandling mellem indenlandske tilbudsgivere og  

 tilbudsgivere fra andre medlemsstater ved, at kun forholdene på markedet i  

 den ordregivende myndigheds eget land tages i betragtning.
Rapport over udbudssagen art. 5a, stk. 3 De ordregivende myndigheder skal for hver indgået bygge- eller  

 anlægskontrakt udarbejde en rapport over den samlede udbudssag af et nærmere  

 angivet indhold.
Denne rapport eller dens hovedpunkter skal efter anmodning  

 afgives til Kommissionen.
 Bilag 1.
Oversigt over indholdet i Bygge- og anlægsdirektivet (Teksten findes i bilag 3) Numrene betegner artikler i direktiverne.
Som det ses, er en del  

 artikelnumre udgået (ved revisionen i 1989). Med stjerne er betegnet de  

 artikler, der i praksis er vigtigst. * 1. Definitioner 1a.
Arbejder med tilskud 1b.
Koncessionskontrakter 3. Transport, vand, energi og hemmelige arbejder  

 undtaget 4. Internationale overenskomster, troppeoverenskomster  

 og internationale organisationer undtaget * 4a. stk. 1 og 2: Grænsen på 5 mill.
ECU stk. 3  - 5: Opdelinger af arbejder * 5. stk. 1. De tre udbudsformer stk. 2.  Udbud efter forhandling efter bekendtgørelse stk. 3.  Udbud efter forhandling uden bekendtgørelse stk. 4.  Hovedreglen er offentligt eller begrænset  

 udbud.
5a. stk. 1. Meddelelse til forbigåede ansøgere stk. 2.  Meddelelser om opgivne licitationer stk. 3.  Rapport om indgåede kontrakter 6. Offentlig opførte sociale boligkomplekser * 10. Tekniske specifikationer * 12. stk. 1. Bekendtgørelse om påtænkte arbejder * 12. stk. 2-13. Bekendtgørelse om udbud * 13. Frister for modtagelse af tilbud ved offentligt udbud * 14. Frister for modtagelse af tilbud ved begrænset udbud og ved udbud  

 efter forhandling og fremgangsmåden herved 15. Forkortede frister 15a.
Frist ved koncessionskontrakter 15b. do 19. Ikke-obligatoriske bekendtgørelser * 20. Systemet for overdragelse af arbejder: Entreprenørers egnethed,  

 økonomiske og tekniske formåen, laveste pris/fordelagtigste tilbud * 20a.
Alternative tilbud 20b.
Underentreprise 21. Entreprenørkonsortier * 22. stk. 1-3: Valg af entreprenør ved begrænset udbud og ved udbud efter  

 forhandling.
Antal bydende * 22. stk. 4: Andre medlemsstaters entreprenører skal medinddrages * 22a.
Oplysninger om arbejdsforhold * 23. Entreprenører, der kan forbigås 24. Optagelse i faglige registre 25. Entreprenørens finansielle og økonomiske evne 26. Entreprenørens tekniske kapacitet 27. Supplering af bevisligheder 28. Lister over anerkendte entreprenører * 29. stk. 1 og 2: Antagelse af tilbud: Laveste pris og fordelagtigste  

 tilbud 29 stk. 4: Særlige regler om antagelse 29 stk. 5: Unormalt lave tilbud 29a.
Særregel for udviklingsområder 29b.
Underretning af Kommissionen om nationale bestemmelser, årsrapport 30. Beregning af frister 30a.
Statistiske opgørelser 30b. Ændringer i bilag I 32-34. Gennemførelse af direktivet Bilag I Fortegnelse over  

 offentligretlige organer Bilag II Liste over former for erhvervsvirksomhed Bilag III Definition af tekniske specifikationer Bilag IV-VI Modeller for bekendtgørelser + + Publikationer fra Boligministeriet og Bygge- og Boligstyrelsen 1984 68 Redegørelse om særlige problemer inden for de  

 almennyttige boligselskabers virksomhed.
 Boligministeriet, marts 1984.
 69 Redegørelse fra Indeksfinansieringsudvalg II.
 Boligstyrelsen, april 1984.
 72 Overvejelser om ydelsessikring ved ejerskiftelån.
 Boligministeriet, september 1984.
1985 73 Beretning fra arbejdsgruppen vedrørende byggeskader Boligministeriet, januar 1985.
 74 Anskaffelsesudgifter for det støttede boligbyggeri.
 Boligministeriet, januar 1985.
 75 Bygningsreglement for småhuse, BR-S 85.
 Byggestyrelsen, marts 1985.
 77 Totalentreprise i byggeri med offentlig støtte.
 Byggestyrelsen, maj 1985.
 78 Redegørelse om leverandøransvar.
 Byggestyrelsen, maj 1985.
 79 Vejledning om vinterbyggeri.
 Byggestyrelsen, juli 1985.
 81 Etageboligbyggeriet - Udviklingsopgaver.
 Byggestyrelsen, oktober 1985.
 82 Bygge- og boligpolitisk oversigt 1983-1985.
 Boligministeriet, december 1985.
 1986 83 Gammel Dok.
 Boligministeriet, marts 1986.
 84 Danish Building Regulation for Small Buildings 1985.
 National Building Agency, March 1985.
 87 Vejledning - I anvendelse af byggesagsrapporten vedrørende statslige  

 byggearbejder.
 Byggestyrelsen, november 1986.
 88 Almennyttige boligselskabers regnskaber 1984.
 Boligministeriet, december 1986.
 1987 89 Basisbetonbeskrivelsen for bygningskonstruktioner.
 Byggestyrelsen, marts 1987.
 90 Kvalitetssikring 1986.
 Byggestyrelsen, marts 1987.
 91 Vejledning om ansvarsforhold ved byggearbejder.
 Byggestyrelsen, april 1987.
 92 Den almennyttige boligsektors rolle på boligmarkedet, maj 1987.
 93 Beretning fra Tilsynet fra Realkreditinstitutter.
 Boligstyrelsen, maj 1987.
 94 Den fremtidige realkreditlovgivning.
 Boligministeriet, september 1987.
 95 Bygge- og boligpolitisk oversigt 1985-1987. Byggestyrelsen, oktober  

 1987.
 97a Fleksible boliger for unge og ældre.
 Byggestyrelsen, november 1987.
 98a Vejledning om indretning af ældreboliger.
 Boligstyrelsen, november 1987.
 1988 97 Normalvedtægt for en privat andelsboligforening.
 Boligstyrelsen, juli 1988.
 98 Boligmarkedet og boligpolitikken - et debatoplæg.
 Boligministeriet, august 1988.
 99 Almennyttige boligselskabers regnskaber 1986.
 Boligministeriet, september 1988.
 100 Håndbog i totalinddækning.
 Byggestyrelsen, november 1988.
 101 Bygge- og boligpolitisk oversigt 1987-1988.
 Boligministeriet, november 1988.
 102 Vejledning om administration af ældreboliger.
 Boligstyrelsen, november 1988.
 103 Basic Concrete Specification for Building Structures.
 National Building Agency, October 1988.
 104 Beretning fra Tilsynet fra Realkreditinstitutter.
 Boligstyrelsen, maj 1988.
 1989 105 The Human Settelements Situation and Related Trends and  

 Policies.
 Ministry of Housing and Building, 1989.
 106 Bygge- og boligpolitisk oversigt 1988-1989.
 Boligministeriet, december 1989.
 1990 107 Boligmasse og boligkvalitet - et debatoplæg.
 Boligministeriet, juli 1990.
 108 Vejledning om 5-års eftersyn.
 Bygge- og Boligstyrelsen, august 1990.
 109 Vejledning om bygningsdrift.
 Bygge- og Boligstyrelsen, august 1990.
 110 Vejledning om EF's regler for udbud af offentlige bygge- og  

 anlægsarbejder.
 Bygge- og Boligstyrelsen, september 1990.
