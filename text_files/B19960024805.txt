 I henhold til § 1, stk. 2 og 3, i lov om erhvervsskoler, jf.  

 lovbekendtgørelse nr. 689 af 20. juli 1994, fastsættes:
Uddannelsens formål, varighed og struktur § 1.  Datamatikeruddannelsens formål er at kvalificere  

 til selvstændigt at varetage arbejde med at udvikle, forny og vedligeholde  

 edb-systemer til erhvervsmæssig anvendelse.
Den uddannede skal kunne  

 kombinere grundlæggende viden om organisatoriske, økonomiske, miljømæssige og  

 produktionstekniske forhold i virksomheder med en dyberegående viden om  

 datamatiske metoder og begreber.
 Stk. 2.  Uddannelsen afsluttes med en eksamen.
 Stk. 3.  Uddannelsen skal give grundlag for fortsat  

 videregående uddannelse.
 § 2.  Datamatikeruddannelsen er en videregående  

 uddannelse, der varer 27 måneder som heltidsuddannelse.
§ 3.  Uddannelsen består af en fællesdel og en  

 individuel del.
Fællesdelen udgør ca. 80 pct. og den individuelle del ca. 20  

 pct. af den samlede datamatikeruddannelse.
 Stk. 2.  Fællesdelen omfatter følgende fagområder, der  

 vægtes som følger:
 Stk. 3.  Den individuelle del består af et valgområde og  

 en hovedopgave, som hver vægtes med ca. 50 pct.
 § 4.  Den enkelte skole tilrettelægger  

 uddannelsesforløbet for den samlede datamatikeruddannelse inden for  

 bekendtgørelsens rammer.
Uddannelsens indhold og undervisningens tilrettelæggelse § 5.  Fagområdernes formål og de enkelte emners mål er  

 fastsat i bilag 1 om uddannelsens fællesdel.
 § 6.  Formålet med valgområdet, jf. § 3, stk. 3, er,  

 at den studerende profilerer sin uddannelse gennem specialisering og  

 perspektivering af emner, der bredt relaterer til det datamatiske område.
 § 7.  Formålet med hovedopgaven er, at den studerende  

 på metodisk grundlag dokumenterer evnen til at bearbejde en kompleks  

 problemstilling i relation til en konkret opgave inden for det datamatiske  

 område.
§ 8.  Skolen fastsætter en undervisningsplan, der  

 angiver undervisningsfagene under uddannelsens fællesdel.
Fagene beskrives  

 med formål, mål, omfang og indhold, herunder hvordan målene for hvert emne  

 fra fagområderne indgår i fagene, jf. § 5. Desuden angives valgfagene, deres  

 formål, mål, omfang og indhold, jf. § 9, og hvordan de indgår i uddannelsen.  

 Skolen sikrer, at der er sammenhæng mellem undervisningsplanen og  

 eksamensplanen, jf. § 17.
 Stk. 2.  Ved undervisningsplanens udformning tages  

 særligt hensyn til, at den uddannede skal have indsigt i og forståelse af  

 miljømæssige forhold i tilknytning til erhvervsmæssig edb-anvendelse.
 Stk. 3.  Undervisningsplanen kan indeholde krav til den  

 studerende om, at fag, der afsluttes med en prøve, jf. § 18, skal være  

 bestået, før den studerende kan fortsætte i uddannelsen.
 § 9.  Skolen udbyder et antal fag inden for  

 valgområdet, jf. § 8, som den studerende vælger imellem.
 Stk. 2.  Skolen kan gøre oprettelsen af de udbudte  

 valgfag afhængig af antallet af tilmeldinger.
 Stk. 3.  Skolen kan godkende, at den studerende i  

 valgområdet vælger undervisning i fag fra anden videregående uddannelse.
§ 10.  Undervisningen skal tage udgangspunkt i  

 relevant erhvervspraksis og anvendt teori.
Ved undervisningens  

 tilrettelæggelse skal skolen sikre pædagogisk og faglig sammenhæng mellem  

 fagområderne og i uddannelsens forløb.
Der skal indgå undervisningsformer,  

 som kan udvikle den studerendes selvstændighed, samarbejdsevner og innovative  

 evner.
 § 11.  Skolen kan fritage for dele af uddannelsen,  

 hvis den studerende kan dokumentere tilsvarende tidligere opnåede  

 kvalifikationer.
Adgangskrav, tilmelding, optagelse og orlov § 12.  Skolen yder interesserede oplysning og  

 vejledning om uddannelsens mål og om de krav, uddannelsen stiller til de  

 studerende samt om adgangskrav m.v.
 § 13.  Tilmelding til datamatikeruddannelsen er  

 omfattet af den koordinerede tilmelding til videregående uddannelser.
 § 14.  Skolen optager de bedst egnede blandt de  

 ansøgere, der opfylder adgangskravene, hvis skolen ikke har plads til alle  

 egnede ansøgere.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale, en vejledende optagelsesprøve eller begge  

 dele.
 Stk. 3.  Skolen kan optage ansøgere, efter at  

 uddannelsen er begyndt, såfremt det efter skolens skøn må anses for  

 sandsynligt, at vedkommende vil kunne følge og gennemføre uddannelsen på  

 tilfredsstillende måde.
§ 15.  Skolen kan bevilge den studerende orlov i op  

 til 1 år.
Orlov kan kun bevilges 1 gang i uddannelsen.
Lærerkvalifikationer § 16.  Lærere ved datamatikeruddannelsen skal have en  

 videregående uddannelse på kandidatniveau eller tilsvarende baggrund i  

 forbindelse med anden videregående uddannelse.
Lærerne skal have relevant  

 erhvervserfaring.
 Stk. 2.  Lærerne skal have gennemført en pædagogisk  

 uddannelse for lærere ved erhvervsskoler eller have mindst tilsvarende  

 pædagogiske forudsætninger.
 Eksamen m.v.
 § 17.  Skolen fastsætter en eksamensplan.
 Stk. 2.  Eksamensplanen skal angive:
 § 18.  Hver studerende skal aflægge 7 prøver samt  

 udarbejde og mundtligt forsvare en hovedopgave, jf. § 20.
 Stk. 2.  Skolen skal sikre, at prøverne for den  

 studerende bredt og alsidigt dækker uddannelsens fagområder og den  

 studerendes valgfag.
 Stk. 3.  Skolen afgør ved godkendelse efter § 9, stk. 3,  

 hvorledes opfyldelsen af reglerne i stk. 1 og 2 tilgodeses.
§ 19.  Skolen skal ved tilrettelæggelse af prøver til  

 eksamen sikre Stk. 2.  Skolen skal derudover sikre, at prøverne giver  

 den studerende mulighed for at dokumentere evne til § 20.  I hovedopgaven skal den studerende både  

 skriftligt og mundtligt dokumentere evnen til systematisk og analytisk at  

 gennemføre en problemløsning samt til at forbinde teori og praksis i et bredt  

 sammenhængende fagligt perspektiv.
Stk. 2.  Hovedopgaven løses individuelt eller i grupper  

 af normalt op til 3 studerende.
Skolen træffer bestemmelse herom i samråd med  

 den enkelte studerende.
Stk. 3.  Emnet for den enkelte hovedopgave formuleres af  

 den studerende i samråd med skolen og så vidt muligt i samarbejde med en  

 virksomhed.
Skolen godkender opgavens formulering.
 Stk. 4.  Hovedopgaven afslutter uddannelsen.
 § 21.  Datamatikereksamen er bestået, når  

 gennemsnittet af eksamenskaraktererne uden afrunding er mindst 6 og ingen  

 medtællende karakter er under 5. Karakteren for hovedopgaven skal være mindst  

 6.
 § 22.  Eksamensbeviset skal, udover hvad fremgår af  

 gældende regler, indeholde oplysning om, hvilke prøver der på den enkelte  

 skole indgår i eksamen samt en beskrivelse af grundlaget for den enkelte  

 prøve.
Andre bestemmelser § 23.  Undervisningsministeriet kan tillade fravigelse  

 af bekendtgørelsen, når det findes begrundet i særlige forhold eller som led  

 i forsøg.
 § 24.  Klager over skolens afgørelser efter denne  

 bekendtgørelse kan for så vidt angår retlige spørgsmål indbringes for  

 Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 25.  Bekendtgørelsen træder i kraft den 15. juli  

 1996.
 Stk. 2.  Bekendtgørelse nr. 591 af 14. august 1991 om  

 datamatikeruddannelsen ophæves.
 Stk. 3.  For studerende, der er begyndt på  

 datamatikeruddannelsen før den 15. juli 1996, finder de hidtidige regler  

 anvendelse indtil den 31. januar 1999.
 Stk. 4.  Kravene i § 16, stk. 1, gælder ikke for lærere,  

 der var ansat til undervisning ved datamatikeruddannelsen ved  

 bekendtgørelsens ikrafttræden.
Undervisningsministeriet, den 29. marts  

 1996 Ole Vig Jensen / Gunvor Kiil Bekendtgørelse om datamatikeruddannelsen Marts 1996 Bilag 1 Beskrivelse af fællesdelen i datamatikeruddannelsen Beskrivelsen viser fagområderne og deres formål samt emnerne og deres mål.
 Målene skal sammen med uddannelsens og fagområdernes formål anvendes ved  

 skolens organisering og planlægning af undervisningen.
 Emnerne danner grundlag for de undervisningsfag, som skolen selv  

 sammensætter, jf. § 8. Undervisningsfagene kan sammensættes på tværs af  

 fagområderne.
I det følgende er vist - beskrivelse af fagområdernes formål - angivelse og målbeskrivelse af de emner som indgår i fagområdet Målbeskrivelse af emner Teknologiudvikling Målet er, at den studerende Innovation Målet er, at den studerende Kommunikation Målet er, at den studerende Matematik Målet er, at den studerende Målbeskrivelse af emner Organisation Målet er, at den studerende Systembeskrivelse Målet er, at den studerende Logistikstyring Målet er, at den studerende Økonomistyring.
