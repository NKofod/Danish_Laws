I henhold til § 23, stk. 6, i lov om vurdering af landets faste ejendomme,  

 jf. lovbekendtgørelse nr. 876 af 18. oktober 1994 fastsættes følgende  

 forretningsorden for vurderingsråd:  Vurderingsrådets Sammensætning § 1.  Vurderingsrådet består, jf. vurderingslovens §  

 23, stk. 1, af en vurderingsformand og to vurderingsmænd.
Vurderingsrådets  

 funktionsperiode løber fra den 1. maj i det år amtsrådets funktionsperiode  

 begynder, til den 30. april i året efter afslutningen af amtsrådets  

 funktionsperiode.
Valg af formand § 2.  For hver vurderingskreds udnævner  

 Skatteministeren en vurderingsformand.
Stk. 2.  Det nyvalgte vurderingsråd afholder snarest  

 muligt efter udnævnelsen sit første møde.
Indkaldelsen til mødet foretages af  

 vurderingsformanden.
Vurderingsrådets Sekretariatsbistand § 3.  Sekretariatsbistand til vurderingsrådet  

 varetages af det kommunale vurderingssekretariat.
Stk. 2.  Sagsbehandlingen ved vurderingen af  

 enkeltejendomme - bortset fra besigtigelser - foretages af det kommunale  

 vurderingssekretariat på vurderingsrådets ansvar og i dettes navn på grundlag  

 af de maskinelle forslag og de af vurderingsrådet godkendte niveauer og  

 principper.
Sekretariatet kan kun sammen med vurderingsrådet eller et medlem  

 af vurderingsrådet deltage i besigtigelser.
Vurderingssekretariatet varetager  

 iøvrigt alle under et sekretariat hørende opgaver, herunder oplæg vedrørende  

 områder, niveauer m.v.
 Stk. 3.  I kommuner med flere vurderingskredse påhviler  

 det vurderingsrådene i samarbejde med vurderingssekretariatet at medvirke  

 til, at vurderingsopgaven afvikles efter så ensartede retningslinier som  

 muligt.
Vurderingsrådets møder § 4.  Vurderingsrådet udøver sin virksomhed i møder.  

 Møderne er ikke offentlige.
Båndoptagelser af møderne kan ikke finde sted.
 Stk. 2.  Vurderingsformanden fastsætter tid og sted for  

 rådets møder og foretager indkaldelse hertil så vidt muligt med mindst 7  

 dages varsel.
 Stk. 3.  Når mindst 1 medlem forlanger det, skal  

 formanden indkalde til møde.
 § 5.  Formanden fastsætter mødets dagsorden, der skal  

 meddeles samtidig med mødeindkaldelsen.
Beslutningsdygtighed § 6.  For at et vurderingsråd kan træffe nogen  

 afgørelse, skal vurderingsformanden og mindst 1 medlem deltage i afgørelsen.  

 Har vurderingsformanden forfald fungerer en anden vurderingsformand indenfor  

 skyldkredsen efter skyldrådsformandens bestemmelse i den forhindredes sted.  

 Hvis et af de øvrige medlemmer af vurderingsrådet er varigt forhindret  

 indkaldes den pågældendes suppleant i dennes sted.
 § 7.  Vurderingsformanden leder vurderingsrådets  

 møder.
Stk. 2.  Vurderingsrådets afgørelser træffes ved  

 afstemning.
Afstemning foregår ved håndsoprækning og afgøres ved  

 stemmeflerhed.
I tilfælde af stemmelighed er formandens stemme afgørende.
Habilitet § 8.  Vurderingsrådet træffer beslutning om, hvorvidt  

 et medlems interesse er af en sådan beskaffenhed, at medlemmet er udelukket  

 fra at deltage i rådets behandling.
Det pågældende medlem kan deltage i  

 drøftelse og i afstemning om, hvorvidt medlemmet skal vige sit sæde.
 Stk. 2.  Et medlem skal straks underrette  

 vurderingsrådets formand, hvis der foreligger forhold, der kan give anledning  

 til tvivl om medlemmets habilitet.
Mødeprotokol § 9.  Der føres en protokol, der skal indeholde  

 oplysninger om mødedatoer og de på møderne trufne beslutninger.
Stk. 2.  Der kan i protokollen for de enkelte mødedatoer  

 henvises til de på møderne behandlede planer, lister, enkeltsager m.v.
Det  

 kan undlades at indføre beslutningerne i protokollen, hvis beslutningerne  

 entydigt fremgår af påtegninger på planer, lister, enkeltsager m.v.
 Stk. 3.  Hvis et medlem er uenig i en afgørelse, der er  

 truffet i rådet, kan medlemmet kræve sine indvendinger tilført protokollen.
Vurderingsplan § 10.  Vurderingsrådet skal forud for hver almindelig  

 vurdering vedtage en plan for vurderingsarbejdet i vurderingskredsen og  

 fastlægge vurderingsniveauer i vurderingskredsen i overensstemmelse med  

 Ligningsrådets og Told- og Skattestyrelsens anvisninger.
Stk. 2.  I vurderingsplanen angives hvilke områder eller  

 typer af ejendomme, der skal udtages til særlig undersøgelse i det pågældende  

 vurderingsår.
Omfanget af vurderingssekretariatets bemyndigelse efter  

 vurderingslovens § 31, stk. 3, fastsættes ligeledes i vurderingsplanen.  

 Vurderingsplanen kan ajourføres løbende efter behov.
Stk. 3.  Fastlæggelse af vurderingsniveauer indebærer, Stk. 4.  Det påhviler vurderingsformanden at påse, at  

 vurderingsområder og vurderingsniveauer fastlægges under hensyntagen til  

 niveauer i tilgrænsende områder.
 Stk. 5.  Vurderingsformanden og i fornødent omfang  

 vurderingssekretariatet deltager i møder, der med henblik på at sikre den  

 fornødne koordinering indkaldes af told- og skatteregionen efter aftale med  

 skyldrådsformanden.
Almindelig vurdering § 11.  Ved den årlige ansættelse skal der med  

 udgangspunkt i de af Told- og Skattestyrelsen udsendte vurderingsforslag  

 foretages en ansættelse af Stk. 2.  Vurderingsrådet foretager en egentlig  

 gennemgang af ejendomme uden vurderingsforslag i overensstemmelse med  

 Ligningsrådets og Told- og Skattestyrelsens anvisninger.
 Stk. 3.  Arbejdet med enkeltansættelser skal normalt  

 være afsluttet den 31. marts.
Vurderingsrådets medvirken i klagesager § 12.  Klage over et vurderingsråds ansættelse  

 indgives til det pågældende vurderingsråd.
Hvis vurderingsrådet på grundlag  

 af klagen finder anledning til at genoptage ansættelsen og i den forbindelse  

 opnår enighed med klageren om at fastholde eller ændre ansættelsen, kan  

 vurderingsrådet undlade at videresende klagen til skyldrådet.
Med klager, der  

 videresendes, skal følge en erklæring fra vurderingsrådet og eventuelt  

 særligt materiale, der har ligget til grund for ansættelsen.
Stk. 2.  I erklæringen skal vurderingsrådet udtale sig  

 om de forhold, der skønnes at være af betydning for bedømmelsen af  

 ejendommens ansættelse.
I erklæringen skal der være taget stilling til de i  

 sagen anførte synspunkter og argumenter.
 Stk. 3.  Kommer vurderingsrådet eller sekretariatet i  

 besiddelse af nye oplysninger, som kan være af betydning for en sag, der er  

 påklaget til Landsskatteretten, skal oplysningerne straks videregives til  

 Landsskatteretten til brug for dennes behandling af sagen.
§ 13.  En klageberettiget kan til enhver tid bemyndige  

 en anden person til at varetage sine interesser.
Vurderingsrådet betragter  

 herefter - indtil den klageberettigede meddeler rådet, at bemyndigelsen er  

 tilbagekaldt - den bemyndigede som berettiget til at optræde på den  

 pågældendes vegne.
Besigtigelse § 14.  Vurderingsrådet foretager i fornødent omfang  

 besigtigelser i forbindelse med udøvelsen af dets opgaver.
Ved enhver  

 besigtigelse skal mindst et medlem af vurderingsrådet deltage.
Told- og  

 Skattestyrelsen kan fastsætte nærmere regler om fremgangsmåden ved  

 vurderingsrådets besigtigelser iøvrigt.
Tavshedspligt § 15.  Vurderingsrådets medlemmer skal under ansvar  

 efter straffelovens § 152 udvise ubetinget tavshed over for uvedkommende med  

 hensyn til de oplysninger, som kommer til deres kundskab under varetagelsen  

 af deres hverv som medlemmer af vurderingsrådet.
Tavshedspligten ophører ikke  

 med medlemshvervets ophør.
Ikrafttræden § 16.  Bekendtgørelsen træder i kraft den 1. januar  

 1996.
