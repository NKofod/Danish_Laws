Bekendtgørelse  

 om anmeldelse og registrering i  

 Finanstilsynet  

 af underagentvirksomheder  

 og administrationsselskaber  

1) I medfør af § 37, stk. 7, og § 54, stk. 2, i lov nr. 362  

 af 19. maj 2004 om forsikringsformidling fastsættes:
Kapitel 1 Anvendelsesområde § 1.  

  

 Denne bekendtgørelse finder anvendelse på:
 1)  

 	  

 Forsikringsagentvirksomheder.
 2)  

 	  

 Administrationsselskaber,  

 der handler på vegne af virksomheder omfattet af nr. 1.
 3)  

 	  

 Filialer af  

 virksomheder omfattet af nr. 1 og 2.
Kapitel 2 Finanstilsynets Underagentregister § 2.  

  

 Finanstilsynet  

 fører et elektronisk register over underagentvirksomheder og  

 administrationsselskaber,  

 der har indgået aftale om salg af forsikringsprodukter med en  

 forsikringsagentvirksomhed  

 eller et administrationsselskab.
 Stk. 2.  

  

 Registeret,  

 herefter kaldet Underagentregisteret, er offentligt tilgængeligt på  

 Finanstilsynets hjemmeside.
 § 3.  

  

 Underagentregisteret  

 indeholder angivelse af:
 1)  

 	  

 Navn, CVR nr. og  

 adresse på den forsikringsagentvirksomhed, det administrationsselskab eller  

 den  

 filial, jf. § 1, der har indgået forsikringsformidlingsaftaler med den i nr.  

 2  

 angivne underagentvirksomhed eller administrationsselskab.
 2)  

 	  

 Underagentvirksomhedens  

 eller administrationsselskabets navn, CVR nr. og adresse.
 3)  

 	  

 Navnene på den eller de  

 for forsikringsformidlingen ansvarlige personer i underagentvirksomheden  

 eller  

 administrationsselskabet.
 4)  

 	  

 I hvilket land eller  

 lande inden for Den Europæiske Union eller lande, som Fællesskabet har  

 indgået  

 aftale med på det finansielle område, der udøves forsikringsformidling.
§ 4.  

  

 Enhver underagentvirksomhed og ethvert administrationsselskab får et  

 registreringsnummer.
Datoen for registrering indføres i Underagentregisteret.
Kapitel 3 Forsikringsagentvirksomhedens eller  

 administrationsselskabets anmeldelse om registrering § 5.  

  

 Snarest  

 muligt efter at en forsikringsagentvirksomhed, et administrationsselskab  

 eller  

 filial har indgået aftale med en underagentvirksomhed eller et  

 administrationsselskab om på forsikringsagentvirksomhedens vegne at formidle  

 de  

 mellem parterne aftalte forsikringsprodukter, skal  

 forsikringsagentvirksomheden,  

 administrationsselskabet eller filialen anmelde underagentvirksomheden eller  

 administrationsselskabet  

 til Underagentregisteret.
Anmeldelsen skal dog senest foretages inden udløbet  

 af hvert kvartal.
§ 6.  

  

 Forsikringsagentvirksomheden,  

 administrationsselskabet eller filialen kan foretage anmeldelse til  

 Underagentregisteret  

 på  

 Finanstilsynet  

 s elektroniske  

 anmeldelsesblanket.
De erklæringer, som skal indsendes sammen med  

 anmeldelsen,  

 kan indsendes elektronisk.
 Stk. 2.  

  

 Forsikringsagentvirksomheden,  

 administrationsselskabet eller filialen skal ved elektronisk anmeldelse  

 benytte  

 en af  

 Finanstilsynet  

 accepteret digital  

 signatur.
 § 7.  

  

 Anmeldelsen  

 skal indeholde de i § 3, nr. 2-4, angivne oplysninger.
Stk. 2.  

  

 Samtidig med  

 anmeldelse efter stk. 1 skal forsikringsagentvirksomheden,  

 administrationsselskabet  

 eller filialen indsende erklæring til  

 Finanstilsynet  

 om, 1)  

 	  

 at der er tegnet en  

 ansvarsforsikring eller en tilsvarende garantistillelse, der opfylder  

 reglerne  

 i kapitel 3 og 5 i bekendtgørelse om forsikringsformidleres  

 ansvarsforsikring,  

 garantistillelse og behandling af betroede midler, og 2)  

 	  

 at  

 forsikringsagentvirksomheden, administrationsselskabet eller filialen har  

 modtaget erklæring fra underagentvirksomheden eller administrationsselskabet  

 om, at personer omfattet af § 3, nr. 3, og personalet hos  

 underagentvirksomheden, der er direkte beskæftiget med  

 forsikringsformidlingen,  

 opfylder betingelserne i § 37, stk. 2, og § 39 i lov om forsikringsformidling  

 og regler udstedt i medfør heraf.
§ 8.  

  

 Det  

 påhviler forsikringsagentvirksomheden, administrationsselskabet eller  

 filialen snarest  

 muligt efter ændringer i det allerede registrerede eller ved ophør af en  

 forsikringsformidlingsaftale at indsende anmeldelse herom til  

 Finanstilsynet,  

 jf. § 7, med angivelse af ændrings - eller ophørsdato.
Anmeldelsen skal dog  

 senest foretages inden udløbet af hvert kvartal. § 6 finder tilsvarende  

 anvendelse på anmeldelsen.
 § 9.  

  

 Finanstilsynet  

 registrerer de anmeldte oplysninger i Underagentregisteret, medmindre det  

 anmeldte er i strid med lov om forsikringsformidling.
 Stk. 2.  

  

 Forsikringsagentvirksomheden,  

 administrationsselskabet eller filialen er ansvarlig for rigtigheden af de  

 anmeldte oplysninger.
Kapitel 4 Tilsyn og straffebestemmelser § 10.  

  

 Forsikringsagentvirksomheden, administrationsselskabet eller filialen skal  

 hvert år senest den 1. april indsende erklæring til  

 Finanstilsynet  

 om, at forretningsgange og administrative procedurer vedrørende behandling af  

 de  

 fra underagentvirksomheden eller administrationsselskabet modtagne  

 erklæringer  

 efter § 37, stk. 2, i lov om forsikringsformidling, er forsvarlige.  

 Forsikringsagentvirksomhedens, administrationsselskabets eller filialens  

 erklæring  

 skal indsendes første gang den 1. april 2006.
 § 11.  

  

 Med bøde straffes en forsikringsagentvirksomhed, et administrationsselskab  

 eller filial, der overtræder § 5, § 7 og § 8.
 Stk. 2.  

  

 Der kan pålægges  

 selskaber m. v. (juridiske personer) strafansvar efter reglerne i  

 straffelovens  

 kapitel 5.
Kapitel 5 Ikrafttrædelsesbestemmelser § 12.  

  

 Bekendtgørelsen træder i kraft den 1. januar 2005.
 Stk. 2.  

  

 Uanset stk. 1  

 skal Finanstilsynet senest den 1. juli 2005 have registreret de  

 underagentvirksomheder  

 og administrationsselskaber, der har indgået forsikringsformidlingsaftale med  

 en forsikringsagentvirksomhed, et administrationsselskab eller filial, jf. §  

 2.
 Stk. 3.  

  

 Aftaler om  

 forsikringsformidling, som en forsikringsagentvirksomhed, et  

 administrationsselskab eller filial inden den 1. januar 2005 har indgået med  

 en  

 underagentvirksomhed eller et administrationsselskab forbliver i kraft uden  

 registrering indtil den 1. juli 2005.
