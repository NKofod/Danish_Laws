 I medfør af arbejdsministeriets bekendtgørelse nr. 750 af 17. august 1994  

 om fleksibilitetsfremmende ydelse fastsættes nedenstående retningslinier for  

 Arbejdsformidlingens administration af bekendtgørelsen.
 Såfremt betingelserne (jfr. cirkulærets kapitel 1) er opfyldt, kan der af  

 Arbejdsformidlingen ydes økonomisk støtte i form af flyttehjælp, herunder  

 transport af bohave og indflytning i ny bolig, samt støtte til  

 opkvalificering af en medflyttende ægtefælle/samlever.
Der er intet retskrav på ydelsen.
Det er Arbejdsformidlingen, der ud fra  

 et skøn vurderer, om ydelsen kan bevilges.
 Generelle betingelser for ydelse af støtte.
 1.1. Personlige og arbejdsmæssige betingelser.
 1.1.1. Flyttehjælp kan ydes til såvel arbejdsløshedsforsikrede som  

 ikke-forsikrede, jfr. § 3, stk. 1, og der skal ikke ved afgørelsen af, om  

 støtte kan ydes, tages hensyn til ansøgerens økonomiske forhold.
1.1.2. Flyttehjælpen kan kun ydes til arbejdssøgende, såfremt 1.1.3. For ledige anses betingelsen under nr. 2 (i afsnit 1.1.2.)  

 for opfyldt, når Arbejdsformidlingen vurderer, at der ikke i nærmere fremtid  

 kan formidles passende arbejde på hjemstedet.
1.1.4 For så vidt angår personer, som forventes at blive ledige,  

 men endnu ikke er det, kan der ikke ydes støtte i tilfælde, hvor  

 Arbejdsformidlingen inden for en rimelig tid efter pågældendes henvendelse  

 kan formidle passende arbejde.
Når denne rimelige tid- hvis længde bl.a. kan  

 afhænge af opsigelsesvarslet - er gået, kan der ydes støtte, også i tilfælde, hvor pågældende selv har  

 skaffet sig arbejde andetsted, jfr. § 3, stk. 2.
 1.1.5. Det er Arbejdsformidlingen på hjemstedet , der skal  

 vurdere, om betingelsen om, hvorvidt passende arbejde kan formidles på  

 hjemstedet, er opfyldt, jfr. pkt. 1.1.3 og 1.1.4.
1.1.6. Det er endvidere - jfr. nr. 3 ( i afsnit 1.1.2.) - en  

 betingelse for ydelse af støtte, at der i det område, hvor arbejde skal  

 overtages, er et behov for arbejdskraft af den omhandlede art, som ikke i en  

 nærmere fremtid kan antages at kunne dækkes af lokalt bosiddende  

 arbejdskraft.
Ved fortolkning af den betingelse må der anlægges en smidig  

 vurdering af de nuværende og fremtidige beskæftigelsesmuligheder på  

 tilflytningsstedet.
Det er Arbejdsformidlingen på tilflytningsstedet,  

 der skal foretage denne vurdering.
1.1.6. Dokumentation for ansættelse foreligger, når der kan  

 forevises skriftlig aftale mellem ansøger og arbejdsgiver(e) om ansættelse i  

 sammenlagt minst 6 måneder.
Såfremt ansættelsesforholdet bliver afbrudt i  

 utide (og før 6 måneders forløn), har dette ikke i sig selv konsekvenser i  

 forhold til de udbetalte ydelse, medmindre der er tale om forhold som nævnt  

 nedenfor under pkt. 1.3.3. (misbrug) eller pkt. 4.1. (urigtige oplysninger).
1.2. betingelse om skift af bopæl 1.2.1. Det er en forudsætning for udbetaling af flyttehjælp, at der sker  

 skift af bopæl, jfr. § 1, stk. 1.
 1.2.2. Ved skift af bopæl forstås, at der flyttes fra et sted til  

 et andet sted, og den samlede daglige transporttid med offentlige  

 transportmidler mellem arbejde og den hidtidige bopæl samlet vil  

 overstige 4 timer, hvis der ikke sker skift af bolig, jfr. § 1, stk. 2.
 1.2.3. Omvendt må den samlede daglige transporttid med offentlige  

 transportmidler fra den nye bopæl til det sted, hvor arbejde  

 overtages, ikke overstige 4 timer, jfr. § 2, stk. 1, nr. 4.
 1.3. Tilfælde, hvor støtte ikke kan ydes.
 1.3.1. Der kan ikke ydes økonomisk støtte, hvis flyttehjælp er ydet inden  

 for de seneste 12 måneder, jfr. § 5, stk. 2.
 1.3.2. Til ledige, der i forbindelse med afslutning af en  

 uddannelse overtager arbejde uden for uddannelsesstedet, kan der først ydes  

 flyttehjælp efter 6 måneders ledighed, jfr. § 5, stk. 3. Reglen tager primært  

 sigte på at udelukke personer, der har afsluttet en videregående uddannelse  

 (dimittender), idet denne persongruppe må antages som udgangspunkt at være  

 geografisk mobile.
1.3.3. Støtte kan i henhold til § 2, stk. 2 ikke ydes, hvis der er  

 grund til at antage, at hjælpen ikke vil medføre det tilsigtede formål (som  

 angivet i § 1, stk. 1). Således bør der f.eks. ikke ydes støtte i tilfælde,  

 hvor den pågældende tidligere har modtaget omhandlede støtte, men ikke er  

 rejst for at overtage arbejde uden for hjemstedet og ikke har tilbagebetalt  

 den udbetalte ydelse.
Støtte kan også afslås, hvis pågældende flere gange har  

 modtaget økonomisk hjælp, men hvor det har vist sig, at pågældende kun er  

 forblevet ganske kort tid i de enkelte arbejdsforhold.
 Indgivelse af ansøgning og udbetaling af  

 støtte.
 2.1. Ansøgning om flyttehjælp skal - i almindelighed forinden arbejde  

 overtages - indgives til Arbejdsformidlingskontoret på det hidtidige hjemsted  

 eller på tilflytningsstedet.
 2.2. I tilfælde, hvor ansøgning indgives efter arbejdets  

 overtagelse, vil der dog være mulighed for at yde flyttehjælp, såfremt det  

 sandsynliggøres, at betingelserne for udbetaling af støtte var opfyldt på  

 tidspunktet for arbejdets overtagelse.
 2.3. Sker der flytning fra en region til en anden region, er det  

 Arbejdsformidlingen i tilslytningsregionen, der ud fra en vurdering af  

 behovet for kvalificeret arbejdskraft på tilslytningsstedet afgør, om  

 flyttehjælp kan ydes, og i givet fald udbetaler flyttehjælpen, jfr. § 6, stk.  

 2.
 2.4. Flyttehjælp ydes som 50 % refusion af dokumenerede udgifter  

 til transport af bohave og indflytning i ny bolig, jfr. § 4, stk. 1.  

 Ansøgeren må enten samtidig med indgivelse af ansøgning eller efterfølgende  

 forevise fornøden dokumentation (regninger m.v.) for afholdte udgifter.
 2.5. Herudover kan der ydes et beløb til opkvalificering a en  

 medflyttende ægtefælle/samlever, hvis det efter en konkret vurdering anses  

 for nødvendigt for, at ægtefællen/samleveren kan opnå beskæftigelse på eller  

 i nærheden af tilflytningsstedet, jfr. § 4, stk. 3. beløbet er ikke underlagt  

 begrænsningen i § 4, stk. 1, på 50 % af udgiften.
Tilmelding til og tilrettelæggelse af et evt. kursus/uddannelsesforløb kan  

 forestås af Arbejdsformidlingen, der i så fald kan stå for den direkte  

 betaling til uddannelsesstedet.
Ansøgeren kan dog også selv tilmelde sig et  

 kursus og efterfølgende få refunderet udgifterne hertil af  

 Arbejdsformidlingen.
I sidstnævnte tilfælde skal Arbejdsformidlingen vurdere  

 nødvendigheden af det konkrete kursus, herunder det økonomisk  

 hensigtsmæssige set i forhold til et lignende kursus, som Arbejdsformidlingen  

 ville kunne rekvirere.
 2.6. Den samlede økonomiske støtte efter pkt. 2.4. og 2.5. kan  

i alt   højest udgøre et beløbn på 50.000 kr., jfr. § 5, stk. 1.
 2.7. Under hensyn til det tilsigtede formål med støtten, bør  

 sagsbehandling af ansøgninger om flyttehjælp, herunder koordineringen mellem  

 de respektive AF-kontorer, ske hurtigt.
 Klageadgang.
3.1. Arbejdsformidlingens afgørelser efter bekendtgørelsen kan af  

 ansøgeren indbringes for Arbejdsmarkedsrådet.
Arbejdsmarkedsrådets afgørelser  

 kan ikke indbringes for andet administrativ myndighed, jfr. § 8.
 Andre bestemmelser.
4.1. Den, der modtager flytttehjælp, har pligt til at underrette  

 Arbejdsformidlingen om forhold, der har betydning for udbetaling af  

 flyttehjælp.
Arbejdsformidlingen kan bestemme, at flyttehjælpen enten ikke  

 skal udbetales eller tilbagebetales, hvis denne pligt ikke er overholdt, jfr.  

 § 7.
 4.2. Bekendtgørelsen berører ikke Arbejdsformidlingens mulighed  

 for at yde befordringsgodtgørelse ved jobsøgning/ansættelsessamtaler efter de  

 gældende regler om særlige formidlingsaktiviteter, jfr. § 28 i bekendtgørelse  

 om en aktiv arbejdsmarkedsindsats.
 Ikrafttræden m.v.
 5.1. Bekendtgørelsen trådte i kraft den 27. august 1994, jfr. § 9. Det  

 afgørende for, om en ansøger i denne henseende er omfattet af bekendtgørelsen  

 er, om arbejde er overtaget efter ikrafttrædelsesdatoen.
 5.2. Fleksibilitetsfremmende ydelse kan inden for en ramme af 15  

 mill. kr. ydes i 1994. En uudnyttet del af bevillingen vil kunne overføres  

 til forbrug i følgende finansår forudsat, at flyttehjælpen er bevilget  

 inden udgangen af 1994. heraf følger, at støtten vil kunne komme til  

 udbetaling i 1995 - også selvom overtagelse af arbejde og/eller flytning  

 først sker i 1995.
 5.3. Dette cirkulære træder i kraft dags dato.
 P.S.V.
 E.B.
