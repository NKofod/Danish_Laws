Skriftlig fremsættelse (7. februar  

 2002) Minister for Flygtninge, Indvandrere og Integration Herved tillader jeg mig for Folketinget at  

 fremsætte:
 Forslag til lov om ændring af  

 integrationsloven.
(Lovforslag nr.
L 85).
 Efter den nuværende udformning af integrationslovens  

 § 34 kan kommunalbestyrelsen yde udlændinge hjælp til  

 nærmere bestemte udgifter, der er dokumenterede og rimelige, og som  

 skyldes udlændingens deltagelse i introduktionsprogrammet, herunder  

 udgifter til deltagelse i særlige forløb, transport,  

 værktøj samt arbejdsredskaber og arbejdsbeklædning og helt  

 særligt undervisningsmateriale.
 Bestemmelsen indeholder   i modsætning til de fleste  

 af de øvrige bestemmelser i integrationslovens kapitel 6 om  

 hjælp i særlige tilfælde, herunder eksempelvis udgifter til  

 sygehusbehandling m.v. ikke hjemmel til at lægge vægt på,  

 om udlændingen selv har økonomisk mulighed for at afholde  

 udgiften.
 Formålet med lovforslaget er at sikre, at der alene  

 udbetales hjælp til deltagelse i introduktionsprogrammet, hvis  

 udlændingen selv eller dennes ægtefælle efter en konkret og  

 individuel vurdering ikke skønnes at have midler hertil.
