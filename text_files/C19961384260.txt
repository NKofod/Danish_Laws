Indholdsfortegnelse 1. Indledning.
Denne vejledning er primært rettet til planlæggere i jordfordelinger, men  

 kan med fordel læses af andre interesserede.
Vejledningen omhandler:
 * Jordfordelinger med 5-10 ejendomme, der gennemføres med en kendelse  

 (jordfordelingslovens § 2a).
For jordfordelinger, der gennemføres i henhold til lovens § 2,  

 henvises til vejledning om * Almindelig jordfordeling.
Desuden henvises til vejledningerne om * Jordfordeling og ophørsstøtte.
 * Jordfordeling og matrikulær berigtigelse.
Ved jordfordeling skal det tilstræbes, at arealer i det åbne land er  

 beliggende så hensigtsmæssigt som muligt i forhold til deres anvendelse.
Det  

 skal således tilstræbes, at ejendommenes arrondering og struktur forbedres  

 ved jordfordelingen med henblik på at opnå en bedre erhvervsmæssig udnyttelse  

 af ejendommene.
 For at fremme jordfordelingsindsatsen er der ved ændring af  

 jordfordelingsloven i 1993 bl.a. indført en ny sagstype med mindst 5 og  

 normalt ikke over 10 ejendomme.
 Endvidere er administrationen lagt til rette på en sådan måde, at  

 ophørsansøgere, der ønsker at overdrage arealer i en jordfordeling, hurtigt  

 kan få svar på, om dette kan lade sig gøre - og i givet fald hvornår.  

 Jordfordelinger, hvori der deltager en eller flere lodsejere med tilsagn om  

 ophørstøtte, gives af Jordfordelingskontoret prioritet forud for andre sager.
 Perioden fra sagsrejsning til skæringsdag bør normalt ikke overstige 12  

 måneder.
 Denne sagstype adskiller sig på en del punkter fra øvrige  

 jordfordelingssager.
 * Der afholdes ikke indledende møde, og der er ikke noget krav om, at der  

 skal vælges et lodsejerudvalg.
 * Det er i højere grad overladt til det lokale initiativ, hvorledes  

 jordfordelingsopgaverne skal udføres, herunder hvem, der er ansvarlig for  

 sagens udarbejdelse, og hvem, der skal udføre planlægningen m.v.
 * Lodsejerne betaler selv udgifterne til planlægning, panthaverhøring og  

 garantistillelse.
 * Det er overladt til lodsejerne selv at bestemme, om udarbejdelsen af den  

 matrikulære sag (opmåling m.v.), skal rekvireres af lodsejerne, eller om  

 Strukturdirektoratet skal rekvirere udarbejdelsen og forestå betalingen af  

 den matrikulære sag.
* Der afsiges kun een kendelse Såfremt lodsejerne vælger selv at rekvirere udarbejdelsen af den  

 matrikulære sag, er der mulighed for at søge Strukturdirektoratet om tilskud  

 til dækning af landinspektørens honorar.
Tilskuddet gives kun til de  

 udgifter, der vedrører den nødvendige matrikulære berigtigelse af de omlagte  

 arealer i jordfordelingssagen.
Derimod skal lodsejerne ikke betale gebyrer til Kort- og Matrikelstyrelsen  

 og for tinglysning af jordfordelingskendelsen.
Disse udgifter betales af  

 Strukturdirektoratet.
 Retsgrundlaget består af lov om jordfordeling mellem landejendomme fra  

 1955, jf. lovbekendtgørelse nr. 318 af 25. april 1996. Endvidere  

 bekendtgørelse nr. 902 af 11. oktober 1996 om tilskud til matrikulære  

 udgifter i visse jordfordelingssager, samt af bekendtgørelse nr. 79 af 1.  

 Februar 1995 om jordbrugskommissionernes behandling af sager efter  

 jordfordelingsloven.
 Sager om jordfordeling behandles af Strukturdirektoratet  

 (Jordfordelingskontoret) og jordbrugskommissionen.
Strukturdirektoratet fastsætter rammerne for jordfordelingens omfang,  

 herunder for områdets afgrænsning, antal deltagende ejendomme m.v. samt  

 overtagelses- og skæringsdag.
Det skyldes, at Strukturdirektoratet har  

 ansvaret for den økonomiske styring af de enkelte jordfordelinger, samt  

 ansvaret for, at aktivitetsniveauet for disse sager holdes inden for de  

 årlige bevillinger på finansloven.
Strukturdirektoratet kan stille kvalitetskrav med hensyn til  

 arronderingsforbedringer m.v., således at der kan ske en afvejning mellem  

 omkostningerne og den samfundsmæssige interesse ved jordomlægningerne.
Der  

 skal således være et rimeligt forhold mellem den driftsøkonomiske og  

 samfundsmæssige forbedring, som opnås, og de administrative omkostninger ved  

 sagen.
 2. Rejsning af en jordfordeling.
 2.1 Ansøgning.
 Ansøgning indsendes til:
Strukturdirektoratet for Landbrug og Fiskeri Jordfordelingskontoret Toldbodgade 29 1253 København K Ansøgningsskema kan bestilles på telefon 33 63 73 00.
 Ansøgningen bør have skriftlig tilslutning fra ejerne af mindst 5 og  

 normalt ikke over 10 ejendomme og indeholde oplysning, om der er  

 ophørslandmænd med tilsagn om ophørsstøtte, som ønsker at deltage.
Der bør gives en begrundelse for ansøgningen i form af en kort redegørelse  

 for strukturproblemerne for ejendommene.
Hvis de deltagende ejendomme har  

 harmoniproblemer, angives dette.
Der gives et skøn over fordelingen af  

 sælgere, købere og byttere.
Ansøgningen vedlægges forslag til afgrænsning af planområdet, som kan  

 lægges til grund for annoncering af sagens iværksættelse.
Planområdet  

 indtegnes på oversigtskort i 1:25000. Endvidere bør der på oversigtskortet  

 eller andet kortbilag indtegnes de ejendomme, som anmodningen omfatter.
Det skal fremgå af ansøgningen, hvem der * er ansvarlig for sagens udarbejdelse og * udarbejder jordfordelingsplanen (planlægger).
 Den ansvarlige for sagens udarbejdelse og planlæggeren kan være en  

 landinspektør, konsulent eller anden person eller selskab.
 Lodsejerne betaler selv for planlægning, panthaverhøringer og  

 garantistillelser.
 Aftaler om fordelingen af udgifterne er Jordfordelingskontoret  

 uvedkommende.
 2.2 Offentliggørelse.
 Når Strukturdirektoratet har givet tilsagn om, at jordfordelingen kan  

 påbegyndes, fastsættes fristerne for annoncering, planperiode og skæringsdag  

 m.v. så vidt muligt i overensstemmelse med lodsejernes ønsker.
 Jordfordelingskontoret annoncerer iværksættelsen af sagens planlægning i  

 lokale aviser eller på anden måde.
 Annoncen angiver planområdet, planperioden, overtagelses- og skæringsdagen  

 samt sagens planlægger.
 Endvidere er annoncen udformet således, at den tjener som fornøden  

 annoncering efter eventuelle naboer med fortrinsstilling efter reglerne i §§  

 13 og 18 i landbrugsloven.
Lodsejere, der ønsker at gøre en eventuel fortrinsstilling gældende i  

 forbindelse med jordfordelingsplanen, skal ifølge annoncen inden en frist på  

 4 uger fra annoncens dato fremsætte skriftligt ønske herom over for  

 planlæggeren.
Denne bestemmelse gælder såvel for ejere af landbrugsejendomme  

 inden for planområdet som inden for en vejafstand på 1 km uden for  

 planområdet.
 Planlæggeren fremsender efter udløbet af nævnte 4 ugers frist kopier af  

 modtagne fortrinsønsker til jordbrugskommissionen.
 3. Planlægning.
Planlæggeren udfører i samarbejde med lodsejerne planlægningsarbejdet.
Der  

 indhentes oplysninger om de enkelte ejendomme og om lodsejernes ønsker om  

 salg, bytte eller køb af jord.
Planlæggeren bør være opmærksom på, om lodsejeren har indgået aftale om  

 kvote- eller støtteordninger, herunder hektarstøtte for de arealer, som  

 omfattes af jordfordelingsoverenskomsten.
I så fald bør lodsejeren rette  

 henvendelse til sin konsulent eller anden rådgiver, idet afklaringen af disse  

 forhold er jordfordelingen uvedkommende.
 Endvidere bør planlægger være opmærksom på, om der i planområdet ud over  

 de lodsejere, der allerede har fået tilsagn om ophørsstøtte, kan være  

 lodsejere, som påtænker at søge ophørsstøtte inden en passende tidsfrist.  

 Deltagelse i en jordfordeling vil kunne hjælpe sådanne ansøgere til at sælge  

 de nødvendige arealer, samtidig med, at deres deltagelse vil kunne forbedre  

 planmulighederne og dermed sagens kvalitet.
Ligeledes skal planlæggeren være opmærksom på de særlige regler, der  

 gælder for frigjorte arealer.
I loven om ophørsstøtte til jordbrugere er det  

 bl.a. fastsat, at køberen af frigjorte arealer fra en ophørslandmand skal  

 opfylde nærmere fastsatte krav om bl.a. jordbrug som hovederhverv og  

 landmandsuddannelse, jf. §§ 4 og 11 i bekendtgørelse nr. 809 af 12. oktober  

 1995 om ophørsstøtte til jordbrugere.
Endvidere skal overtagers egen bedrift  

 udvides med mindst 10 ha.
Ved afhændelse af frigjorte arealer i en jordfordeling kan forpligtelsen  

 på de frigjorte arealer overføres til arealer af mindst samme størrelse på en  

 eller flere bedrifter, der indgår i jordfordelingen.
Det er således lettere  

 gennem jordombytninger i en jordfordeling at finde kvalificerede købere til  

 frigjorte arealer end i private handler, hvor landbrugslovens afstandsgrænse  

 for sammenlægning kan begrænse antallet af kvalificerede købere.
 For så vidt angår den generelle bestemmelse om, at overtagers egen bedrift  

 skal udvides med mindst 10 ha, gælder en lempeligere regel for frigjorte  

 arealer, der overtages i en jordfordeling.
 Kravet om arealudvidelse anses således for opfyldt, hvis de bedrifter, der  

 ved jordfordelingen suppleres med frigjorte arealer, tilsammen udvides med  

 mindst 10 ha.
Når sagen indsendes til Jordfordelingskontoret, skal der vedlægges  

 dokumentation for, at de frigjorte arealer eller arealer af mindst samme  

 størrelse vil blive overdraget til en eller flere overtagere, der opfylder  

 betingelserne i loven om ophørsstøtte, jf. afsnit 5.1. I denne dokumentation  

 skal altid indgå en underskreven deklaration på de overtagne arealer.
Af  

 deklarationen skal fremgå, at overtageren vil opfylde de forpligtelser, der  

 følger af loven om ophørsstøtte.
Strukturdirektoratet har udarbejdet en  

 standarddeklaration, som skal anvendes til dette formål.  

 Jordfordelingskontoret foranlediger deklarationen tinglyst sammen med  

 kendelsen og betaler for tinglysningen.
Såfremt det besluttes, at jordfordelingen ikke skal gennemføres, skal den  

 ansvarlige for jordfordelingens udarbejdelse hurtigst muligt indsende  

 meddelelse herom til Jordfordelingskontoret.
Kontoret annoncerer herefter  

 beslutningen i lokale aviser.
 Der henvises til:
 * Lovbekendtgørelse nr. 676 af 9. august 1995 om ophørsstøtte til  

 jordbrugere.
 * Bekendtgørelse nr. 809 af 12. oktober 1995 om ophørsstøtte til  

 jordbrugere.
 * Vejledning om ophørsstøtte til jordbrugere, december 1995.
* Vejledning om »Jordfordeling og ophørsstøtte.« 4. Krav til jordfordelingsplanen.
En jordfordelingsplan skal tilstræbe at samle spredtliggende lodder til  

 større sammenhængende arealer med henblik på en mere rationel og  

 driftsøkonomisk udnyttelse.
For hver landbrugsejendom skal jordtilliggendet  

 placeres så tæt ved bygningerne som muligt og i færrest mulige lodder.
Det  

 skal tilstræbes at begrænse landbrugsfærdsel på offentlige veje.
Det skal tilstræbes at få den bedst mulige arronderingsforbedring i  

 jordfordelingsområdet under hensyn til de lokale forhold.
Der skal i den  

 forbindelse være et rimeligt forhold mellem den driftsøkonomiske og  

 samfundsmæssige forbedring, som kan opnås, og de administrative omkostninger.
Ved omlægning af et areal, hvortil der er flere interesserede modtagere,  

 kan der lægges vægt på, om modtageren i øvrigt bidrager til at fremme  

 jordfordelingen ved at afgive et eller flere arealer, d.v.s. indgår som  

 bytter.
Jordombytning bør således alt andet lige tillægges større vægt  

 end ensidig modtagelse.
 5. Formkrav til jordfordelingen.
 5.1 Indsendelse af sagen.
Når udkastet til jordfordelingsplanen indsendes til Jordfordelingskontoret  

 til den fastsatte frist, skal sagen omfatte * plan I med nøgle, jf. afsnit 5.2.
 * forslag til jordfordelingsplan II, jf. afsnit 5.2.
* de indgåede jordfordelingsoverenskomster for alle deltagende ejendomme,  

 jf. afsnit 5.3 * de nødvendige garantier fra pengeinstitutter m.fl., jf. afsnit 5.4.
 * nødvendige godkendelser fra panthavere, jf. afsnit 5.4.
 * opgørelse over omlagte arealer m.v., jf. afsnit 5.5.
 * ejendoms- og tingbogsattester for hver af de deltagende ejendomme.
 * nødvendige tilladelser i henhold til anden lovgivning, jf. § 20 i  

 udstykningsloven.
 * redegørelse for servitutter, f.eks. forkøbsrettigheder,  

 forpagtningskontrakter, jagtrettigheder, fredskovspligt, fredning,  

 indvindingsrettigheder og lignende.
 * oplysning om, hvilke lodsejere der har fået tilsagn om ophørsstøtte,  

 samt dokumentation herfor, jf. afsnit 3.
 * dokumentation for, at kravene til eventuelle frigjorte arealer er  

 opfyldt, jf. afsnit 3.
 Nærmere retningslinier vedrørende materialet er optaget i afsnit 5.2-5.5.
 I planlægningsarbejdet indgår, at planlæggeren redegør for planen i  

 forbindelse med afsigelse af kendelsen på et offentligt møde.
 5.2 Jordfordelingsplan I og II.
 Til brug ved forhandlinger med lodsejerne, herunder registrering af  

 lodsejerønsker m.v. skal planlæggeren udarbejde en jordfordelingsplan I.
 På planen skal hver ejendoms jordtilliggende inden jordfordelingen være  

 fremhævet med kraftig farve og tydeligt påført løbenummer.
Planen udfærdiges på en kopi af det gældende matrikelkort i målforhold  

 1:8000 eller 1:10.000, idet de transparente matrikelkortkopier normalt  

 sammensættes til et samlet kort over jordfordelingsområdet.
I områder med  

 digitale matrikelkort kan der i Kort- og Matrikelstyrelsen bestilles  

 transparente matrikelkort i det ønskede målforhold for det samlede  

 jordfordelingsområde.
Målforholdet angives ved en målestok af hensyn til en  

 eventuel efterfølgende nedkopiering.
På planen angives den omtrentlige  

 beliggenhed af beboelsesbygningerne.
 Der skal endvidere udfærdiges en nøgle med angivelse af løbenumre,  

 ejernavne og ejendomssignatur.
 Forslag til jordfordelingsplan II skal udarbejdes på grundlag af de  

 indgåede jordfordelingsoverenskomster.
Planen udarbejdes på kopi af det gældende matrikelkort i tilsvarende  

 målforhold som plan I med hver ejendoms jordtilliggende efter jordfordelingen  

 fremhævet med samme signatur som på plan I.
De arealer, hver enkelt ejendom  

 modtager ved jordfordelingen, skal tydeligt påføres modtagerens løbenummer.  

 Omkredsen af de modtagne arealer skal fremhæves med rød skygge eller rød  

 kantskravering.
Endvidere skal alle omlagte arealer på plan II være tydeligt  

 betegnet med arealnummer, d.v.s. den afgivende ejendoms løbenummer kombineret  

 med fortløbende numre for alle arealer, der fra de enkelte matrikelnumre  

 overføres til andre ejendomme (matrikelnumre). Den afgivende ejendoms  

 løbenummer må ikke fremtræde selvstændigt på de modtagne arealer.
For  

 eksempel betegnes de fra ejendommen løbenummer 4 afgivne arealer ved  

 arealnummer 4-1, 4-2, 4-3 o.s.v.
 Beboelsesbygningerne skal angives på samme måde på plan II som på plan I.
 Ved indsendelsen af planforslag må plan I og II kun omfatte de ejendomme,  

 der deltager i sagen.
 Planerne skal så vidt muligt tilskæres i A-standardformat, og omfanget bør  

 begrænses mest muligt for at reducere Jordfordelingskontorets udgifter ved  

 farvekopiering i forbindelse med omvurdering m.v.
 5.3 Jordfordelingsoverenskomster.
Jordfordelingsoverenskomsten er udformet som et tilbud fra den enkelte  

 lodsejer om salg og/eller køb og kan ikke gøres betinget af noget forhold.  

 Tilbuddet er bindende for lodsejeren til og med den aftalte skæringsdato.
De  

 almindelige vilkår for deltagelse i jordfordelingen er trykt på  

 jordfordelingsoverenskomsten, som bestilles i Jordfordelingskontoret.
Jordfordelingsoverenskomsterne udfyldes med tydelig sort skrift af hensyn  

 til den senere kopiering.
Indførelser og rettelser efter underskrivelsen skal  

 dog påføres overenskomsten med rødt.
 Overenskomsterne udfyldes med matrikelbetegnelse og foreløbigt areal  

 (angivet i ha med mindst 1 decimal) for alle afgivne og modtagne arealer og  

 med angivelse af arealnummer og løbenummer samt, hvortil og hvorfra arealet  

 overføres, sådan at overenskomsterne umiddelbart kan sammenholdes for så vidt  

 angår omlagte arealer.
En overdragelse af et areal skal ske til fast aftalt pris, således at det  

 ikke bliver nødvendigt at regulere den aftalte salgs- og/eller købspris.
Dog  

 kan der for sammenhængende arealer, der overdrages til samme køber, angives  

 en samlet pris.
Det forudsættes i øvrigt, at sælger og køber er bekendt med  

 grænserne for de overdragne arealer, jf. »Almindelige vilkår for  

 deltagelse i jordfordeling«, bilag 2.
 For hver ejendom skal endvidere angives:
 * Summen af afgivne og modtagne arealer.
 * Summen af salgspriser og købspriser for solgte og købte arealer.
 * Nettosummen i hektar af købte og solgte arealer.
 * Beløbet, som lodsejerne skal have udbetalt eller skal indbetale.
Under overenskomstens særlige bemærkninger må kun angives særlige  

 forhold vedrørende f.eks. nedlægning af en landbrugsejendom, vejrettigheder  

 og afløbsforhold m.v.
Bemærkningerne skal i givet fald anføres i  

 overenskomsten for både sælger og køber.
Privatretlige aftaler mellem  

 lodsejerne er Jordfordelingskontoret uvedkommende.
Overenskomsten skal være underskrevet af den, der ifølge tingbogen er  

 beføjet til at råde over ejendommen.
Er der tale om salg, der medfører, at en  

 ejendom, der er fælleseje for ægtefæller eller for registrerede partnere,  

 ikke længere kan tjene til fælles bolig eller som grundlag for  

 erhvervsvirksomhed, skal overenskomsten underskrives af begge  

 ægtefæller/registrerede partnere.
Foreligger der sådanne tilfælde, bedes det  

 i følgebrevet til sagens fremsendelse angivet, om underskriveren er  

 gift/registreret partner/ugift.
Der henvises til lov nr. 372 af 6. juli 1989  

 om registreret partnerskab og § 18 i lov nr. 56 af 18. marts 1925 om  

 ægteskabets retsvirkninger med senere ændringer.
Såfremt en lodsejer ikke har tinglyst adkomst på et areal, der ønskes  

 afstået ved jordfordelingen, skal planlæggeren hurtigst muligt orientere  

 Jordfordelingskontoret om forholdet.
Hvis lodsejerens adkomst til arealet er  

 sandsynliggjort, og det skønnes, at adkomstforholdet kan berigtiges inden  

 kendelsen afsiges, indkalder Jordfordelingskontoret eventuelle adkomsthavere  

 ved annoncering i Statstidende og lokale aviser efter regler, der svarer til  

 bestemmelserne i tinglysningslovens § 20. Jordbrugskommissionen bestemmer  

 herefter ved kendelsen, om lodsejeren er rette adkomsthaver, jf. reglerne i §  

 5, stk. 5, i jordfordelingsloven.
 Såfremt der oprettes flere overenskomster med samme lodsejer, skal det på  

 hver overenskomst fremgå, at den f.eks. er nr. 1 af i alt 3 overenskomster.
 5.4 Oplysninger og undersøgelser vedr. lodsejernes økonomiske  

 forhold.
Ved køb skal planlæggeren være opmærksom på, om lodsejerne kan betale  

 købesummen.
Planlæggeren skal derfor påse, at lodsejeren stiller sikkerhed  

 for rettidig betaling af købesummen ved garanti eller indeståelse fra et  

 pengeinstitut.
Der kræves dog normalt ikke garanti, hvis nettokøbesummen er  

 mindre end 10.000 kr.
Garantien skal gælde indtil betalingen finder sted.
Den skal også dække  

 eventuelle påløbne renter fra skæringsdatoen til betaling sker.
Garantien må  

 kun være betinget af, at arealet overdrages til køberen.
Planlæggeren skal  

 sende garantierne til Jordfordelingskontoret samtidig med indsendelsen af  

 sagen.
 I stedet for garanti kan købesummen deponeres på en spærret konto i et  

 pengeinstitut til frigivelse til Jordfordelingskontoret på skæringsdagen.  

 Deponeringskvittering fra pengeinstituttet skal da indsendes til  

 Jordfordelingskontoret sammen med sagen.
 Ved salg skal planlæggeren afklare, om panthaverkrav vil kunne dækkes  

 inden for den aftalte nettosalgspris.
 Når en lodsejer ved jordfordelingen sælger arealer, hvorved  

 pantesikkerheden forringes, skal der indsendes godkendelse fra eventuelle  

 panthavere om ejendommens deltagelse i jordfordelingen.
Hvis panthavernes krav forventes at overstige den aftalte nettosalgspris,  

 kan jordbrugskommissionen bestemme, at panthavernes krav imødekommes i  

 prioritetsorden, så langt beløbet rækker.
Der må ikke ske nogen forringelse  

 af pantsikkerheden for de fortsat indestående pantehæftelser.
 Planlæggeren må derfor indsende oplysninger om, hvorvidt der skønnes at  

 ville ske forringelse af pantsikkerheden i restejendommen for de fortsat  

 indestående pantehæftelser.
 Hvis der er tinglyst pantebreve for statslån, vil Hypotekbanken normalt  

 kræve halvdelen af vederlaget indbetalt som ekstraordinært afdrag, eller  

 kræve indfrielse, hvis indfrielsesbeløbet er under 20.000,- kr.
Kravet kan dog frafaldes under nærmere angivne betingelser, jf.
Kongeriget  

 Danmarks Hypotekbank og Finansforvaltnings »Retningslinier for  

 ekstraordinært afdrag på statslån m.m. inden for  

 jordbrugsstøtteordninger« af 13. oktober 1978, som kan rekvireres i  

 Jordfordelingskontoret.
Planlæggeren skal orientere lodsejeren om forholdet,  

 inden jordfordelingsoverenskomsten underskrives.
Ved salg af arealer skal planlæggeren endvidere være opmærksom på, om der  

 hviler jordrentevilkår på ejendommen.
Såfremt dette er tilfældet, vil  

 Hypotekbanken kræve, at jordrenten bliver afløst.
Planlæggeren bør derfor  

 råde lodsejeren til at drøfte forholdet med sin regnskabskonsulent eller  

 revisor, således at lodsejeren har klarhed over de økonomiske konsekvenser,  

 inden jordfordelingsoverenskomsten underskrives.
 5.5 Opgørelse over omlagte arealer m.v.
Ved indsendelse af planforslag til Jordfordelingskontoret skal  

 planlæggeren udarbejde en oversigt for de deltagende ejendomme med angivelse  

 af * navn, * løbenummer, * pantehæftelser (tinglyste hovedstole), * areal før og efter jordfordeling , * afgivne og modtagne arealer, * beløb der skal ud- eller indbetales.
 Der kan fås blanketter hertil i Jordfordelingskontoret.
 Summen af de afgivne og modtagne arealers størrelse i jordfordelingssagen  

 skal balancere.
Ligeledes bør sagens samlede salgssum være lig sagens samlede købesum.
Det  

 kan dog accepteres, at der er et mindre overskud i sagen.
 6. Afsigelse af kendelse m.v.
 Når sagen er modtaget i Jordfordelingskontoret, vil den snarest muligt  

 blive gennemgået med henblik på afsigelse af kendelse.
Såfremt sagen opfylder betingelserne for gennemførelse som  

 jordfordelingssag, forelægges sagen for jordbrugskommissionen til  

 godkendelse.
Når planen er godkendt, tiltrædes kommissionen af en dommer og  

 et kreditkyndigt medlem, og den udvidede kommission afsiger kendelse om  

 sagens gennemførelse på et offentligt møde.
 Fra den fastsatte skæringsdag, der er fælles for alle deltagere, kan  

 lodsejerne råde over de nyerhvervede arealer.
 Kendelsen tinglyses inden skæringsdagen.
 7. Matrikulær berigtigelse (opmåling m.v.).
 7.1 Valg af berigtigelsesmåde.
 Mindst en måned før jordfordelingssagen, som aftalt skal indsendes til  

 Jordfordelingskontoret, skal der indsendes meddelelse til  

 Jordfordelingskontoret om, hvorvidt Jordfordelingskontoret skal foranledige  

 den matrikulære sag udarbejdet, eller om lodsejerne selv ønsker at bestille  

 en landinspektør til at udarbejde den matrikulære sag, jf. afsnit 7.2 og 7.3.
 7.2 Matrikulær berigtigelse forestået af Jordfordelingskontoret.
 Såfremt Jordfordelingskontoret godkender sagen, vil kontoret tilstræbe, at  

 der foretages skelafsætning og opmåling m.v., inden kendelsen afsiges.
 Jordfordelingskontoret afholder udgifterne ved udarbejdelsen af den  

 matrikulære sag.
 7.3 Matrikulær berigtigelse udført på lokalt initiativ.
 I sager, der gennemføres efter lovens § 2a, kan lodsejerne vælge selv at  

 bestille en landinspektør til at udarbejde den matrikulære sag.
 Den matrikulære sag skal i fuldt udarbejdet stand indsendes til  

 Jordfordelingskontoret senest 4 måneder efter skæringsdagen.
 7.4 Tilskud til matrikulær berigtigelse.
 I sager, hvor lodsejerne har valgt selv at forestå den matrikulære  

 berigtigelse, skal lodsejerne selv afholde omkostningerne hertil.
 Lodsejerne kan søge Strukturdirektoratet om tilskud til omkostninger i  

 forbindelse med den matrikulære berigtigelse, jf. bekendtgørelse nr. 902 af  

 11. oktober 1996 om tilskud til matrikulære udgifter i visse  

 jordfordelingssager.
 Tilskuddet beregnes for sagen i sin helhed på grundlag af følgende satser:
 * For hver ejendom, hvorfra der sælges et areal, beregnes et grundbeløb på  

 kr. 2.000,-.
 Hertil lægges:
 * Et hektartillæg på kr. 550,- pr. solgt hektar.
 * Et lodtillæg på kr. 1.000,- for hver lod, der frasælges den enkelte  

 ejendom, bortset fra de to første lodder.
 For hver ejendom, der ved jordfordelingen reduceres til en lod på højst 5  

 ha, og hvor der i den forbindelse skal foretages skelafsætning, beregnes  

 følgende ekstra tillæg:
 * Et ekstra grundbeløb på kr. 5.000,-.
 * Et ekstra lodtillæg på kr. 1.000,- for solgt lod nummer 2.
 Disse ekstra tilskud kan også ydes til ophørsansøgere, jf.  

 lovbekendtgørelse nr. 676 af 9. august 1995 om ophørsstøtte til jordbrugere.  

 Dog gælder der andre krav med hensyn til ejendommens størrelse i relation til  

 ophørsreglerne, jf. §§ 5 og 6 i bekendtgørelse nr. 809 af 12. oktober 1995 om  

 ophørsstøtte til jordbrugere.
 Således kan støttemodtageren kun bibeholde:
 * Bygninger, have, gårdsplads, adgangsvej og skov.
* Et areal på op til 10% af bedriftens areal, dog højst 1 ha.
Arealet skal  

 ligge i tilknytning til bygningslodden og må ikke anvendes til erhvervsmæssig  

 landbrugs- eller gartnerivirksomhed.
 Ved beregning af begge former for lodtillæg anses salg af  

 sammenhængende lodder fra en ejendom til en anden ejendom som en lod.
 Tilskuddet til sagen kan ikke overstige udgifterne til den matrikulære  

 berigtigelse.
Udbetaling af tilskuddet er betinget af, at der er afsagt kendelse i  

 sagen.
Ansøgningen indsendes til Jordfordelingskontoret af den ansvarlige for  

 sagen, og skal indeholde følgende oplysninger:
ad a) Som dokumentation for udbetaling af tilskuddet skal der vedlægges en  

 kvitteret regning fra landinspektøren for udarbejdelsen af den matrikulære  

 sag.
Regningen skal specificeres, således at det tydeligt fremgår hvilke  

 arbejdsprocesser og udlæg, der ligger til grund for regningen.
ad d) Ønskes tilskuddet udbetalt samlet efter 1), vedlægges fuldmagt fra  

 alle lodsejerne. Ønskes tilskuddet udbetalt efter 2), skal ansøgningen være  

 bilagt en af lodsejerne godkendt partsfordeling.
Fordelingen af tilskuddet  

 blandt lodsejerne er i øvrigt Strukturdirektoratet uvedkommende.
 Beløbet anvises normalt gennem giro eller bank.
 8. Berigtigelse af en jordfordelingssag.
Berigtigelsen af en jordfordelingssag med ind- og udbetalinger, afsigelse  

 af kendelse og notering i matrikel og tingbog foretages ved  

 Jordfordelingskontorets foranstaltning.
Vedrørende udarbejdelsen af den  

 matrikulære sag henvises til afsnit 7.1, 7.2. og 7.3.
9. Hvad koster det? I jordfordelingssager, der gennemføres efter lovens § 2a, skal lodsejerne  

 selv betale for udgifterne til planlægning, panthaverhøring og  

 garantistillelse.
 Lodsejernes udgifter vil bl.a. afhænge af planlægningsarbejdets omfang.
 Endvidere skal lodsejerne betale eventuelt ekspeditionsgebyr til  

 panthavere, stempelafgift ved låntagning og ekstraordinær hel eller delvis  

 indfrielse af pantegæld.
 Lodsejerne rådes til inden deres deltagelse i jordfordelingen, at få  

 planlæggeren eller anden sagkyndig til at angive et skøn over udgifterne ved  

 deltagelse i jordfordelingen.
 Udgifterne ved Jordfordelingskontorets behandling samt afsigelse af  

 kendelse og notering i matriklen og tingbogen er gratis for lodsejerne.  

 Udarbejdelsen af den matrikulære sag er enten gratis for lodsejeren eller der  

 kan ydes et tilskud til arbejdet, jf. afsnit 7.2 og 7.4.
 10. Samarbejde med Jordfordelingskontoret.
 Under planlægningen og lodsejerforhandlingerne skal der være et nært  

 samarbejde mellem planlæggeren og Jordfordelingskontoret om de  

 jordfordelingsmæssige aspekter og forholdet til den øvrige lovgivning.
 Såfremt jordfordelingssagen ikke i fuldt oplyst og færdig stand er  

 modtaget af Jordfordelingskontoret til den fastsatte frist, kan sagen ikke  

 forventes gennemført.
Vejledning Salg eller pantsætning af ejendomme, der deltager i en jordfordeling i  

 henhold til jordfordelingsloven, og hvorpå der er tinglyst kendelse.
 Salg af hele den omlagte ejendom.
Hvad enten ejeren har afgivet eller modtaget et areal ved jordfordelingen,  

 eller både har afgivet og modtaget et areal, bør skødet udfærdiges som  

 omfattende ejerens oprindelige areal.
I skødet skal anføres ejendommens  

 matrikulære og tinglysningsmæssige betegnelse før jordfordelingen, men med  

 bemærkning om, at køberen er bekendt med og respekterer kendelsen om  

 jordfordeling, der er tinglyst den og den dato.
Dette gælder også i de tilfælde, hvor en lodsejer ved jordfordeling har  

 afgivet al landbrugsjorden og kun beholder bygningslodden, hvorpå  

 landbrugspligten eventuelt kan ophæves.
Det kan dog formelt være nødvendigt  

 for køberne at søge erhvervelsestilladelse efter reglerne i landbrugsloven.  

 Tilladelsen gives normalt uden videre.
Det er derfor ikke nødvendigt med en forlods udstykning.
Hvis der  

 alligevel ønskes foretaget en sådan udstykning, må lodsejeren selv betale  

 udgifterne derved.
 Salg af en del af den omlagte ejendom.
 Her må lodsejeren følge de almindelige regler og selv betale og sørge for,  

 at det solgte areal bliver udstykket og tilskødet køberen.
Hvis det solgte areal eller en del deraf er købt af lodsejeren i  

 jordfordelingssagen, skal skødet for at kunne tinglyses tiltrædes af den  

 lodsejer, der har afgivet arealet.
Jordfordelingskontoret har dog i nogle  

 tilfælde modtaget en uigenkaldelig fuldmagt fra den oprindelige sælger og kan  

 da underskrive på dennes vegne.
Jordfordelingskontoret dækker ingen udgifter  

 i dette tilfælde.
 Pantsætning af ejendommen.
 Hvis en lodsejer ønsker at optage lån i den ejendom, der er omlagt ved  

 jordfordelingen, kan Jordfordelingskontoret afgive en indforståelse for, at  

 omlægningerne vil blive gennemført, og at de modtagne arealer vil blive  

 indlagt under de pantehæftelser, der hviler på ejendommen.
 Indeståelsen vil dog aldrig kunne udstedes, før der er afsagt kendelse i  

 sagen, og denne kendelse er tinglyst anmærkningsfrit på ejendommen.
 På grundlag af indeståelsen og et tinglyst pantebrev i lodsejerens  

 oprindelige ejendom, vil et pengeinstitut kunne udbetale lånet.
Almindelige vilkår For deltagelse i jordfordeling i henhold til jordfordelingsloven,  

 lovbekendtgørelse nr. 318 af 25. april 1996.
 1. Godkendelse og krav.
Ejerens tilbud om, at ejendommen deltager i jordfordelingen, er bindende  

 til og med overtagelsesdagen.
Jordfordelingsplanen skal godkendes af såvel  

 Strukturdirektoratet som Jordbrugskommissionen (kommissionen) i henhold til  

 jordfordelingsloven.
 Kommissionens kendelse til fremme af jordfordelingsplanen er bindende for  

 alle lodsejere og rettighedshavere i ejendommene, der er omfattet af  

 jordfordelingsplanen.
 Ejeren er indforstået med at efterkomme de krav, som - i overensstemmelse  

 med gældende love - måtte blive stillet af offentlige myndigheder om blandt  

 andet spildevandsafledning og ændrede adgangsforhold til offentlig vej.
 2. Areal m.v.
Ejeren er bekendt med, at de angivelser af beliggenhed og areal, der  

 indgår i jordfordelingsplanen og -overenskomsten er omtrentlige.
Ejeren  

 forpligter sig til at acceptere de nødvendige ændringer, der måtte følge af  

 den endelige opmåling og afsætning.
Såfremt der konstateres væsentlige  

 uoverensstemmelser mellem jordfordelingsoverenskomstens (overenskomsten)  

 arealangivelse og forholdene i marken - evt. på grund af, at matriklens  

 arealer ikke stemmer med forholdene i marken - er ejeren indforstået med, at  

 Strukturdirektoratet kan pålægge ham at acceptere en evt. regulering i penge  

 eller jord.
 Strukturdirektoratet har ret til - straks efter, at overenskomsten er  

 underskrevet - at lade foretage opmålings- og udstykningsarbejder, herunder  

 foreløbig og endelig afsætning af skel, samt anbringe fornødne skelmærker,  

 fikspunkter m.m.
 3. Landbrugsnotering.
De modtagne arealer overføres til ejerens landbrugsejendom, medmindre  

 andet er aftalt i overenskomsten.
Staten er berettiget til at forenkle  

 ejendommens matrikelbetegnelse.
 4. Pantegæld m.v.
Arealerne overdrages fri for gæld af enhver art, herunder mergelgæld,  

 el-gæld, afvandingsgæld og grundforbedringslån.
Strukturdirektoratet er  

 berettiget til for sælgers regning at indfri pantegæld m.v. i  

 overensstemmelse med Kommissionens afgørelse efter jordfordelingslovens § 5  

 om forholdet til panthavere og andre rettighedshavere i ejendommen.
 Vedligeholdelsesudgifter vedr. veje, vandløb, diger og lignende følger de  

 omlagte arealer.
 5. Servitutter.
 Arealerne overdrages med de servitutter, som vedrører arealerne.
 6. Arealtilstand, hegn m.v.
 Med mindre andet er anført i overenskomsten, er arealerne ubebyggede.  

 Eventuelle faste hegn og beplantninger medfølger.
Arealerne afleveres og modtages i den stand, hvori de normalt indgår i den  

 afgivende ejendoms drift.
Opmærksomheden henledes her bl.a. på oplysningerne  

 i overenskomsten om eventuel forekomst af flyvehavre.
Strukturdirektoratet  

 har ikke foretaget besigtigelse for forekomst af flyvehavre.
 7. Overtagelsesdag m.v.
Overtagelsesdagen er skæringsdag for skatter og afgifter m.v. af de  

 overdragne arealer.
Disse ydelser betaler sælger indtil omvurderingen får  

 skattemæssig virkning.
 Refusionsopgørelse med hensyn til skatter evt. afgifter og forrentning af  

 kontante refusionsbeløb m.v. udarbejdes af Strukturdirektoratet, evt. efter  

 skønsmæssig beregning og kan udelades for så vidt angår ubetydelige  

 refusionsbeløb. 53 conto indbetaling kan kræves for betydelige  

 refusionsbeløb.
 8. Brugsforhold.
 Sælger indestår for, at ethvert brugsforhold vedrørende de afgivne arealer  

 er ophørt pr. overtagelsesdagen.
 9. Ejendomsretten.
 Overdragelsen af ejendomsretten (adkomstberigtigelsen) finder sted ved  

 kendelse efter reglerne i jordfordelingsloven.
 10. Ind- og udbetaling.
Indbetaling af købesum skal ske senest på skæringsdagen til  

 Strukturdirektoratet eller anvist lokalt pengeinstitut.
Ved betaling efter  

 den anførte betalingsdag forrentes beløbet med 6 pct. p.a.
Udbetaling af salgssum til sælger og/eller evt. panthavere kan  

 først ske, når Kommissionens kendelse om fremme af jordfordelingsplanen er  

 tinglyst anmærkningsfrit.
Kommissionen bestemmer ved kendelsen, om panthavere  

 skal give tilladelse til udbetaling af salgssum, herunder om evt. krav skal  

 imødekommes i prioritetsorden.
Salgssummen - bortset fra rente- og  

 refusionsbeløb - forrentes med 6 pct. p.a. fra overtagelsesdagen, til  

 udbetaling finder sted.
 11. Udgifter.
 Deltagerne skal selv betale udgifterne til evt. låneoptagelse,  

 garantistillelse og høring af panthavere (herunder omkostninger til stempel  

 og ting-/nedlysning) m.v.
Blandt deltagerne i en sag efter Jordfordelingslovens §2a, kan der ske en  

 opkrævning for udgifter til planlægning m.v.
Dette vil ske efter aftale med  

 sagens ansvarlige.
Det bemærkes, at dette betalingsforhold er  

 Strukturdirektoratet uvedkommende.
