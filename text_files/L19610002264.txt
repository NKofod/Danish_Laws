 Ved kgl. resolution af 1. marts 1961, og efter at folketinget den 17.  

 februar 1961 dertil har meddelt sit samtykke, har Danmark ratificeret Den  

 europæiske Bosættelseskonvention med tilhørende protokol, undertegnet i Paris  

 den 13. december 1955. Konventionens tekst, hvis franske ordlyd udelades,  

 lyder som følger:
Oversættelse DEN EUROPÆISKE BOSÆTTELSESKONVENTION Undertegnede regeringer, medlemmer af det Europæiske Råd, som tager i  

 betragtning, at Det europæiske Råds formål er at sikre og virkeliggøre de  

 idealer og grundsætninger, der er medlemslandenes fælles arv, og at fremme  

 deres økonomiske og sociale udvikling; som anerkender den særlig karakter af de mellem Det europæiske Råds  

 medlemslande bestående bånd, således som de er blevet bekræftet i de  

 konventioner og overenskomster, der allerede er afsluttet inden for Rådets  

 rammer, såsom Konventionen til Beskyttelse af Menneskerettigheder og  

 grundlæggende Frihedsrettigheder, undertegnet den 4. november 1950,  

 protokollen til denne konvention, undertegnet den 20. marts 1952, Den  

 europæiske Konvention om social og lægelig Bistand og de to europæiske  

 midlertidige overenskomster om social sikkerhed, undertegnet den 11. december  

 1953; som er forvissede om, at afslutningen af en regional konvention, hvorved  

 der fastsættes fælles regler for behandlingen af statsborgere fra et  

 medlemsland på et andet medlemslands område, vil kunne fremme bestræbelserne  

 for at tilvejebringe større enhed; som bekræfter, at de rettigheder og fordele, som hver af dem tilstår  

 statsborgere i de andre medlemslande, udelukkende indrømmes i medfør af den  

 nære forbindelse, der består mellem medlemmerne af Det europæiske Råd i kraft  

 af dettes statut; som fastslår, at konventionen efter sin principielle beskaffenhed falder  

 nøje inden for rammerne af Det europæiske Råds organisation, er blevet enige om følgende:
 Indrejse, ophold og udvisning.
 Artikel 1.
 Hver af de kontraherende parter skal lette andre kontraherende parters  

 statsborgere adgangen til dens område med henblik på midlertidige ophold og  

 skal tillade dem frit at bevæge sig inden for området, undtagen hvor dette  

 ville stride imod retsordenen, hensynet til den nationale sikkerhed, den  

 offentlige sundhed eller moral.
 Artikel 2.
 Med de begrænsninger, som følger af artikel 1 i denne konvention, skal  

 enhver af de kontraherende parter, i det omfang dens økonomiske og sociale  

 forhold tillader det, lette andre kontraherende parters statsborgere adgangen  

 til længere eller fast ophold på sit område.
 Artikel 3.
 1. En kontraherende parts statsborgere, som lovligt  

 opholder sig på en anden kontraherende parts område, kan kun udvises, hvis de  

 bringer statens sikkerhed i fare eller forser sig imod retsordenen eller  

 moral.
 2. Medmindre tvingende hensyn til statens sikkerhed  

 taler herfor, skal en statsborger i et af de kontraherende lande ikke kunne  

 udvises af et andet kontraherende land, når han lovligt har været bosat der i  

 over to år, uden at der først er givet ham adgang til at anføre grunde, der  

 måtte tale imod udvisningen, og til at appellere afgørelsen og i forbindelse  

 hermed at lade sig repræsentere for den kompetente myndighed eller for den  

 eller de personer, som er særligt udpegede af den kompetente myndighed.
 3. En kontraherende parts statsborgere, som i mere end  

 ti år lovligt har haft bopæl på en anden kontraherende parts område, kan kun  

 udvises af hensyn til statens sikkerhed eller såfremt de andre grunde, der er  

 nævnt i denne artikels stk. 1, er af særlig alvorlig karakter.
 Udøvelse af private rettigheder.
 Artikel 4.
 En kontraherende parts statsborgere skal på en anden parts område  

 behandles på lige fod med denne parts egne statsborgere for så vidt angår  

 besiddelsen og udøvelsen af private rettigheder, det være sig personlige  

 rettigheder eller ejendomsrettigheder.
 Artikel 5.
 Uanset artikel 4 i denne konvention kan en kontraherende part af hensyn  

 til statens sikkerhed eller forsvar forbeholde sine egne statsborgere  

 erhvervelsen, besiddelsen eller brugen af enhver form for ejendom eller for  

 andre parters statsborgere fastsætte sådanne særlige forskrifter, som finder  

 anvendelse på udlændinge med hensyn til ejendom af denne art.
 Artikel 6.
1. Bortset fra forhold, der står i forbindelse med  

 statens sikkerhed eller forsvar, 2. Enhver af de kontraherende parter skal til fordel  

 for de andre parters statsborgere bestræbe sig for at reducere sin  

 fortegnelse over indskrænkninger.
Vedkommende part skal underrette  

 generalsekretæren om enhver ændring, og denne skal give de andre parter  

 meddelelse derom.
 Den enkelte part skal også bestræbe sig for at lade andre parters  

 statsborgere nyde godt af eventuelle bestemmelser i dens lovgivning om  

 undtagelser fra de almindelige forskrifter vedrørende udlændinge.
 Retslige og forvaltningsmæssige garantier.
 Artikel 7.
En kontraherende parts statsborgere skal på en anden parts område nyde  

 fuldstændig beskyttelse på lige fod med opholdslandets egne statsborgere i  

 henhold til lovgivningen og for domstolene for så vidt angår deres person og  

 ejendom såvel som deres rettigheder og interesser.
Navnlig skal de have  

 adgang til på lige fod med opholdslandets egne statsborgere at søge bistand  

 hos de kompetente myndigheder, såvel dømmende som administrative, og være  

 berettigede til at lade sig bistå af en person efter deres eget valg, såfremt  

 den pågældende efter landets love opfylder betingelserne herfor.
 Artikel 8.
 1. En kontraherende parts statsborgere skal på en  

 anden parts område have ret til at erholde vederlagsfri retshjælp på lige fod  

 med opholdslandets statsborgere.
 2. En kontraherende parts ubemidlede statsborgere skal  

 på en anden parts område have adgang til afgiftsfrit at få udstedt udskrift  

 af civilstandsregistret i samme omfang som ubemidlede statsborgere i  

 opholdslandet.
 Artikel 9.
 1. En kontraherende parts statsborgere, der optræder  

 som sagsøgere eller intervenienter for domstolene i et andet deltagende land  

 end det, i hvilket de er statsborgere, og som har bopæl eller sædvanligt  

 opholdssted på en af parternes område, skal ikke kunne afkræves nogen  

 sikkerhedsstillelse eller noget depositum under henvisning til, at de er  

 udlændinge, eller til, at de ikke er bosat eller har fast ophold i landet.
 2. Det samme skal gælde beløb, som måtte blive  

 afkrævet en sagsøger eller intervenient til sikkerhed for sagsomkostninger.
 3. Afgørelser, hvorved betaling af gebyrer og  

 omkostninger i forbindelse med en retssag pålægges en sagsøger eller en  

 intervenient, som i medfør af de foranstående stykker af denne artikel eller  

 efter loven i det land, hvor retssagen er anlagt, er fritaget for at stille  

 sikkerhed, depositum eller garantibeløb, skal af den kompetente myndighed  

 uden afgift gøres exigible på andre kontraherende parters område, når der  

 fremsættes anmodning derom ad diplomatisk vej.
 Erhvervsmæssig virksomhed.
 Artikel 10.
Enhver af de kontraherende parter skal meddele andre parters statsborgere  

 tilladelse til at udøve erhvervsmæssig virksomhed på dens område på lige fod  

 med dens egne statsborgere, medmindre den måtte have tvingende økonomiske  

 eller sociale grunde til at afslå en sådan tilladelse.
Denne bestemmelse skal  

 finde anvendelse på, men ikke være begrænset til, beskæftigelse inden for  

 industri, handel, finansiel virksomhed, landbrug, håndværk og de liberale  

 erhverv, hvad enten den pågældende driver selvstændig virksomhed eller er i  

 en andens tjeneste.
 Artikel 11.
 En kontraherende parts statsborgere, som af en anden part har fået  

 tilladelse til at udøve en erhvervsmæssig virksomhed i et bestemt tidsrum, må  

 ikke inden for dette tidsrum underkastes indskrænkninger, som ikke var  

 fastsat, da tilladelsen blev givet, medmindre sådanne indskrænkninger også  

 finder anvendelse på den sidstnævnte parts statsborgere under tilsvarende  

 forhold.
 Artikel 12.
 1. En kontraherende parts statsborgere, som lovligt  

 opholder sig på en anden parts område, skal uden at være underkastet de  

 indskrænkninger, som anføres i artikel 10 i denne konvention, have adgang til  

 at udøve enhver form for erhvervsmæssig virksomhed på lige fod med  

 opholdslandets statsborgere under forudsætning af, at de opfylder en af de  

 nedenstående betingelser:
 Enhver af de kontraherende parter kan ved undertegnelsen eller  

 ratifikationen af denne konvention erklære, at den ikke akcepterer en eller  

 to af de ovennævnte betingelser.
2. Den pågældende part kan også under iagttagelse af  

 den samme fremgangsmåde forlænge det tidsrum, der er fastsat i stk. 1 (a) i  

 denne artikel, til ikke over 10 år, idet dog en fornyelse af tilladelsen  

 efter den første femårs-periode ikke skal kunne nægtes for så vidt angår den  

 indtil da udøvede virksomhed eller gøres afhængig af nogen forandring i denne  

 virksomhed.
Vedkommende part kan også erklære, at den ikke i alle tilfælde  

 uden videre vil gå med til overgang fra lønnet beskæftigelse til selvstændig  

 virksomhed.
 Artikel 13.
 En kontraherende part kan forbeholde sine egne statsborgere udøvelsen af  

 offentlige hverv eller virksomhed i forbindelse med statens sikkerhed eller  

 forsvar eller foreskrive særlige betingelser for udlændinges udøvelse af  

 sådan virksomhed.
 Artikel 14.
1.Bortset fra hverv eller virksomhed, som er omtalt i artikel 13 i denne  

 konvention, 2. Enhver af de kontraherende parter skal til fordel  

 for de andre parters statsborgere bestræbe sig for:
at reducere fortegnelsen over de beskæftigelser, som er forbeholdt dens  

 egne statsborgere, eller for hvis udøvelse af udlændinge der er foreskrevet  

 særlige betingelser eller stillet krav om gensidighed; vedkommende part skal  

 underrette generalsekretæren om alle sådanne ændringer, og denne skal give de  

 andre parter meddelelse derom; at gøre undtagelse fra de gældende forskrifter i det enkelte tilfælde i  

 det omfang, dens lovgivning tillader det.
 Artikel 15.
 Såfremt en kontraherende parts statsborgere på en anden parts område  

 udøver en virksomhed, til hvis udøvelse det af opholdslandets statsborgere  

 kræves, at de er i besiddelse af faglige eller tekniske kvalifikationer,  

 eller at de tilvejebringer garantier, skal den førstnævnte parts statsborgere  

 yde samme garantier og opfylde samme betingelser eller sådanne, som af den  

 kompetente myndighed i opholdslandet anses for tilsvarende.
 Dog skal kontraherende parters statsborgere, som lovligt udøver deres fag  

 på en af parternes område, kunne hidkaldes til en anden parts område af en af  

 deres fagfæller for at yde bistand i et særligt tilfælde.
 Artikel 16.
 Handelsrejsende, som er statsborgere i en af de kontraherende stater, og  

 som beskæftiges af et foretagende, hvis hovedsæde befinder sig på en  

 kontraherende parts område, behøver ingen tilladelse for at kunne udøve deres  

 virksomhed på en anden parts område under forudsætning af, at de ikke  

 opholder sig der mere end to måneder i løbet af et halvår.
 Artikel 17.
 1. En kontraherende parts statsborgere skal på en  

 anden parts område ikke behandles mindre fordelagtigt end opholdslandets egne  

 statsborgere forsåvidt angår de af myndighederne givne forskrifter med hensyn  

 til lønninger og arbejdsbetingelser i almindelighed.
 2. Bestemmelserne i dette kapitel skal ikke kunne  

 fortolkes som forpligtende en kontraherende part til på sit område at yde  

 andre parters statsborgere en behandling, som er fordelagtigere end den, der  

 bliver vedkommende parts egne statsborgere til del for så vidt angår  

 udøvelsen af erhvervsmæssig virksomhed.
 Særlige rettigheder.
 Artikel 18.
 En kontraherende part kan ikke forbyde en anden parts statsborgere, som i  

 et tidsrum af mindst fem år lovligt har udøvet virksomhed på dens område, som  

 vælgerne at tage del på lige fod med opholdslandets egne statsborgere i valg,  

 som afholdes af økonomiske og faglige sammenslutninger og organer såsom  

 handelskamre, landbo- og håndværkerforeninger, overensstemmende med de  

 beslutninger, som de pågældende organer måtte træffe i så henseende inden for  

 rammerne af deres beføjelser.
 Artikel 19.
 En kontraherende parts statsborgere skal på en anden parts område have  

 adgang til uden andre begrænsninger end de for den sidstnævnte parts egne  

 statsborgere gældende at optræde som voldgiftsmænd i voldgiftssager, i hvilke  

 valget af voldgiftsmænd udelukkende er overladt de pågældende parter.
 Artikel 20.
I det omfang adgangen til uddannelse bestemmes af staten, skal der åbnes  

 et deltagende lands skolepligtige statsborgere, som lovligt opholder sig på  

 et andet deltagende lands område, adgang til elementær og højere undervisning  

 såvel som til teknisk og faglig uddannelse på lige fod med opholdslandets  

 egne statsborgere.
Anvendelsen af denne bestemmelse på tildelingen af  

 stipendier overlades til den enkelte parts eget skøn.
Skolegangen skal være  

 obligatorisk for en kontraherende parts statsborgere, der opholder sig på en  

 anden parts område, såfremt den er obligatorisk for denne sidste parts egne  

 statsborgere.
 Beskatning, borgerlige ombud,  

 ekspropriation og nationalisering.
 Artikel 21.
1. Under forbehold af de bestemmelser om  

 dobbeltbeskatning, der indeholdes i bestående eller fremtidige  

 overenskomster, må en kontraherende parts statsborgere på en anden parts  

 område ikke pålægges andre, højere eller mere tyngende gebyrer, skatter,  

 afgifter eller ydelser af en hvilken som helst art end de, der pålægges den  

 sidstnævnte parts egne statsborgere under tilsvarende omstændigheder.
De skal  

 navnlig nyde godt af nedsættelser og fritagelser for skatter og afgifter og  

 af fradrag, herunder forsørgerfradrag.
2. En kontraherende part må ikke pålægge en anden  

 parts statsborgere nogen opholdsafgift, som ikke afkræves dens egne  

 statsborgere.
Denne bestemmelse skal ikke være til hinder for, at der i givet  

 fald opkræves gebyr i forbindelse med administrative foranstaltninger såsom  

 udstedelsen af tilladelser og bevillinger, som udlændinge skal være i  

 besiddelse af.
Sådanne afgifter må dog ikke overstige de med udstedelsen  

 forbundne omkostninger.
 Artikel 22.
 En kontraherende parts statsborgere må i intet tilfælde på en anden parts  

 område pålægges borgerlige ombud, det være sig af personlig karakter eller i  

 forbindelse med ejendom, som er anderledes eller mere tyngende end de, der  

 påhviler den sidstnævnte parts egne statsborgere.
 Artikel 23.
 Under forbehold af bestemmelserne i artikel 1 i tillægsprotokollen til  

 Konventionen om Beskyttelse af Menneskerettigheder og grundlæggende  

 Frihedsrettigheder skal en kontraherende parts statsborgere, hvis ejendom  

 måtte blive eksproprieret eller nationaliseret af en anden part, være  

 berettiget til en behandling, som i hvert fald er lige så fordelagtig som  

 den, der bliver den sidstnævnte parts egne statsborgere til del.
 Det stående Udvalg.
 Artikel 24.
1. Der skal nedsættes et stående udvalg inden udløbet  

 af et år, efter at denne konvention er trådt i kraft.
Dette udvalg kan  

 fremsætte forslag med henblik på at lette den praktiske gennemførelse af  

 konventionen og om fornødent foreslå ændringer i eller tilføjelser til  

 bestemmelserne i denne.
 2. Såfremt der skulle opstå meningsforskelligheder  

 imellem parterne vedrørende forståelsen eller anvendelsen af bestemmelserne i  

 artikel 6, stk. 1 (b), og artikel 14, stk. 1 (b) i denne konvention, skal  

 udvalget efter anmodning af en af de pågældende parter forsøge at finde en  

 løsning på sådanne uoverensstemmelser.
 3. Udvalget skal drage omsorg for, at der udgives en  

 periodisk beretning, som indeholder fuldstændige oplysninger om de love og  

 forskrifter som er gældende på parternes område med hensyn til spørgsmål, som  

 omhandles i denne konvention.
4. Ethvert medlem af Det europæiske Råd, som har  

 ratificeret denne konvention, skal udpege en repræsentant til udvalget.
Andre  

 medlemmer af Rådet kan lade sig repræsentere ved en observatør, som har ret  

 til at tage ordet.
 5. Udvalget sammenkaldes af Det europæiske Råds  

 generalsekretær.
Udvalgets første møde skal finde sted inden udløbet af 3 måneder efter, at  

 det er nedsat.
Herefter skal det holde møde i det mindste hvert andet år.  

 Udvalget kan også sammenkaldes, når Rådets ministerudvalg anser det for  

 påkrævet.
Toårsfristen skal løbe fra den dag, det sidste møde afsluttes.
 6. Det stående Udvalgs meningstilkendegivelser og  

 henstillinger skal forelægges ministerudvalget.
 7. Det stående Udvalg fastsætter selv sin  

 forretningsorden.
 Almindelige bestemmelser.
 Artikel 25.
 Bestemmelserne i denne konvention skal ikke ændre noget i de bestemmelser  

 i parternes lovgivning, i tosidede eller flersidede traktater, konventioner  

 eller overenskomster, som allerede er i kraft, eller som måtte træde i kraft,  

 og som indrømmer en eller flere af de kontraherende parters statsborgere en  

 mere fordelagtig behandling.
 Artikel 26.
 1. Ethvert medlem af Det europæiske Råd kan ved  

 undertegnelsen eller ratifikationen af denne konvention tage forbehold  

 overfor særlige bestemmelser i konventionen, for så vidt en på dens område  

 gældende lov ikke er i overensstemmelse med den pågældende bestemmelse.  

 Forbehold af generel karakter skal derimod ikke kunne tages i medfør af  

 nærværende artikel.
 2. Ethvert forbehold, som er taget i medfør af denne  

 artikel, skal indeholde en kort fremstilling af den i betragtning kommende  

 lov.
3. Ethvert medlem af Rådet, som tager forbehold i  

 medfør af denne artikel, skal tilbagekalde forbeholdet, så snart  

 omstændighederne tillader det.
Et sådant tilbagekald sker ved meddelelse til  

 Rådets generalsekretær og skal have virkning fra den dag, meddelelsen  

 modtages.
Generalsekretæren skal underrette de undertegnende parter om  

 meddelelsens ordlyd.
 Artikel 27.
 En kontraherende part, som i medfør af denne konventions artikel 26 har  

 taget forbehold overfor en særlig bestemmelse i konventionen, kan ikke kræve,  

 at en anden part skal anvende den pågældende bestemmelse i videre udstrækning  

 end den førstnævnte part selv har akcepteret den.
 Artikel 28.
 1. I tilfælde af krig eller anden krisesituation, som  

 truer nationens eksistens, kan en kontraherende part træffe foranstaltninger,  

 som afviger fra de forpligtelser, der påhviler den efter denne konvention i  

 den udstrækning, som den foreliggende situation gør dette strengt nødvendigt,  

 og på betingelse af, at de trufne foranstaltninger ikke er stridende mod  

 vedkommende parts øvrige forpligtelser efter folkeretten.
2. En kontraherende part, som benytter sig af denne  

 adgang til at gøre undtagelser, skal holde Det europæiske Råds  

 generalsekretær fuldt underrettet om de trufne forholdsregler og begrundelsen  

 herfor.
Den skal ligeledes underrette Rådets generalsekretær, når de  

 pågældende forholdsregler er ophævet, og konventionens bestemmelser påny  

 anvendes fuldtud.
 Området for Konventionens anvendelse.
 Artikel 29.
 1. Denne konvention skal anvendes på de kontraherende  

 parters moderlande.
 2. Ethvert medlem af Rådet kan ved undertegnelsen  

 eller ratifikationen af denne konvention eller senere ved en meddelelse til  

 Det europæiske Råds generalsekretær erklære, at konventionen skal anvendes på  

 et eller flere områder, som angives i meddelelsen, og hvis internationale  

 forbindelser varetages af det pågældende medlem.
 3. En erklæring, som er afgivet i overensstemmelse med  

 det foranstående stykke, kan, for så vidt angår ethvert område, som er  

 angivet i denne, trækkes tilbage under iagttagelse af den fremgangsmåde, som  

 er foreskrevet i artikel 33 i denne konvention.
 4. Generalsekretæren skal underrette Rådets øvrige  

 medlemmer om enhver erklæring, som er afgivet overfor ham overensstemmende  

 med denne artikels stykker 2 og 3.
 Artikel 30.
 1. For så vidt denne konvention angår, betyder  

 »statsborgere« fysiske personer, som har statsborgerret i et af de  

 kontraherende lande.
 2. En kontraherende part skal ikke være forpligtet til  

 at lade statsborgere i et andet kontraherende land nyde godt af denne  

 konvention, såfremt de pågældende personer har deres sædvanlige opholdssted  

 på et område, der ikke hører ind under sidstnævnte parts moderland, og på  

 hvilket denne konvention ikke finder anvendelse.
 Bilæggelse af tvister.
 Artikel 31.
 1. Enhver tvist, som måtte opstå mellem de  

 kontraherende parter med hensyn til forståelsen eller anvendelsen af denne  

 konvention, skal forelægges Den internationale Domstol efter aftale mellem de  

 tvistende parter eller efter anmodning af en af disse, medmindre parterne  

 enes om en anden fremgangsmåde til fredelig bilæggelse.
 2. Når Den europæiske Konvention om fredelig  

 Bilæggelse af Tvister er trådt i kraft, skal deltagerne i denne anvende de  

 dem forpligtende forskrifter i nævnte konvention på enhver tvist, som måtte  

 opstå imellem dem med hensyn til nærværende konvention.
 3. En tvist, som er optaget til behandling  

 overensstemmende med de i foranstående stykker omhandlede fremgangsmåder,  

 skal omgående af de pågældende parter indberettes til Det europæiske Råds  

 generalsekretær, som uopholdeligt skal underrette de øvrige kontraherende  

 parter.
4. Hvis en af de tvistende parter undlader at opfylde  

 forpligtelser, som er fastsat i en afgørelse truffet af Den internationale  

 Domstol eller i en kendelse afsagt af en voldgiftsret, kan den anden part  

 indbringe sagen for Det europæiske Råds ministerudvalg.
Hvis udvalget anser  

 det for påkrævet, kan det fremsætte henstillinger med henblik på at sikre  

 gennemførelsen af den nævnte afgørelse eller kendelse.
Til vedtagelse af en  

 sådan henstilling kræves et flertal af to trediedele af de repræsentanter,  

 som er berettigede til at tage sæde i udvalget.
 Afsluttende bestemmelser.
 Artikel 32.
 Den protokol, som slutter sig til nærværende konvention, skal udgøre en  

 integrerende del af samme.
 Artikel 33.
1. Denne konvention kan først opsiges af en  

 kontraherende part efter, at der er forløbet 5 år fra den dag, vedkommende  

 part blev deltager i konventionen, og efter, at der forud er givet 6 måneders  

 varsel til Det europæiske Råds generalsekretær, som underretter de andre  

 parter.
Såfremt en part ikke benytter sig af denne opsigelsesret, skal den  

 derefter være bundet for tidsrum af 2 år ad gangen.
Konventionen kan i så  

 fald kun opsiges med 6 måneders varsel til udløbet af et sådant tidsrum.
 2. En sådan opsigelse frigør ikke den pågældende  

 kontraherende part fra dens forpligtelser ifølge denne konvention med hensyn  

 til nogen handling, som den måtte have foretaget før den dag, da opsigelsen  

 får virkning.
 3. På de samme betingelser skal en kontraherende part,  

 som ophører med at være medlem af Det europæiske Råd, ophøre med at være  

 deltager i denne konvention.
 Artikel 34.
1. Denne konvention er åben for undertegnelse af  

 medlemmer af Det europæiske Råd.
Den skal ratificeres.  

 Ratifikationsdokumenterne deponeres hos Det europæiske Råds generalsekretær.
 2. Denne konvention træder i kraft den dag, det femte  

 ratifikationsdokument deponeres.
 3. For så vidt angår en signatarmagt, som ratificerer  

 senere, træder konventionen i kraft den dag, ratifikationsdokumentet  

 deponeres.
 4. Generalsekretæren underretter samtlige Rådets  

 medlemmer om konventionens ikrafttræden og om navnene på de kontraherende  

 parter, som har ratificeret den, såvel som om forbehold, der måtte være  

 taget, og om efterfølgende deponering af ratifikationsdokumenter.
 Til bekræftelse heraf har nedenstående repræsentanter, som er behørigt  

 befuldmægtigede dertil, undertegnet nærværende konvention.
Udfærdiget i Paris den 13. december 1955 på engelsk og fransk, begge  

 tekster af lige gyldighed, i eet eksemplar, som deponeres i Det europæiske  

 Råds arkiv.
Generalsekretæren skal overgive signatarmagterne bekræftede  

 genparter.
For Kongeriget Belgiens regering:
P.
H.
Spaak.
For Kongeriget Danmarks regering:
 Ernst Christiansen.
For Den franske Republiks regering:
 Antoine Pinay.
For Forbundsrepublikken Tysklands regering:
v.
Brentano.
For Kongeriget Grækenlands regering:
 Spiro Theotoky.
For Den islandske Republiks regering:
 Kristinn Gudmundsson.
 For Irlands regering:
For Den italienske Republiks regering:
 Vittorio Badini.
For Storhertugdømmet Luxembourgs regering:
 Bech.
For Kongeriget Hollands regering:
J.
W.
Beyen.
For Kongeriget Norges regering:
 Halvard Lange.
 For Saars regering:
(i medfør af ministerudvalgets resolution Liam Cosgrave.
For Kongeriget Sveriges regering:
Under forbehold af ratifikation med den svenske Rigsdags samtykke.
K.
I.
Westman.
For Den tyrkiske Republiks regering:
N.
Menemencioglu.
For Det forenede Kongerige Storbritannien og Nord-Irlands regering:
Oversættelse PROTOKOL.
 ad artiklerne 1, 2, 3, 5, 6 stk. 1 (b), 10,  

 13 og 14 stk. 1 (b).
 ad artiklerne 1, 2, 3, 10, 11, 12, 13, 14,  

 15, 16, 17 og 20.
 ad artiklerne 1, 2 og 3.
De kontraherende parter skal ved udøvelsen af retten til udvisning handle  

 med hensynsfuldhed og herunder tage hensyn til de særlige forhold, som består  

 mellem medlemmerne af Det europæiske Råd.
De skal navnlig tage tilbørligt  

 hensyn til familieforhold og til varigheden af den pågældende persons ophold  

 på deres område.
 ad artiklerne 8 og 9.
 Artiklerne 8 og 9 i denne konvention skal ikke på nogen måde gribe ind i  

 forpligtelser, som følger af bestemmelserne i Haag-konventionen om  

 civilprocessen.
 ad artiklerne 10, 11, 12, 13, 14, 15 16 og  

 17.
 ad artiklerne 2, 11, 12, 13, 14, 15, 16, 17  

 og 25.
 ad artikel 26, stk. 1.
 De kontraherende parter skal kun gøre brug af deres ret til at tage  

 forbehold, for så vidt som de skønner, at vigtige bestemmelser i deres  

 lovgivning gør dette fornødent.
 ad artikel 29, stk. 1.
 ad artikel 29, stk. 2.
 Erhvert medlem af Det europæiske Råd, som afgiver en erklæring i medfør af  

 art. 29, stk. 2 i denne konvention, skal samtidig for så vidt angår ethvert i  

 erklæringen omhandlet område overgive Rådets generalsekretær de fortegnelser  

 over indskrænkninger, som omhandles i artikel 6, stk. 1, og artikel 14, stk.  

 1, såvel som de erklæringer, der måtte blive afgivet i medfør af artikel 12,  

 og de forbehold, der måtte blive taget i medfør af artikel 26 i denne  

 konvention.
 ad artikel 30.
 »Sædvanligt opholdssted« skal forstås overensstemmende med de  

 regler, som anvendes i det land, i hvilket den pågældende person er  

 statsborger.
 ad artikel 31, stk. 1.
 Kontraherende parter, som ikke har tiltrådt Den internationale Domstols  

 statut, skal træffe de forholdsregler, som er påkrævet for at få adgang til  

 domstolen.
 Danmark har i henhold til konventionens artikler 6 og 14 taget de  

 nedennævnte forbehold om dansk lovgivnings begrænsninger vedrørende  

 udlændinges adgang til at udøve ejendomsrettigheder og drive  

 erhvervsvirksomhed:
 ad artikel 6 stk. 1 (a).
 Ejendomskategorier forbeholdt danske statsborgere.
 Beskæftigelser udelukkende forbeholdt danske statsborgere.
 Beskæftigelsens art og den pågældende Begrænsningens art.
 lovbestemmelse.
 Beskæftigelseskategorier, hvor der kan dispenseres fra de gældende  

 begrænsninger.
Danmarks ratifikationsinstrument deponeredes den 9. marts 1961 hos  

 Europarådets generalsekretær i Strasbourg.
Konventionen, der tidligere er  

 ratificeret af Norge, træder i kraft den dag, det femte  

 ratifikationsinstrument deponeres.
 Udenrigsministeriet, den 27. maj 1961.
J.
O.
Krag.
