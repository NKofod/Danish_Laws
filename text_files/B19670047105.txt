 I medfør af § 20 i strandingslov nr. 103 af 10. april 1895 fastsættes  

 herved følgende vedrørende bjærgeløn m.v. for indbjærgning til dansk  

 territorium af bortdrevne sømærker tilhørende den danske stat eller en  

 fremmed stat, med hvilken Danmark har indgået aftale om udlevering af  

 sømærker.
 § 1.  Ved sømærker forstås i denne bekendtgørelse al  

 flydende afmærkning med eventuel vedhængende fortøjning, der tjener til  

 vejledning for skibsfarten.
 § 2.  Bjærgelønnen for bortdrevne sømærker beregnes på  

 grundlag af sømærkets genanskaffelsesværdi, idet der kun foretages en  

 reduktion af denne værdi, såfremt det bjærgede materiel er væsentligt  

 forringet på grund af beskadigelse eller slid.
 Stk. 2.  Bjærgelønnen fastsættes efter følgende tarif:
 15 pct. af de første 1.000 kr. af sømærkets værdi.
 10 pct. af de næste 2.000 kr. - sømærkets værdi.
8 pct. af de næste 4.000 kr. - sømærkets værdi 6 pct. af de næste 8.000 kr. - sømærkets værdi.
 4 pct. af de næste 16.000 kr. - sømærkets værdi.
 2. pct af resten af sømærkets værdi.
Stk. 3.  Udover denne bjærgeløn vil der under særlige  

 omstændigheder kunne ydes bjærgeren et skønsmæssigt beløb til dækning af  

 dokumenteret tab ved bjærgningen, f.eks. ødelagte bugserredskaber,  

 beskadigelse af skib eller tabt arbejdsfortjeneste.
Dette beløb samt  

 bjærgelønnen vil dog ikke kunne overstige værdien af det bjærgede sømærke.
 Stk. 4.  Bjærgelønnen kan kun udbetales, såfremt det  

 bjærgede sømærkemateriel er indbragt til et sikkert sted og sikret således,  

 at det ikke kan drive til søs.
 Stk. 5.  Bjærgeløn betales ikke for sømærker, der  

 bjærges af skibe tilhørende staten.
 Stk. 6.  Havneafgift betales ikke og oplagspenge kun,  

 for så vidt sådanne kræves for anbringelse i ikke-statslige lagre.
 § 3.  Meddelelsen om bjærgede sømærker sendes til  

 Fyrdirektoratet, København, eller til nærmeste politimyndighed.
 Stk. 2.  Meddelelsen bør såvidt muligt indeholde  

 oplysninger om sømærkets art, udseende, herunder farver, eventuelle  

 kendingsmærker, bjærgerens navn og adresse, samt eventuelle yderligere  

 oplysninger om bjærgningsarbejdets udførelse.
 § 4.  Bjærgeløn m.v. fastsættes af Fyrdirektoratet.
 Stk. 2.  Udbetaling af det beløb, der herefter tilkommer  

 bjærgeren, foretages ved Fyrdirektoratets foranstaltning.
 § 5.  Denne bekendtgørelse træder i kraft den 1.  

 januar 1968.
 Stk. 2.  Bekendtgørelse nr. 14 af 17. januar 1942 om  

 fastsættelse af bjærgelønnen m.v. for bortdrevne danske sømærker,  

 bekendtgørelse nr. 36 af 11. marts 1904 om fastsættelse af bjærgelønnen m.v.  

 for bortdrevne sømærker tilhørende det tyske rige, der indbjærges til den  

 danske stats territorium, og bekendtgørelse nr. 340 af 7. juni 1919 om  

 fastsættelse af bjærgelønnen m.v. for bortdrevne sømærker tilhørende den  

 svenske regering, der indbjærges til den danske stats territorium, ophæves.
 Justitsministeriet, den 18. december  

 1967.
K.
Axel Nielsen.
 /Boye.
