Til samtlige kommunalbestyrelser og amtsråd Nye regler Med hjemmel i byggelovens § 31 A har Byggestyrelsen fastsat regler om  

 kontrol og vedligeholdelse af større varmeanlæg.
Ordningen trådte ikraft 1.  

 april 1981 og omfattede fra starten kun oliefyrede varmeanlæg med en indfyret  

 effekt på mere end 120 kW.
Med virkning fra 1. oktober 1984 udvidedes  

 ordningen til også at omfatte gasfyrede varmeanlæg med en indfyret effekt på  

 mere end 120 kW.
Med virkning fra den 1. januar 1987 udvides ordningen til  

 også at omfatte fjernvarmeforsynede varmeanlæg i større ejendomme.
I  

 forbindelse hermed har Byggestyrelsen udarbejdet bekendtgørelse nr. 748 af  

 23. oktober 1986, der vedlægges i et antal eksemplarer.
Bekendtgørelsen  

 træder i kraft den 1. januar 1987. Samtidig hermed ophæves bekendtgørelse nr.  

 438 af 16. august 1984 om kontrolmåling, justering og rensning af større  

 olie- og gasfyrede varmeanlæg m.v.
Også fjernvarme Fra 1. januar 1987 er som nævnt også fjernvarmeforsynede varmeanlæg i  

 større ejendomme omfattet af varmekonsulentordningen (VKO). Af nævnte  

 bekendtgørelses § 4 fremgår således, at ejeren af en fjernvarmeforsynet  

 ejendom med et fjernvarmeopvarmet etageareal på mere end 1500 m¥ pr.  

 fjernvarmestik skal træffe aftale med en varmekonsulent om periodisk kontrol  

 af det fjernvarmeforsynede varmeanlæg.
Omfanget af varmekonsulentens  

 gennemgang af det fjernvarmeforsynede varmeanlæg i forbindelse med det  

 periodiske kontrolbesøg svarer til det, der hidtil har været gældende for  

 større olie- og gasfyrede varmeanlæg.
Andre ændringer For så vidt angår større olie- og gasfyrede varmeanlæg medfører  

 bekendtgørelsen kun en enkelt ændring.
Ifølge bekendtgørelsens § 3, stk. 2 er  

 olie- og gasfyrede varmluftsaggregater af klasse A, jfr.
DS 2187 om  

 oliefyrede luftvarmere med tvangscirkulation af luft, ikke længere omfattet  

 af kravet om periodisk kontrol.
De nævnte varmluftsaggregater er dog stadig  

 omfattet af bestemmelsen i bekendtgørelsens § 2 om kontrol inden  

 ibrugtagning.
Generelle regler Reglerne skal sikre, at der foretages systematisk drift og  

  vedligeholdelse af større olie- og gasfyrede varmeanlæg samt  

 fjernvarmeforsynede varmeanlæg i større ejendomme.
For at gennemføre dette er  

 der pålagt ejere/brugere forskellige pligter i henhold til bekendtgørelsen.
 Ordningen gælder også for kommunalt og amtskommunalt ejede bygninger.
 Som ejer eller bruger skal man træffe aftale med en registreret  

  varmekonsulent om mindst en årlig gennemgang af anlægget.
 I denne forbindelse skal det bemærkes, at en registreret varmekonsulent  

 ikke nødvendigvis skal være ansat i et varmekonsulentfirma, men konsulenten  

 kan være en af kommunen eller af en privat bygningsejer ansat konsulent.  

 Dette er dog under forudsætning af, at konsulenten er registreret i henhold  

 til registreringsordningen for varmekonsulenter.
 Man skal endvidere sørge for, at der føres en driftsjournal, hvori alle  

 væsentlige oplysninger om anlægget skal noteres.
 Såfremt det af driftsjournalen, eller af konsulentens gennemgang fremgår,  

 at anlægget ikke fungerer tilfredsstillende, skal de fornødne  

 foranstaltninger sættes i værk for at bringe anlægget i god driftstilstand.
 Betalingen for varmekonsulentens ydelser er fastsat i et af Byggestyrelsen  

 godkendt takstregulativ.
I lighed med ordningen, der gælder for mindre oliefyringsanlæg, kan der  

 opstå den situation, at en ejer/bruger af et større fyringsanlæg ikke ønsker  

 at indgå på vilkårene fastsat i bekendtgørelsen.
Dette kan ske dels ved, at  

 den i bekendtgørelsens § 4 krævede aftale slet ikke indgås, dels ved at de i  

 bekendtgørelsen fastsatte foranstaltninger ikke udføres.
Det skal i denne  

 forbindelse understreges, at der ved en effektiv gennemførelse af ordningen,  

 vil blive tale om betydelige energibesparelser.
Det betragtes derfor som  

 værende af stor vigtighed, at alle de af ordningen omfattede anlæg kommer ind  

 under ordningen.
Sanktioner Det har siden ordningens start været hensigten, at man via information  

 skulle få de pågældende ejere/brugere til at tilslutte sig ordningen.
Det  

 skal dog i denne forbindelse oplyses, at der er hjemmel til for kommunerne at  

 benytte byggelovens almindelige sanktionsbestemmelser.
Kontrol af energiøkonomi på installationstidspunktet Samtidig med at varmekonsulentordningen blev udvidet til også at gælde for  

 større gasfyrede varmeanlæg, skete der en indarbejdning af et EF-direktiv om  

 ydeevne i større varmeproducerende anlæg, der anvendes til rumopvarmning  

 eller produktion af varmt vand.
Ifølge EF-direktivet skal varmeproducerende  

 anlægs energiøkonomi kontrolleres på installationstidspunktet såfremt  

 anlægget ikke er underkastet kontrol på fabrikationsstadiet.
Indarbejdningen  

 af EF-direktivet er sket ved i bekendtgørelsens § 2 at fastsætte, at ejeren  

 af et nyt olie- eller gasfyret varmeanlæg med en indfyret effekt på mere end  

 120 kW (nedre brændværdi), forinden ibrugtagningen, skal lade en  

 varmekonsulent kontrollere om anlægget opfylder de energimæssige krav i  

 bygningsreglementet.
 Til brug for bygningsmyndighedens behandling af en byggesag vedrørende  

 installering af et nye olie- eller gasfyret varmeanlæg, skal ejeren oplyse  

 bygningsmyndigheden om resultatet af varmekonsulentens gennemgang af  

 varmeanlægget, jfr. bekendtgørelsens § 2, stk. 2. Til dette formål har  

 Byggestyrelsen udarbejdet en blanket, af hvilken et eksemplar vedlægges.  

 Kommunerne bør i deres egenskab af bygningsmyndighed være opmærksomme på, at  

 disse blanketter i udfyldt stand indsendes efter varmekonsulentens  

 gennemgang.
 Større fjernvarmeforsynede varmeanlæg er jfr. bekendtgørelsens § 2 ikke  

 omfattet af kravet om kontrol af anlæggets energiøkonomi inden ibrugtagning.
Anlæg under 120 kW Med hensyn til olie- eller gasfyrede anlæg mellem 60 kW og 120 kW skal  

 kedler og oliebrændere jfr. bygningsreglementets kap. 10.2.2, stk. 3 og stk.  

 4 være godkendt af Byggestyrelsen. Ændringerne fremgår af tillæg 2 til  

 bygningsreglementet af 1982 og trådte i kraft den 15. december 1984.
Konvertering til gas Overgang fra fyring med fast eller flydende brændsel til gasfyring vil i  

 visse tilfælde være at sidestille med installering af et nyt varmeanlæg og  

 dermed være omfattet af bekendtgørelsens § 2. Såfremt overgangen fra  

 eksempelvis oliefyret til gasfyret varmeanlæg indebærer udskiftning af såvel  

 brænder som kedel vil en sådan udskiftning være omfattet af bekendtgørelsens  

 § 2 under forudsætning af, at anlægget er større end 120 kW (nedre  

 brændværdi).
Eventuel byggesagsbehandling Vejledende for om overgang til gasfyring for anlæg større end 120 kW  

 kræver byggesagsbehandling er, om der i forbindelse med overgangen finder  

 væsentlige bygningsmæssige ændringer sted.
Der kan her eksempelvis være tale  

 om bygningsmæssige ændringer i kedelrummet, ombygning af eksisterende  

 skorsten, opførelse af ny skorsten samt væsentlige ændringer af varme- og  

 varmtvandsanlægget.
En udskiftning af såvel brænder som kedel vil efter  

 Byggestyrelsens opfattelse, tillige betyde en væsentlig ændring af varme- og  

 varmtvandsanlægget, og dermed kræve byggesagsbehandling.
Ny VKO-pjece Byggestyrelsen har i forbindelse med udvidelsen af VKO ladet udarbejde en  

 informationspjece, som vil blive udsendt så snart den er færdigtrykt.
Tidligere retningslinier Nærværende cirkulæreskrivelse opsamler de retningslinier som tidligere er  

 givet ved cirkulæreskrivelser af h.h.v. 30. marts 1981 og 2. oktober 1984,  

 som hermed ophæves.
