 Fra 1. januar 1985 udfærdiges pas til danske statsborgere, der ikke er  

 bosiddende i Grønland eller på Færøerne på pasblanketter, der er udformet i  

 overensstemmelse med EF-resolutionen af 23. juni 1981.
 I den anledning er der foretaget en række ændringer i pascirkulæret.
Nogle eksemplarer af ændringscirkulæret vedlægges.(* 1) Til cirkulæret knyttes følgende kommentarer:
 § 1,  pkt. 1.:
Ændringen vedrører fotografiets størrelse og farve.
Pasbilledet skal være  

 sort/hvidt.
Der bør, såfremt billedet omtrent men ikke præcist opfylder  

 mål-kravene, ske tilklipning ved paskontorets foranstaltning.
Et fotografi,  

 der er så stort, at det efter tilklipning ikke har karakter af et  

 brystbillede, bør afvises.
Det samme gælder et fotografi, der er for lille,  

 således at det ikke fuldstændigt kan dække klæbefeltet i pasblanketten.
 § 1,  pkt. 2:
Udformningen af de nu benyttede pasblanketter gør det ikke muligt at  

 anføre rettelser i navnet i navnerubrikkerne på side 2. Rettelser må derfor  

 ske ved overstregning på side 2 og påtegning på side 5. Af hensyn til  

 klarheden rettes altid hele den pågældende rubrik.
Hvis der skal ske rettelse  

 i både rubrik 1 og 2 overstreges begge rubrikker og på side 5 anføres  

 indholdet af rubrik 1 og indholdet af rubrik 2 med de nu benyttede navne.
 Hele underskriften på side 2 overstreges og indehaveren underskriver med  

 de nu benyttede navn på side 5.
 § 1,  pkt. 3:
 Ændringen af bestemmelsen består i en tilføjelse om forevisning af  

 personnummerbevis eller lignende. Ændringen er en følge af, at barnets  

 personnummer nu skal anføres i pasblanketten (rubrik 15, pkt. 4a).
 Ved optagelse af børn i passet forsynes passet med dateret påtegning.  

 Påtegningen anføres i rubrik 15 umiddelbart under børnenes data.
 § 1,  pkt. 4.:
 Ændringen skyldes udformningen af den ny pasblanket, hvori pasindehaverens  

 navn anføres på side 2.
 § 1,  pkt. 5:
Nationaliteten er ikke længere trykt i passet.
Rubrik 3 skal derfor  

 udfyldes i hvert enkelt tilfælde.
Hårfarve skal ikke længere anføres i passet. Øjenfarven skal nu skrives  

 ind i passet på dansk, engelsk og fransk.
Der kan som hidtil om fornødent  

 anvendes kombinationer af 2 af de anførte farver.
Af pladshensyn kan det i  

 disse tilfælde blive nødvendigt at lade den franske tekst udgå.
 § 1,  pkt. 6:
De ny pas indeholder et selvklæbende felt på side 2, hvori fotografiet  

 efter eventuel tilklipning anbringes.
Stempling af fotografiet skal nu ske  

 med prægestempel.
Prægestemplet anbringes delvis i rubrik 9.
 § 1,  pkt. 7:
 Ved ændringen præciseres alene, at underskriften skal anføres i rubrik 9.
 § 1,  pkt. 8:
 Der er tilføjet angivelse af den rubrik, hvori indehaverens underskrift  

 skal være påført passet.
 § 1,  pkt. 9:
 Gebyrerne for pas er uændrede siden justitsministeriets bekendtgørelse nr.  

 521 af 18. oktober 1984 og cirkulærskrivelse af 26. oktober 1984.
Det nedsatte gebyr for pas til unge og ældre opretholdes, men  

 omslagsfarven er nu den samme uanset gebyret.
Af regnskabsmæssige grunde har  

 pasblanketterne derfor et »A«-nummer eller et »B«-nummer.
 De særlige færøske pas og de nye grønlandske pas vil med hensyn til  

 passets systematik m.v. blive udformet svarende til ovennævnte pasblanketter.  

 I en overgangsperiode vil de hidtidige pasblanketter dog blive anvendt.  

 Cirkulæret vil derfor først senere blive sat i kraft for Færøerne og  

 Grønland.
 Det bemærkes endelig, at pascirkulærets § 23 er uændret, hvorfor det  

 fortsat er den passøgendes højde med fodtøj, der angives i passet (side 3,  

 rubrik 12).
 Justitsministeriet, den 19. december  

 1984.
Erik Ninn-Hansen /Chr.
Trønning Til samtlige politimestre og politidirektøren i København.
