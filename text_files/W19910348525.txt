 En kursist ville have en daglig transport fra sin bopæl til og fra  

 kursuscentret på over 120 km.
 Hun blev tilbudt at bo på hotel, men foretrak at bo i eget sommerhus i  

 nærheden af kursuscentret.
 Nævnet fandt, at kursisten var berettiget til kost og logi, idet  

 indkvartering i eget sommerhus må ligestilles med indkvartering uden for egen  

 bopæl.
 En kursist klagede over, at Efteruddannelsesudvalget havde tiltrådt et  

 kursuscenters afgørelse om, at hun ikke var berettiget til tilskud til kost  

 og logi under deltagelse i et arbejdsmarkedsuddannelseskursus på  

 kursuscenteret.
Kursisten anførte, at hun under kurset var indkvarteret i eget sommerhus,  

 fordi transporten fra hendes hjem ville udgøre 127 km. hver vej.
Hun blev  

 tilbudt at bo på hotel, men foretrak at bo i eget sommerhus, hvorved hun  

 pådrog sig udgifter til dobbelt husførelse.
 Kursuscentret og Efteruddannelsesudvalget anførte, at tilskud kun kan ydes  

 til kursister, der har været indkvarteret uden for egen bopæl, og at  

 indkvartering i eget sommerhus er at sidestille med egen bopæl.
 Ankenævnet lagde til grund, at kursisten under sin deltagelse i det  

 omhandlede kursus ville have en daglig transport fra sin bopæl til og fra  

 kursuscentret på over 120 km.
 Nævnet fandt, at indkvartering i eget sommerhus måtte ligestilles med  

 indkvartering uden for egen bopæl.
 Kursisten var derfor berettiget til det søgte tilskud til kost og logi  

 under sin deltagelse i det omhandlede kursus, jf. § 20, stk. 1 og 3, i  

 Arbejdsministeriets bekendtgørelse nr. 887 af 28. december 1989.
 Nævnet ændrede således Efteruddannelsesudvalgets afgørelse.
