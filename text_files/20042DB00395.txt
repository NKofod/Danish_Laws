Betænkning afgivet af Sundhedsudvalget den 8. juni 2005 Betænkning over Forslag til folketingsbeslutning om en  

 national handlingsplan for ældre medicinske patienter [af Lone Møller (S) m.fl.] 1. Udvalgsarbejdet Beslutningsforslaget blev fremsat den 18. marts 2005 og var til  

 1. behandling den 28. april 2005. Beslutningsforslaget blev efter 1.  

 behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 5 møder.
Spørgsmål Udvalget har stillet 2 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller beslutningsforslaget til  

  

 forkastelse.
 Venstres medlemmer af udvalget bemærker, at Venstre ønsker at  

 sikre den bedst mulige behandling af de ældre medicinske patienter.
 Siden 2001 har regeringen givet et væsentligt løft til den  

 indsats, som der virkelig var behov for såvel over for de kirurgiske  

 patienter  

 som over for de medicinske patienter og i særdeleshed over for de ældre  

 medicinske patienter.
 Sygehusvæsenet har fået tildelt 3 mia. kr. til bl.a.  

 meraktivitet, og dette har motiveret til, at væsentligt flere medicinske  

 patienter end de ældre medicinske patienter er blevet behandlet, samtidig med  

 at belægningsprocenten på de medicinske afdelinger er faldet.
Regeringen og DF har afsat midler til en øget indsats på  

 specifikke medicinske områder som bl.a. demensområdet og diabetesområdet.
Der  

 er via  

 kvalitetsmodellen sat fokus  

 på genoptræningsområdet, og den elektroniske medicinprofil er blevet  

 implementeret.
 Herudover er der afsat 105 mio. kr. i hvert af årene 2005 og  

 2006 til en øget specifik indsats til geriatri og genoptræning samt  

 influenzavaccination af ældre.
 Der er afsat midler til et forsøgsprojekt vedrørende  

 sundhedscentre og til forsøg med forebyggende sundhedsfremmende indsats.
 Kommunalreformen vil på sundhedsområdet give et mere entydigt  

 ansvar for sundhedsfremme og koordination af bl.a. den helhedsorienterede  

 indsats mellem kommune og sygehusvæsen, bl.a. vedrørende de ældre medicinske  

 patienter.
 Der er mange aktiviteter i gang, og der er sat fokus på de ældre  

 medicinske patienter.
 Set i lyset af regeringens indsats og kommunalreformens entydige  

 præcisering af myndighedsansvar over for borgerne også på sundhedsområdet  

 finder  

 Venstre, at der ikke aktuelt er behov for at etablere en national  

 handlingsplan, som vil virke bureaukratisk og forstyrrende på de mange  

 initiativer,  

 som allerede er iværksat, og som skal til at virke.
Venstre vil følge udviklingen og måle effekten af tiltagene.
Der  

 er således ikke aktuelt behov for udarbejdelse af en national handlingsplan  

 for  

 de ældre medicinske patienter.
 Dansk Folkepartis medlemmer af udvalget bemærker, at det er  

 Dansk Folkepartis vurdering, at det i beslutningsforslaget ikke er  

 tilstrækkeligt  

 belyst, hvorledes de økonomiske konsekvenser vil blive, såfremt  

 beslutningsforslaget  

 vedtages.
 Men det er Dansk Folkepartis holdning, at  

 patientbehandlingsforløbet for de ældre medicinske patienter bør prioriteres  

 bedre, og vi kan tilslutte os, at vi som mål arbejder frem mod en national  

 handlingsplan for denne gruppe patienter.
 Dansk Folkeparti har medvirket til at tilføre ekstra midler  

 gennem en årrække til geriatrien, lungesygdommen KOL, influenzavaccinationer,  

 genoptræning, hensigtsmæssig medicinanvendelse, akutsengestuer og de demente.
 Med disse økonomiske tiltag har Dansk Folkeparti været med til  

 at forebygge, at ældre medicinske patienter er blevet indlagt, men vi er klar  

 over, at det i fremtiden kan gøres endnu bedre.
 Det skal endvidere bemærkes, at de allerede bevilgede økonomiske  

 ressourcer desuden vil fortsætte i en årrække fremover.
 Yderligere vil den kommende strukturreform medvirke til, at kommunerne  

 får et større ansvar for opgaverne på sundhedsområdet, herunder genoptræning  

 uden for sygehusregi.
 Det er Dansk Folkepartis intention, at der også på den baggrund  

 vil ske en minimering af hospitalsindlæggelser, også set i relation til de  

 forskellige livsstilssygdomme.
 Dansk Folkeparti kan på den baggrund ikke tilslutte sig  

 forslaget trods de gode intentioner.
Det Radikale Venstres medlemmer af udvalget bemærker, at Det  

 Radikale Venstre er positiv over for sigtet i beslutningsforslaget, nemlig at  

 sikre, at de kommende års realvækst og indsats i sundhedsvæsenet også kommer  

 de  

 ældre medicinske patienter til gode.
Det Radikale Venstre deler i vid  

 udstrækning analysen af problemerne på landets medicinske afdelinger med  

 bl.a.  

 manglende behandlingskapacitet, underbemanding og skiftende personale.
Det  

 Radikale Venstre finder dog grundlæggende, at det ville være uklogt at  

 søsætte  

 en sådan national handlingsplan nu, hvor vi netop står foran at skulle  

 gennemføre en strukturreform, der har til hensigt at styrke indsatsen ikke  

 mindst til gavn for de ældre medicinske patienter.
Ambitionen om at sikre de  

 medicinske patienter et sammenhængende patientforløb, som den kommer til  

 udtryk  

 i beslutningsforslaget, er også et af omdrejningspunkterne i  

 strukturreformen.
 Den nye reform sætter i det hele taget kommunerne i en langt  

 mere central rolle, hvilket gerne skulle føre til bl.a. den udbygning af den  

 sundhedsfremmende indsats i ældreplejen, som efterlyses i  

 beslutningsforslaget.  

 Man kan dog tvivle på, i hvor høj grad kommunerne vil kunne gennemføre denne  

 udbygning, reformens samlede økonomi taget i betragtning.
 Hele personaleområdet kalder dybest set på en selvstændig  

 analyse, idet problemerne med at rekruttere og fastholde kvalificeret  

 personale  

 ikke alene er knyttet til afdelinger og specialer, men i høj grad også er  

 geografisk  

 betingede.
Det Radikale Venstre noterer sig i den forbindelse, at  

 regeringen i maj 2005 stod fadder til rapporten »Evaluering af takststyring i  

 sundhedsvæsenet«.
Heri fastslås det, at »indførelsen af den statslige  

 aktivitetspulje er således ikke sket på bekostning af de medicinske  

 patienter«.  

 Det Radikale Venstre havde gerne set en uafhængig undersøgelse af det  

 spørgsmål, men tager her og nu konklusionen til efterretning.
Endelig er der grund til at bekræfte, at nationale  

 handlingsplaner har vist sig at være et godt og effektivt middel på såvel  

 kræft- som hjerteområdet.
Men for mange deltaljerede handlingsplaner kan  

 frarøve regionerne og kommunerne muligheden for at tilpasse deres løsninger  

 fleksibelt og i overensstemmelse med de lokale forhold  og i dette  

 tilfælde  

 før de overhovedet har fået etableret sig og er kommet i stand.
 Et  

  

 mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse uændret.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Karen Hækkerup (S)   

 Lone Møller (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

  

 Frank Aaen (EL) Tjóðveldisflokkurin , Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 30 Bilagsnr.
Titel 1 Meddelelse om tidspunkt for afgivelse af betænkning 2 1. udkast til betænkning 3 Nyt tidspunkt for afgivelse af betænkning 4 2. udkast til betænkning 5 3. udkast til betænkning Oversigt over spørgsmål og svar vedrørende B 30 Spm.nr.
