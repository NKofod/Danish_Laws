Ændringsforslag stillet den 4. maj 2001  

 uden for betænkningen Ændringsforslag til 2. behandling af Forslag til museumslov [af  

 kulturministeren (Elsebeth Gerner Nielsen)] Af	Kim Behnke (UP):
Til §§ 41 og 42 12) Paragrafferne affattes således:
» Stk. 2. Samlingen omfatter bl.a. de danske kronregalier,  

 det vil sige to kongekroner, scepteret, rigssværdet og rigsæblet  

 samt kronjuvelerne.
Den består også af en lang række  

 kongelige skatte, der bl.a. omfatter malerier, porcelæn, glas og  

 møbler.
 Stk. 3. Samlingen kan hverken afhændes helt eller  

 delvis, men der kan i særlige tilfælde ske udveksling af  

 genstande mellem denne samling og statens kunstsamlinger.
Stk. 4. Samlingen anbringes så vidt muligt bag glas  

 og gitter, således at samlingen kan beskues af offentligheden.
Dele af  

 samlingen kan opbevares og benyttes på Amalienborg.
Stk. 5. Samlingen bestyres af den minister, hvorunder  

 kulturelle anliggender sorterer, samt en af regenten udpeget person.
Denne  

 bestyrelse udpeger en direktør for samlingen.
§ 42. Loven træder i kraft den 1. juli 2001. Samtidig  

 ophæves kongelig resolution af 14. juni 1854 om De Danske Kongers  

 Kronologiske Samling på Rosenborg og lov om museer m.v., jf.  

 lovbekendtgørelse nr. 739 af 17. juli 2000. Lovens tilskudsordninger,  

 jf. §§ 15 og 16, har dog først virkning fra 1. januar 2002. Indtil da  

 opretholdes de hidtidige tilskudsordninger, jf. §§ 12, 13, 20, 29, 34 og 35 i  

 lov om museer m.v., jf. lovbekendtgørelse nr. 739 af 17. juli 2000. §  

 26, stk. 4-7, har først virkning fra 1. januar 2003. Indtil da  

 opretholdes de hidtidige finansieringsprincipper for den arkæologiske  

 undersøgelsesvirksomhed, jf. § 26, stk. 3, i lov om museer m.v., jf.  

 lovbekendtgørelse nr. 739 af 17. juli 2000.« [Modernisering af reglerne for De Danske Kongers  

 Kronologiske Samling og ændring af ikrafttrædelsesbestemmelser  

 m.v.] Bemærkninger Til nr. 12 Forslagsstilleren har tidligere gennem §  

 20-spørgsmål søgt at få kulturministeren til at  

 modernisere reglerne vedrørende De Danske Kongers Kronologiske Samling  

 på Rosenborg, således at en række gamle og utidssvarende  

 bestemmelser kan ophæves.
 Kulturministeren har senest ved besvarelse af §  

 20-spørgsmål nr. 1407 henvist til, at L 152, jf. § 42, ikke  

 medfører ændringer i hidtil gældende særlige regler  

 for De Danske Kongers Kronologiske Samling på  Rosenborg.
 Med ændringsforslagene foreslås en  

 modernisering af de pågældende regler.
