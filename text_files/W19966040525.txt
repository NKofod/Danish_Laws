Adoption.
Kriminalitet Samrådet afslog videre forundersøgelse med  

 henblik på godkendelse til udenlandsk barn nr. 2, idet  

 ansøgerinden var straffet.
Det fremgik af de indhentede straffeoplysninger, at  

 ansøgerinden i tiden 31. marts 1993 til 10. april 1994 havde  

 begået underslæb og mandatsvig op sin arbejdsplads.  

 Ansøgerinden havde endvidere begået underslæb i den  

 grundejerforening, hvor hun var kasserer.
Der var tale om et samlet  

 beløb på 475.000 kr.
Pengene var på ansøgningstidspunktet  

 tilbagebetalt, og ansøgerinden havde udstået sin idømte  

 straf på ulønnet samfundstjeneste i 200 timer.
Endvidere havde  

 ansøgerinden fået et nyt arbejde, og familiens økonomi  

 var stabiliseret.
Adoptionsnævnet fandt ikke, at ansøgerindens  

 kriminelle forhold i sig selv var til hinder for, at ansøgerne kunne  

 godkendes som adoptanter.
Det blev derfor besluttet, at  

 forundersøgelsen skulle fortsættes med henblik på ny  

 afgørelse i 1. instans.
