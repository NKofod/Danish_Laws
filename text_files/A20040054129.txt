Bekendtgørelse  

 af lov om svangerskabsafbrydelse og  

  

 fosterreduktion Herved bekendtgøres lov om svangerskabsafbrydelse og  

 fosterreduktion, jf. lovbekendtgørelse nr. 762 af 11. september 2002, med de  

 ændringer, der følger af lov nr. 435 af 10. juni 2003.
 Den bekendtgjorte lovtekst gælder  

 først fuldt ud fra den 1. juli 2004, jf. § 3, stk. 1, 1. pkt., i  

 lov  

 nr. 435 af 10. juni 2003, der gengives i bekendtgørelsens slutning.
Kapitel 1 Betingelser for svangerskabsafbrydelse § 1.  

  

 En  

 kvinde kan uden tilladelse få sit svangerskab afbrudt, hvis indgrebet kan  

 foretages inden udløbet af 12. svangerskabsuge og kvinden, efter at reglerne  

 i  

 § 8 er iagttaget, fastholder sit ønske om svangerskabsafbrydelse.
 § 2.  

  

 Selv om 12. svangerskabsuge er udløbet, kan en kvinde uden særlig tilladelse  

 få  

 sit svangerskab afbrudt, hvis indgrebet er nødvendigt for at afværge fare for  

 hendes liv eller for en alvorlig forringelse af hendes legemlige eller  

 sjælelige  

 helbred, og denne fare er udelukkende eller ganske overvejende lægeligt  

 begrundet.
 § 3.  

  

 Er  

 12. svangerskabsuge udløbet, kan en kvinde få tilladelse til  

 svangerskabsafbrydelse, hvis:
1)  

 	  

 svangerskabet,  

 fødslen eller omsorgen for barnet medfører fare for forringelse af kvindens  

 helbred på grund af foreliggende eller truende legemlig eller sjælelig sygdom  

 eller svækkelsestilstand eller som følge af hendes øvrige livsforhold, 2)  

 	  

 graviditeten skyldes  

 omstændigheder som nævnt i straffelovens § 210 eller §§ 216-224, 3)  

 	  

 der er fare for, at  

 barnet på grund af arvelige anlæg eller beskadigelse eller sygdom i  

 fostertilstanden vil få en alvorlig legemlig eller sjælelig lidelse, 4)  

 	  

 kvinden på grund af  

 legemlig eller sjælelig lidelse eller svag begavelse ikke formår at drage  

 omsorg for barnet på forsvarlig måde, 5)  

 	  

 kvinden på grund af  

 ung alder eller umodenhed ikke for tiden formår at drage omsorg for barnet på  

 forsvarlig måde, eller 6)  

 	  

 svangerskabet,  

 fødslen eller omsorgen for barnet må antages at ville medføre en alvorlig  

 belastning af kvinden, som ikke kan afværges på anden måde, således at det af  

 hensyn  

 til kvinden, til opretholdelsen af hjemmet eller omsorgen for familiens  

 øvrige  

 børn må anses for påkrævet, at svangerskabet afbrydes.
Ved afgørelsen tages  

 hensyn til kvindens alder, arbejdsbyrde og personlige forhold i øvrigt samt  

 til  

 familiens boligmæssige, økonomiske og helbredsmæssige forhold.
 Stk. 2.  

  

 Tilladelse  

 til svangerskabsafbrydelse må kun gives, hvis de forhold, der begrunder  

 ansøgningen herom, har en sådan vægt, at det findes berettiget at udsætte  

 kvinden for den forøgede helbredsmæssige risiko, som indgrebet nu indebærer.
 Stk. 3.  

  

 Må fosteret  

 antages at være levedygtigt, kan tilladelse til svangerskabsafbrydelse kun  

 gives, såfremt de i stk. 1, nr. 3, nævnte omstændigheder med afgørende  

 vægt taler for det.
Kapitel 1 A Betingelser for fosterreduktion § 3 a.  

  

 En kvinde, der er gravid med  

 flere fostre, kan uden særlig tilladelse få reduceret antallet af fostre,  

 hvis  

 indgrebet kan foretages inden udløbet af 12. svangerskabsuge og væsentligt  

 formindsker en risiko for, at kvinden spontant vil abortere alle fostre, at  

 et  

 eller flere fostre som følge af for tidlig fødsel ikke vil være levedygtige  

 eller vil få en alvorlig legemlig eller sjælelig lidelse, at der vil opstå  

 fare  

 for kvindens liv, eller at kvindens legemlige eller sjælelige helbred vil  

 blive  

 væsentligt forringet.
 Stk. 2.  

  

 Er 12. svangerskabsuge udløbet,  

 kan en kvinde i de i stk. 1 nævnte tilfælde få tilladelse til  

 fosterreduktion, hvis der foreligger særlige omstændigheder.
 Stk. 3.  

  

 Uden for de i stk. 1 nævnte  

 tilfælde kan en kvinde få tilladelse til at få reduceret antallet af fostre,  

 hvis der er risiko for, at fosteret på grund af arvelige anlæg eller  

 beskadigelse eller sygdom i fostertilstanden vil få en alvorlig legemlig  

 eller  

 sjælelig lidelse.
 Stk. 4.  

  

 Må fosteret i de i stk. 2  

 og 3 nævnte tilfælde antages at være levedygtigt, kan tilladelse til  

 fosterreduktion kun gives, hvis de i stk. 3 nævnte omstændigheder med  

 afgørende vægt taler for det.
 § 3 b.  

  

 Selv om 12. svangerskabsuge er udløbet, kan en kvinde uden tilladelse få  

 reduceret antallet af fostre, hvis indgrebet er nødvendigt for at afværge  

 fare  

 for hendes liv eller for en alvorlig forringelse af hendes legemlige eller  

 sjælelige helbred og denne fare udelukkende eller ganske overvejende er  

 lægeligt begrundet.
Kapitel 2 Samråd og ankenævn § 4.  

  

 Justitsministeren opretter for hver amtskommune og for Københavns henholdsvis  

 Frederiksberg og Bornholms Kommune et eller flere samråd, der afgør sager  

 efter  

 § 3, § 3 a, stk. 2 og 3, § 5, stk. 2, og § 6,  

 stk. 2 og 3. Et samråd består af en medarbejder ved amtskommunen  

 (kommunen) med juridisk eller social uddannelse samt to læger.
Den ene læge  

 skal være speciallæge i gynækologi eller kirurgi og så vidt muligt ansat ved  

 et  

 stedligt sygehus, mens den anden skal være speciallæge i psykiatri eller have  

 særlig socialmedicinsk indsigt.
Stk. 2.  

  

 Et samråds  

 afgørelse kan indbringes for et ankenævn, der tillige fører tilsyn med  

 samrådenes virksomhed.
Ankenævnet, der oprettes af justitsministeren, består  

 af  

 en formand og et antal andre medlemmer.
Formanden skal være dommer.
I  

 behandlingen af hver klagesag deltager mindst tre medlemmer, herunder  

 formanden  

 eller et medlem, der opfylder betingelserne for at kunne være formand for  

 nævnet.
Af de to andre medlemmer skal den ene være speciallæge i gynækologi  

 eller kirurgi, mens den anden skal være speciallæge i psykiatri eller have  

 særlig socialmedicinsk indsigt.
 Stk. 3.  

  

 Tilladelse  

 kan kun gives, hvis der er enighed herom i samrådet eller ankenævnet.
 Stk. 4.  

  

 Samrådenes  

 og ankenævnets medlemmer samt stedfortrædere beskikkes af justitsministeren  

 for  

 indtil 4 år ad gangen.
 Stk. 5.  

  

 Justitsministeren fastsætter forretningsordenen for samrådene og ankenævnet.
Kapitel 3 Fremgangsmåden § 5.  

  

 Anmodning om  

 svangerskabsafbrydelse eller fosterreduktion skal fremsættes af kvinden selv.
Stk. 2.  

  

 Er kvinden  

 på grund af sindssygdom, hæmmet psykisk udvikling, alvorligt svækket helbred  

 eller af anden grund ude af stand til at forstå betydningen af indgrebet, kan  

 samrådet, når omstændighederne taler derfor, tillade svangerskabsafbrydelse  

 eller fosterreduktion efter anmodning fra en særligt beskikket værge.
For  

 beskikkelsen af denne værge finder bestemmelsen i værgemålslovens § 50  

 tilsvarende anvendelse.
Samrådets afgørelse kan indbringes for ankenævnet af  

 kvinden eller værgen.
 § 6.  

  

 Er  

 kvinden under 18 år, og har hun ikke indgået ægteskab, skal  

 forældremyndighedens indehaver samtykke i anmodningen.
Stk. 2.  

  

 Samrådet  

 kan, når omstændighederne taler derfor, tillade, at samtykke efter  

 stk. 1  

 ikke indhentes.
Samrådets afgørelse kan af kvinden indbringes for ankenævnet.
Stk. 3.  

  

 Samrådet  

 kan, når omstændighederne taler derfor, tillade svangerskabsafbrydelse eller  

 fosterreduktion, selv om samtykke efter stk. 1 nægtes.
Samrådets  

 afgørelse  

 kan indbringes for ankenævnet af kvinden eller forældremyndighedens  

 indehaver.
§ 7.  

  

 (Ophævet) § 8.  

  

 Anmodning om svangerskabsafbrydelse eller fosterreduktion fremsættes over for  

 en læge eller over for en amtskommune eller i København og på Frederiksberg  

 og  

 Bornholm kommunen.
Stk. 2.  

  

 Fremsættes  

 anmodningen over for en læge, skal denne gøre kvinden opmærksom på, at hun  

 ved  

 henvendelse til amtskommunen (kommunen) kan få vejledning om de foreliggende  

 muligheder for støtte til gennemførelse af svangerskabet og for støtte efter  

 barnets fødsel.
Fremsættes anmodningen over for en amtskommune (kommune),  

 skal  

 kvinden, hvis hun ønsker det, vejledes som nævnt i 1. pkt.
Stk. 3.  

  

 Kvinden  

 skal af en læge vejledes om indgrebets beskaffenhed og direkte følger samt om  

 den risiko, der må antages at være forbundet med indgrebet.
Det samme gælder  

 den, der skal fremsætte anmodning efter § 5, stk. 2, eller samtykke  

 efter § 6, stk. 1.
 Stk. 4.  

  

 Skønner lægen, at betingelserne  

 for svangerskabsafbrydelse eller fosterreduktion i § 1, § 2,  

 § 3  

 a, stk. 1, eller § 3 b ikke er opfyldt, skal lægen straks forelægge  

 anmodningen  

 med sin udtalelse for amtsrådet (kommunalbestyrelsen).
Stk. 5.  

  

 Forud for  

 og efter indgrebet skal kvinden tilbydes en støttesamtale.
Justitsministeren  

 fastsætter de nærmere regler herom.
 Stk. 6.  

  

 Fremsættes der anmodning om  

 svangerskabsafbrydelse begrundet i omstændigheder som nævnt i § 3,  

 stk. 1, nr. 3, eller forsterreduktion begrundet i omstændigheder som  

 nævnt  

 i § 3 a, stk. 3, skal kvinden tilbydes oplysning om muligheden for  

 supplerende oplysning og rådgivning hos relevante handicaporganisationer m.v.
§ 9.  

  

 (Ophævet) § 10.  

  

 Svangerskabsafbrydelse efter udløbet af 12. svangerskabsuge og  

 fosterreduktion  

 må kun foretages af læger på amtskommunale, Bornholms Kommunes og  

 Hovedstadens  

 Sygehusfællesskabs sygehuse.
Stk. 2.  

  

 Læger, sygeplejersker, jordemødre,  

 sygehjælpere og social- og sundhedsassistenter, for hvem det strider mod  

 deres  

 etiske eller religiøse opfattelse at foretage eller medvirke til  

 svangerskabsafbrydelse eller fosterreduktion, skal efter anmodning fritages  

 herfor.
Tilsvarende gælder for personer, der er under uddannelse til et af de  

 nævnte erhverv.
 § 10 a.  

  

 En kvinde, som har bopæl her i  

 landet, har ret til at få sit svangerskab afbrudt eller få reduceret antallet  

 af fostre på amtskommunale, Bornholms Kommunes og Hovedstadens  

 Sygehusfællesskabs  

 sygehuse, når betingelserne i § 1, § 2, § 3, § 3 a eller  

 § 3 b er opfyldt.
 § 11.  

  

 Udgifterne i anledning af  

 svangerskabsafbrydelse eller fosterreduktion afholdes af bopælsamtskommunen i  

 henhold til lov om sygehusvæsenet eller lov om offentlig sygesikring.
 § 12.  

  

 Justitsministeren fastsætter regler om anmodning om svangerskabsafbrydelse og  

 fosterreduktion og om behandling af sager herom.
Kapitel 4 (Ophævet) Kapitel 5 Straffebestemmelser § 14.  

  

 En  

 læge, der afbryder en andens svangerskab eller foretager fosterreduktion,  

 uden  

 at betingelserne i § 1, § 2, § 3 a, stk. 1, eller  

 § 3  

 b er opfyldt, og uden at der foreligger tilladelse efter § 3 eller  

 § 3 a, stk. 2 eller 3, straffes, medmindre højere straf er  

 forskyldt  

 efter straffeloven, med fængsel indtil 2 år, under formildende omstændigheder  

 med bøde.
 Stk. 2.  

  

 En læge, der afbryder en andens  

 svangerskab eller foretager fosterreduktion, uden at betingelserne i  

 § 5,  

 § 6 og § 8, stk. 3, er opfyldt, straffes med bøde, medmindre  

 højere straf er forskyldt efter straffeloven.
 Stk. 3.  

  

 Den, som uden at være læge  

 afbryder en andens svangerskab eller foretager fosterreduktion, straffes med  

 fængsel indtil 4 år, medmindre højere straf er forskyldt efter straffeloven.
 Stk. 4.  

  

 Stk. 1 og 3 finder  

 tilsvarende anvendelse på den, der bistår ved den pågældende virksomhed.
§ 15.  

  

 (Ophævet) § 16.  

  

 Overtrædelser, der begås af uagtsomhed, straffes ikke.
Kapitel 6 Ikrafttræden m. v.
 § 17.  

  

 Loven træder i kraft den 1.  

 oktober 1973.
 Stk. 2.  

  

 Lov nr. 120  

 af 24. marts 1970 om svangerskabsafbrydelse m.v. ophæves.
 § 18.  

  

 Loven gælder ikke for Færøerne og Grønland.
 Lov nr. 435 af 10. juni 2003 (Fosterreduktion,  

 svangerskabsafbrydelse på privathospitaler og ophævelse af bopælskrav)  

 indeholder følgende ikrafttrædelsesbestemmelser:
§ 3 Stk. 1.  

  

 § 1 træder i kraft den 1.  

 juli 2004.  

1)  

  2  

 træder i kraft dagen efter bekendtgørelsen i Lovtidende.
Stk. 2.  

  

 (Udelades) --NOTER--- --NOTER--- Justitsministeriet, den 16. juni  

 2004 Lene Espersen /Christian Strøyer 1)  

 Lovændringen vedrører § 1, § 3, stk. 1, § 3, stk. 1,  

 nr. 2, § 3 a, § 3 b, § 4, stk. 1, 1. pkt., § 4,  

 stk. 2, 3. pkt., § 5, stk. 1 og 2, § 6, stk. 3,  

 § 7, § 8, stk. 1, § 8, stk. 4-6, § 9,  

 § 10,  

 § 10 a, § 11, § 12, § 14 og § 15.
