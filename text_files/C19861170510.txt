Efter de oplysninger, der foreligger for justitsministeriet, skal man for  

 at kunne deltage i de bankospil, som privatradioklubberne afholder, have et  

 privatradioanlæg samt et kaldenummer.
Et kaldenummer kan kun fås, hvis man er  

 medlem af en privatradioklub.
Ved salg af spilleplader noteres køberens  

 kaldenummer.
Vindernumrene udtrækkes i klubhuset og sendes ud over radioen.  

 De udtrukne numre krydses af på en kontrolliste, der opbevares i klubben.
Der  

 foretages senere en kontrol af vinderkortet, og kortets nummer, vinderens  

 kaldenummer samt gevinsten noteres.
Generaldirektoratet for post- og telegrafvæsenet har gjort opmærksom på,  

 at brugen af privatradioanlæg til afholdelse af bankospil må ske under  

 overholdelse af de tekniske og administrative bestemmelser i bekendtgørelse  

 nr. 100 af 21. marts 1985 om privatradioanlæg.
Særligt bemærkes, at  

 anlæggenes brug skal begrænses til korte meddelelser, at der ikke må ske  

 blokering af en frekvens (kanal), og at der i øvrigt skal vises hensyn over  

 for andre brugere.
Justitsministeriet kan herefter meddele, at ministeriet intet har at  

 indvende mod, at bankospil under ovennævnte former anses for omfattet af § 8,  

 stk. 1, i cirkulære nr. 6 af 17. januar 1984 om bortlodning, således at  

 tilladelse til spillet er ufornøden.
Det forudsættes dog, at nedennævnte  

 vilkår er opfyldt ud over de i § 8, stk. 1, nævnte:
 Denne cirkulæreskrivelse erstatter justitsministeriets cirkulæreskrivelse  

 af 13. juni 1980.
 P.M.V.
 E.B.
Jens Møller (Cirkulæreskrivelse til politidirektøren i København og samtlige  

 politimestre).
