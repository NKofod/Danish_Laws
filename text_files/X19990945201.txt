mod statsautoriseret revisor Jørn Schmidt sålydende Tilbageholdsret  

 Rettidig aflevering af årsregnskab  

 Tilsidesat pligter KENDELSE:
 Ved kendelse afsagt den 24. januar 1997 af  

 Disciplinærnævnet for Statsautoriserede Revisorer (sag nr.  

 S-22/1995) blev statsautoriseret revisor Jørn Schmidt på  

 baggrund af en klage fra VITAFAKTA Forlag ApS pålagt en bøde  

 på 10.000 kr. for at have tilsidesat de pligter, stillingen som revisor  

 medfører.
 Disciplinærnævnet fandt ham skyldig i at have  

 udøvet tilbageholdsret i klagerens originale bilagsmateriale, hvilket  

 blandt andet medførte, at klageren ikke kunne aflevere selskabets  

 årsregnskab for 1994/95 rettidigt til Erhvervs- og Selskabsstyrelsen  

 med deraf følgende risiko for tvangsopløsning, betaling af  

 afgifter m.v., hvorved indklagede havde tilsidesat sine pligter som  

 statsautoriseret revisor.
 Ved skrivelse af 24. april 1997 har indklagede i  

 medfør af lov om statsautoriserede revisorer § 18 b rettidigt indbragt  

 kendelsen for Revisornævnet med påstand om frifindelse.
 Klageren er ved Revisornævnets skrivelse af 2. juni  

 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Indklagede har i sin indbringelsesskrivelse blandt andet  

 anført:
» Jeg må på det kraftigste afvise, at jeg eller  

 nogen anden på kontoret på noget tidspunkt har afvist at udlevere  

 klagerens originale regnskabsbilag for perioden 1. juni 1994 til 31. marts  

 1995.
Da alle disse problemer begyndte at opstå med  

 klager, og efter de mange forskellige trusler og hentydninger der fremkom fra  

 Pernille Knudtzon, ønskede jeg at sikre, at vi ikke på et senere  

 tidspunkt skulle bruge megen tid på, evt. at skulle diskutere om  

 hvorvidt alt regnskabsmateriale var udleveret, og hvem det var udleveret til  

 o.l., og derfor søgte jeg bistand hos en af vore advokater, og vor  

 advokat foreslog derfor, at der blev afholdt en såkaldt  

 afleveringsforretning, som enten kunne være på vort kontor, eller  

 som vor advokat udtrykte det, helst på vor advokats kontor, og hvor  

 dels vor advokat var til stede, og dels hvor enten jeg var til stede eller  

 registreret revisor Pia Nielsen.
Da det var Pia Nielsen og indklagede, der  

 havde beskæftiget sig med den pågældende klient, ville det  

 ikke have været nogen særlig god idé, at have sendt en 3.  

 person fra vort kontor, som ikke havde beskæftiget sig med sagen,  

 såfremt der måtte opstå diskussioner o.l., hvilket  

 også skal ses på baggrund af, at erklæringen til Erhvervs-  

 og Selskabsstyrelsen ikke havde det indhold og den konklusion som Pernille  

 Knudtzon fra klager ønskede.
Jeg gør endvidere tydeligt opmærksom på  

 i skrivelse af 27. juni 1995, udover at foreslå en af eftermiddagene i  

 uge 27/95, at vort kontor holdt ferielukket fra 10. juli til 31. juli 1995,  

 ligesom jeg orienterede om, at jeg tidligst selv personligt vendte tilbage i  

 slutningen af august måned 1995, og det var under forudsætning  

 af, at jeg ikke fik yderligere helbredsmæssige problemer, (som jeg  

 beklageligvis fik). Endvidere oplyste jeg om, at registreret revisor Pia  

 Nielsen var i lykkelige omstændigheder, og hvilket ville  

 medføre, at Pia Nielsen formentlig umiddelbart efter sommerferien gik  

 på barselsorlov.
Jeg vil gerne gøre opmærksom på, og  

 det finder jeg ret væsentligt, at dette forslag ikke på noget  

 tidspunkt er blevet kommenteret af klager.
Klager har forholdt sig total  

 passiv til vor henvendelse om en afleveringsforretning.
Jeg vil gerne tilføje til de bemærkninger,  

 der er fremsat af Disciplinærnævnet, at årsagen til, at  

 bilagene blev udleveret den 19. januar 1996 ikke var på grund af, at  

 sagen var indbragt for fogedretten, men vor advokat foreslog, at vi, netop  

 p.g.a. at hverken jeg eller Pia Nielsen havde været til stede på  

 kontoret igennem længere tid, og jeg skulle påbegynde nogle nye  

 behandlinger, at vi simpelthen afleverede bilagene direkte til fogeden, for  

 at få denne afleveringsforretning afsluttet.
På det tidspunkt  

 havde vi og vor advokat allerede brugt megen unødig tid på denne  

 afleveringsforretning, og forgæves forsøgt på at få  

 Pernille Knudtzon i tale.
At jeg har været fraværende fra kontoret  

 igennem meget lang tid p.g.a. helbredsmæssige problemer, er der jo ikke  

 noget at gøre ved, og at revisor Pia Nielsen var på  

 barselsorlov, havde vi allerede tilkendegivet på et tidligere  

 tidspunkt, hvorfor det er min opfattelse, at det er uberettiget at  

 påstå, at vi derved har forsøgt at udøve  

 tilbageholdsret i klagerens originale bilagsmateriale.
Vi har derimod  

 også en pligt til at sørge for, at klienters bilagsmateriale  

 m.v. kommer i de rigtige hænder, og til de rette ejermænd, og  

 bortset fra, at der har været et hav af opringninger til kontoret, og  

 besøg af nogle personer, som vi ikke på noget tidspunkt har  

 været bekendt med, at disse overhovedet var beskæftiget i  

 VITAFAKTA Forlag ApS, så er det min opfattelse, at den passivitet der  

 blev udvist i maj/juni 1995 fra klagers side efter min skrivelse og ved mine  

 telefoniske henvendelser til Pernille Knudtzon (hun var aldrig til at  

 træffe og ringede ikke tilbage), og bl.a. om møde og en  

 afleveringsforretning, og den manglende reaktion fra klagers side, ikke  

 på nogen måde kan lægges os til last.
Klager ønskede  

 at skabe en "sag" og lave ballade, hvilket vi var  

 blevet truet med, og det er da også lykkedes for klager.
 Jeg må ligeledes afvise, at vi på nogen som  

 helst måde har gjort forsøg på at forhindre klager i at  

 aflægge årsregnskab, eller kunne få sit bogholderi  

 afsluttet, idet det skal bemærkes, at vi ikke har haft  

 regnskabsmaterialer på vort kontor for perioden efter 31. marts 1995.  

 Vi har heller ikke haft klagers Pc er, programmer, filer o.l.
 Tværtimod har vi, som vi ikke var forpligtet til,  

 udleveret det af os producerede materiale, og d.v.s. erklæringen til  

 Erhvervs- og Selskabsstyrelsen, således at virksomheden ikke fik  

 problemer ved en eventuel manglende erklæring, og vi har anmodet om en  

 afleveringsforretning som klager har forholdt sig helt fuldkommen passiv til  

        Derimod har der, som tidligere nævnt, været en del  

 besøg af personer, som jeg har gjort opmærksom på, vi  

 aldrig har været bekendt med havde tilknytning til VITAFAKTA Forlag  

 ApS, og som er dukket op på kontoret på de mest mystiske  

 tidspunkter, uden aftale, og som inden havde ringet og sikret sig, at hverken  

 Pia Nielsen eller jeg var til stede.
Vi må helt klart afvise, at vi har opkrævet  

 honorar for arbejde, som vi ikke er blevet bedt om at udføre, og  

 påstanden om, at vi har afskediget os selv for at udføre  

 arbejdet, er ukorrekt.
Jeg kan i den forbindelse tilføje, at vi har  

 udtaget stævning mod den pågældende klient, og hvorfor vi  

 skal anmode om, at sagen ikke færdigbehandles, før denne retssag  

 er færdig.
« Klageren har ved skrivelse af 27. juni 1997  

 anført:
» Vi er fortsat af den opfattelse at alle vore klagepunkter  

 over revisor Jørn Schmidt opretholdes.
Der er efterhånden  

 skrevet meget i denne sag og dette skrift fra revisor Jørn Schmidt er  

 endnu et eksempel på et umådeligt forbrug af ord og papir i  

 sagen.
Angående anmodningen om at udskyde behandlingen af denne sag  

 indtil Civilretten i Lyngby har afsagt dom finder vi dette komplet urimeligt,  

 idet det ifølge tidligere oplysninger fra  

 Disciplinærnævnet ligger uden for nævnets rammer at  

 behandle sager om honorering.
« Sagen, der har været berammet flere gange, men er  

 blevet udsat på foranledning af indklagede, er behandlet på et  

 møde i Revisornævnet den 22. oktober 1998.
 Ingen af parterne gav møde.
 Indklagede har ønsket sagen udsat.
 Bestemmelsen i bekendtgørelse nr. 128 af 17.  

 februar 1994 om Revisornævnet § 8, stk. 1, giver sagens parter ret til  

 at give møde for Revisornævnet og afgive forklaring.
 Bestemmelsen giver dog ikke en part en ubetinget ret til  

 til enhver tid at kræve en sag udsat, ejheller i tilfælde af  

 sygdom, idet såvel hensynet til begge parter som hensynet til  

 offentlighedens interesser tilsiger, at disciplinærsagerne søges  

 afgjort inden rimelig tid og så hurtigt, det er forsvarligt.
 Det afgørende hensyn er, at der er givet begge  

 parter adgang til at fremføre deres synspunkter, og hvis personligt  

 fremmøde ikke ønskes eller ikke er muligt, da på anden  

 forsvarlig måde.
 Nærværende sag har tidligere været  

 berammet 3 gange, men er hver gang blevet udsat efter begæring fra  

 indklagede, der er blevet opfordret til   hvis han ikke, som han  

 ønsker, kan give personligt møde   at afgive en supplerende  

 skriftlig redegørelse, at lade en anden person møde for sig  

 eller telefonisk redegøre for sine supplerende synspunkter over for  

 Revisornævnet under møde den 22. oktober 1998 kl. 13.15.  

 Indklagede har herefter alene fremsendt telefaxskrivelse modtaget den 22.  

 oktober 1998 kl. 10.35. Denne vedrører i det væsentlige forhold  

 i den civile retssag.
 Revisornævnet har herefter ikke fundet grundlag for  

 på ny at udsætte sagen.
 Det bemærkes i øvrigt i denne forbindelse, at  

 den fremsendte lægeerklæring af 21. august 1998, der den 22.  

 oktober 1998 kl. 13.15 alene var modtaget pr. telefax, efter sit indhold ikke  

 giver udtryk for, at indklagede skulle være ude af stand til at afgive  

 en supplerende skriftlig redegørelse om sagen, instruere en person,  

 der kunne møde for ham, eller deltage i et telefonmøde om  

 sagen.
 Sagen afgøres derfor på det foreliggende  

 skriftlige grundlag, idet Revisornævnet ikke har fundet anledning til  

 at udsætte disciplinærsagen på den verserende retssag.
 Disciplinærnævnets tidligere kendelse af 15.  

 juni 1995 blev ved Revisornævnets kendelse af 11. april 1997  

 ændret således, at statsautoriseret revisor Jørn Schmidt  

 blev tildelt en advarsel.
 Revisornævnets bemærkninger:
 Ad 1. klagepunkt:
 Det tiltrædes, at indklagede har udøvet  

 tilbageholdsret i klagerens originale bilagsmateriale for perioden 1. juli  

 1994   31. marts 1995.
 En revisor er alene berettiget til at tilbageholde  

 materiale, såfremt klienten ikke derved forhindres i at overholde sine  

 forpligtelser over for offentlige myndigheder.
 En revisor skal derfor på forlangende udlevere  

 originale bilag og lignende til klienten.
I den foreliggende sag har indklagede ved først at  

 udlevere materialet den 19. januar 1996, efter at klageren flere  

 måneder forinden havde indbragt spørgsmålet for  

 fogedretten, som anført i kendelsen tilsidesat sine pligter som  

 statsautoriseret revisor.
Det tiltrædes derfor, at han er fundet  

 skyldig i dette klagepunkt, jf. lov om statsautoriserede revisorer § 18a,  

 stk. 1, jf. § 6a, stk. 2.
 Ad 2. klagepunkt:
 Af de grunde Disciplinærnævnet har  

 anført, tiltrædes det, at dette klagepunkt er afvist.
Bøden, der fastsættes under henvisning til  

 straffelovens § 89, findes passende.
Revisornævnet stadfæster  

 derfor kendelsen.
 I medfør af bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse  

 stadfæstes.
