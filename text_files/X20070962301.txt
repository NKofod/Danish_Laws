Moms  byggeri for egen regning Spørgsmål Indebærer en  

 købsaftale som beskrevet nedenfor, at det i aftalen omhandlede byggeri skal  

 gennemføres efter reglerne om byggeri for egen regning, når handlen efter  

 aftalen først betragtes som endelig og retligt forpligtende for køber og  

 sælger  

 på det tidspunkt, hvor støbning af ejendommens fundament er påbegyndt.
Svar Ja.
Beskrivelse af de faktiske forhold Spørger er en  

 byggevirksomhed, der opfører ejendomme for både egen og fremmed regning.
 Ved opførelse af  

 ejerlejligheder ønsker spørger som udgangspunkt, at byggeriet gennemføres som  

 byggeri for egen regning.
Spørger ønsker  

 sammen med kunden at kunne underskrive aftalen, inden det pågældende byggeri  

 påbegyndes, uden at spørger af den grund anses for at have opført ejendommen  

 for fremmed regning.
Formålet med parternes underskrift på det tidlige  

 tidspunkt er at fastlåse vilkårene for en senere handel.
Aftalekonceptet  

 er udformet som en standardkøbeaftale med enkelte afvigelser.
Parterne  

 skriver  

 under på, at de har indgået købsaftale vedrørende en ejerlejlighed i en  

 ejerforening.
Efter aftalens § 1 overdrager spørger til køber den under  

 projektering og opførelse værende ejerlejlighed.
Aftalens §§ 2-13  

 indeholder bl.a. bestemmelser om boligen, overtagelsesdag, købesummen,  

 berigtigelse og omkostninger, fortrydelsesret og betingelser for handlen.
Efter aftalens  

 § 9 om købesummen berigtiges købesummen ved, at køber senest 6 hverdage  

 efter, at købsaftalen er underskrevet af køber og sælger, indbetaler et  

 beløb,  

 og at køber for det resterende beløb op til den aftalte købesum skal stille  

 en  

 bankgaranti senest 6 hverdage efter, at køber har modtaget besked om, at  

 betingelserne i aftalens § 13 er opfyldt.
Såfremt handlen ikke gennemføres,  

 sker der tilbagebetaling til køberen.
Aftalens § 13  

 indeholder betingelser for indgåelse af handlen i overensstemmelse med de  

 aftalte  

 vilkår.
Efter § 13.1.D. betragtes handlen således først som endelig og  

 juridisk  

 forpligtende for køber og sælger på det tidspunkt, hvor støbning af  

 ejendommens  

 fundament er påbegyndt.
Sælger giver køber meddelelse herom umiddelbart  

 efter,  

 at støbning af fundament er påbegyndt.
Køber er forpligtet til senest 6  

 hverdage efter at have modtaget meddelelse om, at støbning af fundament er  

 påbegyndt,  

 at give sælger besked, såfremt køber ikke ønsker at tiltræde handlen.
Spørgers eventuelle opfattelse ifølge anmodning og bemærkninger til  

 sagsfremstilling Det fremgår af  

 Momsvejledningen, at det afgørende for, om en virksomhed skal opgøre  

 momsgrundlaget  

 efter reglerne om byggeri for egen eller fremmed regning, er, om byggeriet er  

 påbegyndt ved handlens indgåelse.
Hvis støbning af fundamentet er påbegyndt  

 før  

 handlens indgåelse, skal momsgrundlaget opgøres efter reglerne om byggeri for  

 egen regning.
Det fremgår  

 endvidere heraf, at udgangspunktet er, at handlen er indgået, når der  

 foreligger en bindende aftale mellem parterne.
I relation til  

 byggemomsreglerne  

 anses ejendomsretten for overgået på dette tidspunkt.
Ved en bindende aftale  

 forstås en aftale, som begge parter har underskrevet eller på anden måde  

 tiltrådt, uanset om aftalen kaldes kontrakt, slutseddel, købstilbud eller  

 lignende.
Ved købstilbud forstås et accepteret købstilbud.
Skatterådet  

 fandt i  


  

 SKM2006.599.SR  


,  

 at et købstilbud ikke kunne danne grundlag for, at det omhandlede byggeri  

 blev  

 gennemført efter reglerne om byggeri for egen regning.
Købstilbuddet var  

 underskrevet af køber og var ved underskrift accepteret af sælger før  

 byggeriets påbegyndelse.
Imidlertid indeholdt købstilbudet en bestemmelse om,  

 at sælger, uanset af hvilken grund, kunne annullere aftalen, indtil  

 fundamentet  

 var støbt og byggeriet påbegyndt.
Skatterådet fandt, at sælger ved sin  

 underskrift havde tiltrådt aftalen, og at der trods bestemmelsen var tale om  

 en  

 bindende aftale mellem parterne, sådan at der var tale om byggeri for fremmed  

 regning.
Det fremgår af  

 det bindende svar, at sælgeren uanset af hvilken grund kunne annullere  

 aftalen,  

 indtil visse forhold var indtruffet.
Der var således indgået en bindende  

 aftale, idet det er forudsætningen for en senere annulation.
Det er vores  

 opfattelse, at forholdene ved vores indgåelse af købsaftaler med kunder efter  

 det forelagte aftalekoncept ikke kan sammenlignes med de forhold, der blev  

 forelagt Skatterådet, jf. ovenfor.
I denne sag var der som anført tale om en  

 bindende aftale, der efterfølgende kunne annulleres.
Ved vores og  

 købers underskrift på den omhandlede købsaftale indgås ikke en bindende  

 aftale.  

 Ved parternes underskrift binder parterne sig alene til de i aftalen  

 fastlagte  

 vilkår, herunder salgsprisen, såfremt handlen senere gennemføres.
Parterne  

 binder sig imidlertid ikke til at gennemføre handlen.
Der er således ikke  

 tale  

 om, at vi som sælger kan annullere handlen efterfølgende.
Efter aftalens §  

 13 gennemføres handlen først, når støbning af fundamentet er påbegyndt.  

 Hverken  

 sælger eller køber har på underskriftstidspunktet forpligtet sig til at  

 gennemføre handlen.
Først efter påbegyndelsen af fundamentets støbning  

 forpligter såvel sælger som køber sig til at gennemføre handlen.
Vi skal i  

 den  

 forbindelse give køber meddelelse om, at støbningen er påbegyndt, og at vi  

 dermed ønsker at gennemføre handlen.
Det er herefter køber, der selv afgør,  

 om  

 han eller hun ønsker, at handlen skal gennemføres.
SKATs indstilling og begrundelse Det fremgår af  

 afsnit Q1.2.5 i Momsvejledningen, at afgørende for, om en byggevirksomhed,  

 der  

 indgår aftale om salg af en grund og samtidig forpligter sig til at opføre en  

 bygning på grunden, skal opgøre momsgrundlaget efter reglerne om byggeri for  

 fremmed regning (momslovens § 27, stk. 1) eller egen regning (momslovens §  

 28,  

 stk.2, jf. stk. 3), er om byggeriet er påbegyndt ved handelens indgåelse.
Byggeriet anses  

 for påbegyndt, når støbningen af fundamentet er påbegyndt.
Hvis støbningen af  

 fundamentet er påbegyndt efter handelens indgåelse, skal momsgrundlaget  

 opgøres  

 efter reglerne om byggeri for fremmed regning.
Hvis støbningen er påbegyndt  

 før  

 handelens indgåelse, skal momsgrundlaget opgøres efter reglerne om byggeri  

 for  

 egen regning, jf.
HRD af 21. oktober 1988 (UfR 1988.1029H) og ØLD nævnt i TfS  

 1996, 66.
Det fremgår  

 videre, at udgangspunktet er, at handelen er indgået, når der foreligger en  

 bindende  

 aftale mellem parterne.
I relation til byggemomsreglerne anses ejendomsretten  

 for overgået på dette tidspunkt.
Ved en bindende aftale forstås en aftale,  

 som  

 begge parter har underskrevet eller på anden måde har tiltrådt, uanset om  

 aftalen kaldes en kontrakt, slutseddel, købstilbud eller lignende.
Ved  

 købstilbud forstås et accepteret købstilbud.
 I  


  

 SKM2006.593.SR  


  

 har Skatterådet bekræftet, at en byggevirksomhed kan anses for at opføre  

 ejerlejligheder  

 for egen regning, selv om virksomheden før støbning af soklen er påbegyndt  

 modtager en bankgaranti eller en kontant betaling fra tilbudsgiver.  

 Virksomheden vil tidligst underskrive købstilbud fra tilbudsgiver, efter at  

 støbning af soklen er påbegyndt.
I  


  

 SKM2006.599.SR  


  

 fandt Skatterådet, at et købstilbud ikke kunne danne grundlag for, at det  

 omhandlede  

 byggeri blev gennemført efter reglerne om byggeri for egen regning.  

 Købstilbuddet  

 var underskrevet af køber og var ved underskrift accepteret af sælger før  

 byggeriets påbegyndelse.
Imidlertid indeholdt købstilbuddet en bestemmelse  

 om,  

 at sælger, uanset af hvilken grund, kunne annullere aftalen indtil  

 fundamentet  

 var støbt og byggeriet påbegyndt.
Skatterådet fandt, at sælger ved sin  

 underskrift havde tiltrådt aftalen, og at der derfor trods bestemmelsen var  

 tale om en bindende aftale mellem parterne, sådan at der var tale om byggeri  

 for fremmed regning.
Det bindende svar er påklaget til Landsskatteretten.
Efter aftalens §  

 13.1.D betragtes handlen først som endelig og juridisk forpligtende for køber  

 og sælger på det tidspunkt, hvor støbning af ejendommens fundament er  

 påbegyndt.
Sælger giver køber meddelelse herom umiddelbart efter, at støbning  

 af fundamentet er påbegyndt.
Køber er forpligtet til senest 6 hverdage efter  

 at  

 have modtaget meddelelse om, at støbning af fundament er påbegyndt, at give  

 sælger besked, såfremt køber ikke ønsker at tiltræde handlen.
 Ved  

 påbegyndelsen af støbning af fundamentet foreligger der således en  

 underskrevet  

 aftale om vilkårene for gennemførelse af handlen, som er bindende for  

 parterne,  

 medmindre køberen efter støbningen af fundamentet giver sælger besked om, at  

 han ikke ønsker at tiltræde handlen.
 Spørgsmålet er  

 herefter, om et vilkår i aftalen om, at handlen først betragtes som endelig  

 og  

 juridisk forpligtende for køber og sælger på det tidspunkt, hvor støbning af  

 ejendommens fundament er påbegyndt, er tilstrækkeligt til at anse byggeriet  

 som  

 udført for egen regning.
 Uanset der efter  

 SKATs opfattelse ikke er tvivl om, at aftalens § 13.1.D udelukkende er indsat  

 med det formål at få byggeriet ind under momsreglerne om byggeri for egen  

 regning, finder SKAT ikke, at der er grundlag for at tilsidesætte det aftalte  

 om, hvornår handlen betragtes som endelig og juridisk forpligtende for køber  

 og  

 sælger.
 SKAT indstiller  

 derfor, at spørgsmålet besvares med ja, idet det bemærkes, at der ved byggeri  

 for egen regning skal betales "pålægsmoms" efter reglerne i  

 momslovens § 6. Formålet med disse regler er at undgå momsmæssig  

 konkurrenceforvridning mellem byggeri for egen regning og byggeri for fremmed  

 regning.
Skatterådets afgørelse og begrundelse Skatterådet har  

 tiltrådt indstillingen.
