Afskrivning, Driftmidler Ligningsrådet blev anmodet om at besvare følgende:
 Spørgsmål:
Må et selskab (S) skattemæssigt anses som ejer af  

 driftsmidler, der købes af en dansk eller udenlandsk producent,  

 således at der kan foretages skattemæssige afskrivninger på  

 driftsmidlerne uanset at der på de nedenfor skitserede betingelser  

 indgås leasingaftale med et udenlandsk leasingselskab, A Leasing? Sagens omstændigheder var følgende:
Selskabet foretager løbende betydelige investeringer i  

 driftsmidler.
Købene er et led i den ekspansion, S har haft i de  

 senere år.
Det er et led i selskabets forretningsmæssige politik  

 fortrinsvis at anskaffe fabriksnye driftsmidler efter selskabets egne  

 specifikationer.
 Køb af driftsmidler i større omfang må delvis  

 lånefinansieres, og den nærmestliggende løsning er, at S  

 indkøber driftsmidlerne af producenten, og således at betalingen  

 til producenten finansieres med eksterne lån.
S har imidlertid nu modtaget henvendelse fra et andet udenlandsk selskab,  

 der driver virksomhed som finansiel rådgiver.
Det udenlandske selskab  

 har foreslået S at indgå i en finansieringsstruktur, hvorved S  

 lejer driftsmidler af et leasingselskab.
Dette leasingselskab opretter til  

 formålet et eller flere selskaber, hvor egenkapitalen er ydet af et  

 eller flere privatejede selskaber.
Disse selskaber vil stå som ejere af  

 driftsmidlerne.
 "Legal title" til driftsmidlerne skal således indehaves af de  

 udenlandske selskaber, der finansierer anskaffelsen med 25 pct. egenkapital  

 og 75 pct. non-recourse banklån med sikkerhed i leasingydelsen.
Leasingperioden er 9 år, og leasingydelsen betales bagud to gange  

 årligt i forbindelse med tilbagebetaling af banklånet.
S kan  

 disponere over driftsmidlerne på sædvanlig måde.
Dog  

 må driftsmidlerne ikke uden efter nærmere aftale sælges i  

 leasingperioden.
Vedligeholdelse, forsikring m.v. er for S' regning.
Ved leasingperiodens udløb har S ret til at købe  

 driftsmidlerne for 10 pct. af kostprisen.
Hvis S ikke udnytter denne option,  

 skal S alligevel betale det samme beløb til leasingselskabet.  

 Realiteten er således, at der ved leasingperiodens udløb  

 uundgåeligt vil ske det, at S overtager også den formelle  

 ejendomsret til driftsmidlerne ved betaling af 10 pct. af kostprisen.
Reelt  

 set er der således både tale om en køberet og en  

 købepligt.
 Ved fastlæggelse af amortisation og forrentning er der taget  

 udgangspunkt i, at det beløb, de af det udenlandske selskab oprettede  

 selskaber investerer, forrentes og afdrages over leasingperioden, og  

 således at de 10 pct. af kostprisen, S vil komme til at betale ved  

 leasingperiodens udløb, indgår i beregningen.
 Der vil ikke i leasingperioden være nogen kontrol fra  

 leasingselskabets side med, hvor driftsmidlerne befinder sig.
 Spørgeren har anført følgende retlige  

 betragtninger:
 Det er fast antaget i dansk skatteret, at et leasingarrangement anses at  

 indebære et køb for lease-tager, uanset kontraktgrundlagets  

 bestemmelser om udleasers ejendomsret, hvis det er et led i selve  

 leasingaftalen, at lease-tager skal købe de leasede genstande ved  

 leasingperiodens udløb til en på forhånd aftalt pris.  

 Aftalen anses da at indebære, i alt fald skatteretligt, et køb  

 med den konsekvens, at lease-giver ikke anses som ejer af de leasede  

 genstande og derfor ikke kan foretage afskrivninger på dem.  

 Afskrivningsretten tilkommer da lease-tager, der skatteretligt opfattes som  

 den, der har købt de leasede genstande på kredit.
 Dette følger i det foreliggende tilfælde umiddelbart af Lov  

 om Kreditaftaler § 6, stk. 2:
"Som køb med ejendomsforbehold anses også en aftale, der er  

 betegnet som lejekontrakt, eller hvorefter betalingen i øvrigt  

 fremtræder som vederlag for brug af tingen, såfremt det må  

 antages at have været meningen, at modtageren af tingen skal   blive  

 ejer af den." Denne bestemmelse omfatter alle former for kreditkøb, herunder  

 kreditkøb i erhvervsforhold, jf.
Lennart Lynge Andersen: Lov om  

 Kreditaftaler med kommentarer (1990) side 73.
Ligningsrådet kan tiltræde, at den foreliggende aftale  

 skattemæssigt anses som køb på kredit, således at S  

 kan afskrive på driftsmidlerne efter Afskrivningslovens afsnit I.  

 Ligningsrådet henser til, at de aftalte kontraktsvilkår,  

 hvorefter leasingtageren ved leasingperiodens udløb skal betale 10  

 pct. af kostprisen for driftsmidlerne, hvad enten retten til at købe  

 dem udnyttes eller ej, må sidestilles med en egentlig købepligt.  

 Leasingaftalen må herefter opfattes således, at det er meningen,  

 at leasingtageren skal blive ejer af det leasede, jf.
Kreditaftalelovens § 6,  

 stk. 2.
