 Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificerbar i mediet.
 Pressenævnet fandt, at det ikke ville være  

 muligt at identificere [K] af andre end den kreds, der i forvejen kendte ham.  

 Nævnet fandt på denne baggrund, at han ikke havde en sådan retlig interesse  

 i,  

 at klagen skulle behandles af Nævnet, hvorfor denne afvistes.
Pressenævnets  

 kendelse i sag 2007-6-481 Advokat Henrik Brandt-Madsen  

 har på vegne af [K] klaget til Pressenævnet over en udsendelse i TV  

 2/Østjylland  

 den 15. januar 2007, idet han mener, at god presseskik er tilsidesat.
1. Sagsfremstilling TV 2/Østjylland bragte den  

 15. januar 2007 indslaget Alarm 112 Grenaa.
I indslaget følger  

 seeren  

 politiets arbejde.
I denne udsendelse er patruljen på udkig efter bl.a.  

 spritbilister.
Patruljen stopper to på én scooter ved at køre op bag dem.  

 Genskæret fra politibilen gør det umuligt at læse scooterens nummerplade.  

 Føreren bærer en jakke i marine- og mørkeblå.
Førerens ansigt er sløret.
Det viser sig, at føreren er  

 beruset.
På første forespørgsel om, hvorvidt han har drukket, indrømmer han  

 at  

 have drukket to øl, men efter en alkoholmetertest, indrømmer han at have  

 drukket ca. fem guldøl.
Føreren sigtes for spirituskørsel og tages med på  

 Ebeltoft Politistation for at få taget en blodprøve.
Føreren får en bøde på  

 ca.  

 9.000 kr.
2. Parternes synspunkter Advokat Henrik Brandt-Madsen  

 har anført, at sløringen af [K] ikke er tilstrækkelig.
Klager kan  

 identificeres, idet hans karakteristiske stemme ikke er sløret, ligesom man  

 kan  

 se klagers scooter, scooterens nummerplade samt blå jakke med bogstaverne RN,  

 hvilket står for [A].
Advokaten har videre anført, at optagelserne er  

 foretaget  

 i Ebeltoft, som er en forholdsvis lille by, og klager er kendt i byen.
Det  

 har  

 været tydeligt for alle, der kender ham, at det var [K], som fremgik af  

 optagelserne.
 Advokaten har herudover  

 anført, at TV 2/Østjyllands handlemåde er en overtrædelse af reglerne for god  

 presseskik og erstatningsansvarslovens § 26.
TV 2/Østjylland har anført,  

 at klager, hans knallert og øvrige anførte kendetegn er anonymiseret i  

 tilstrækkelig grad.
På den baggrund mener TV 2/Østjylland ikke, at indslaget  

 er  

 krænkende for klager.
 TV 2/Østjylland har herudover  

 anført, at politiets arbejde er en væsentlig del af samfundet, som seerne har  

 krav på at få indblik i.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Marianne Druedahl.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde  

 identificerbar  

 i mediet.
Pressenævnet finder, at det  

 ikke vil være muligt at identificere [K] af andre end den kreds, der i  

 forvejen  

 kender ham.
Nævnet finder på denne baggrund, at han ikke har en sådan retlig  

 interesse i, at klagen skal behandles af Nævnet, hvorfor denne afvises.
