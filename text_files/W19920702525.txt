I en sag hvor Industritilsynet havde kasseret et parti venusmuslinger  

 fandt ankenævnet, under hensyn til sagens atypiske karakter, at såfremt der  

 af toksikologiske eksperter udtages et repræsentativt antal prøver godkendt  

 af industritilsynet på mindst 50 og disse alle er negative, kan partiet  

 frigives.
Imodsat fald kasseres partiet.
FISKERIMINISTERIETS ANKENÆVN Tirsdag den 8. december 1992 afholdtes møde i Fiskeriministeriets  

 ankenævn til behandling af en af Dan Shellfish A/S den 6. november 1992  

 indgivet anke over en af Industritilsynet den 3. november 1992 truffen  

 afgørelse, hvorefter et parti venusmuslinger fanget ved Horns Rev er erklæret  

 for uegnet til menneskeføde og henvist til tilvirkning på destruktionsanstalt  

 eller lignende, jf. lbk. nr. 339 af 29. maj 1987 om kvalitetskontrol med fisk  

 og fiskevarer, § 3, stk. 2, litra a, jf. stk. 3, jf. § 2, stk. 6.
AFGØRELSE Ankenævnet finder under hensyn til sagens atypiske karakter, at  

 såfremt der af toksikologiske eksperter udtages et repræsentativt antal  

 prøver godkendt af Industritilsynet på mindst 50 og disse alle er negative,  

 kan partiet frigives.
I modsat fald kasseres partiet.
 Sagsfremstilling m.v.
Industritilsynet har bl.a. oplyst, at der i muslingerne fanget den  

 20. oktober 1992 har været påvist DSP i større mængder, end man tillader i  

 Danmark i henhold til den officielle undersøgelsesmetode.
Det er oplyst, at  

 Fiskerikontrollen har indsendt en prøve fra den 20. oktober 1992 til Scantox  

 til undersøgelse for DSP, men prøven var negativ.
 Dan Shellfish A/S har i sin ankeskrivelse som begrundelse anført  

 samme forhold som nævnt i skrivelse af 19. oktober 1992 vedr. en lignende  

 sag.
 I nævnte skrivelse var det bl.a. anført, at musenes dødsårsag ikke er  

 undersøgt, og at der i den ekstra prøve udtaget af det producerede produkt  

 fra samme og efterfølgende dato i begge tilfælde ikke blev påvist DSP.
 Dan Shellfish A/S har den 13. november 1992 indsendt  

 analyseresultat af en negativ test fra Scantox dateret den 29. oktober 1992  

 bl.a. vedr. muslinger fanget den 20. oktober 1992.
 I en skrivelse af 28. oktober 1992 fra Dan Shellfish A/S til  

 Industritilsynet har selskabet bl.a. redegjort for at prøveudtagning af  

 udsandede muslinger kan give et andet prøveresultat, hvilket kan forklare  

 forskellen i prøveresultaterne.
 Industritilsynet har under mødet oplyst, at man har altid fulgt  

 den praksis at kassere muslingepartier, hvis der er påvist indhold af  

 diarrefremkaldende muslingegift (DSP) ved den officielle undersøgelsesmetode  

 i blot en af flere prøver.
Dan Shellfish A/S har under mødet anført, at kassationen er sket  

 på et for svagt grundlag, idet den prøve, der ligger til grund for  

 kassationen er anfægtelig, og at senere prøver har været negative.
En  

 afgørelse baseret på senere konkrete prøver vil give fuld beskyttelse for  

 forbrugerne.
 Ved sagens behandling var Industritilsynet repræsenteret ved  

 bromatolog Helle Emsholm.
 Dan Shellfish A/S var repræsenteret ved advokat Arne Paabøl  

 Andersen.
