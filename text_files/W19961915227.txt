 Kommentaren behandler spørgsmålet om, hvornår der efter bistandsloven  

 er tale om rådgivning og vejledning.
 Ankestyrelsen har efter ud-sendelsen af SM 0-109-93 om støtte efter  

 bistandslovens §§ 28 og 29 til ergoterapeutisk be-handling, rådgivning og  

 vej-ledning modtaget forespørgsler om, hvorledes meddelelsen nærmere skal  

 forstås.
Den konkrete sag vedrørte en familie med et 5-årigt barn med svær spastisk  

 lidelse og deraf følgende motoriske problemer.
Barnet gik i specialbørnehave  

 og var engang imellem indskrevet i en specialinstitution.
Begge steder blev  

 barnet trænet for den spastiske lidelse.
 Forældrene fandt, at de i om-gangen med drengen havde behov for vejledning  

 i, hvordan de skulle tackle de dagligdags problemer i hjemmet, der opstod i  

 forbindelse med drengens handicap.
Kommunen stillede en privat-praktiserende ergoterapeut til rådighed for  

 familien i nogle timer om ugen i en periode.
Støtten blev givet i form af  

 ergo-terapeutisk træning af barnet og samtidig vejledning af for-ældrene.
Efter Ankestyrelsens vurdering indgik råd og vejledning som et væsentligt  

 moment i støtten.
Dette sammenholdt med at arrangementet måtte formodes at  

 være af begrænset varighed og tog sigte på at sætte familien i stand til selv  

 at løse de praktiske problemer ved barnets handicap gjorde, at styrelsen  

 fandt, at støtten kunne ydes efter bi-standslovens bestemmelse i §§ 28 og 29,  

 selvom der indgik ergoterapeutisk træning af barnet som led i støtten.
 Det vil sige, at hjælpen hverken skulle ydes som en merudgift ved  

 forsørgelsen i hjemmet efter bistandslovens § 48 eller som hjælp til  

 behandling efter bi-standslovens § 46 a.
 Et af de spørgsmål Anke-styrelsen har fået stillet er, om en kommune kan  

 afvise en an-søgning om ergoterapeutisk konsulentbistand, hvis ansøg-ningen  

 er anbefalet af læge, skole eller terapeut.
Efter Ankestyrelsens opfattelse kan spørgsmålet ikke besvares entydigt.  

 Det er kommunens ret og pligt at tage stilling til, om der er behov for råd  

 og vejledning, og om der som led i støtten skal indgå ergoterapeutisk  

 træning.
I mange tilfælde vil det være naturligt før afgørelsen træffes at  

 indhente udtalelser fra sag- kyndige, som har mulighed for at vurdere, om der  

 er behov for den sammensatte støtte, som ergo-terapeutisk behandling, råd og  

 vejledning er.
Hvis ansøgningen indgives alene med det sigte at  

 træne/behandle barnet, kan der ikke ydes støtte efter de om- handlede  

 bestemmelser, men støtten må i givet fald ydes efter bistandslovens § 46 a.
 Et andet spørgsmål har været, hvorlænge hjælpen kan ydes.
Heller ikke dette spørgsmål kan besvares generelt, men må afgøres efter en  

 konkret vur-dering i det enkelte tilfælde.
I praksis vil det næppe være  

 muligt første gang hjælpen ydes, endeligt at tage stilling til hvor længe  

 hjælpen skal løbe.
Men ved sagens fornyede behandling, eventuelt i flere  

 omgange, må kommunen tage stilling til spørgsmålet.
Ved vurderingen må det  

 haves for øje, at støtten går ud på at sætte forældrene i stand til selv at  

 løse de praktiske problemer ved barnets handicap.
Hvis støtten går ud over,  

 hvad der er nødvendigt for at nå dette mål og antager karakter af støtte til  

 behandling af barnet, må eventuel fortsat hjælp ydes efter bistandslovens §  

 46 a.
 Sammenfattende kan Anke-styrelsen konkludere, at der er tale om rådgivning  

 og vejledning når hjælpen ydes med henblik på at gøre forældrene i stand til  

 selv at løse de problemer, herunder med træning af barnet, der kan opstå i  

 forbindelse med at have et handicappet barn i hjemmet.
