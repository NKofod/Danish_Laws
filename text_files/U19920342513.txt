 En uorganiseret arbejdsgiver, der havde indgået  

 tiltrædelsesoverenskomst med et fagforbund, var indkaldt til mæglingsmøde med  

 fagforbundet i anledning af en påstand om manglende aflønning efter  

 overenskomsten, men mødte ikke op.
Arbejdsgiveren modtog derefter flere opfordringer fra fagforbundet om  

 deltagelse i organisationsmøde, og den 9/7 1987 opfordring fra LO om  

 deltagelse i fællesmøde.
Klageskrift blev først indgivet til Arbejdsretten  

 den 4/7 1992.
Under arbejdsretssagen påberåbte arbejdsgiveren sig, at han havde  

 opsagt overenskomsten i oktober 1986 Arbejdsretten fandt ikke at kunne  

 afvise, at overenskomsten var blevet opsagt.
Under henvisning til, at der fra  

 arbejdstagerside intet var foretaget i sagen fra juli 1987 indtil anlæggelsen  

 af sagen 4 år senere, fandtes arbejdsgiveren at kunne gå ud fra, at forbundet  

 havde affundet sig med opsigelsen, hvorfor forbundet havde mistet sin ret til  

 nu at gøre overenskomsten gældende over for ham.
Herefter frifandtes  

 arbejdsgiveren for en påstand om bod for overenskomstbrud.
 Under denne sag har Landsorganisationen i Danmark for Restaurations- og  

 Bryggeriarbejder Forbundet indklaget Q8- Cafeteriet v/Tom Christensen for  

 Arbejdsretten og nedlagt følgende påstand:
 Indklagede Q8-Cafeteriet v/Tom Christensen tilpligtes at overholde  

 gældende overenskomst mellem Arbejdsgiverforeningen af Hoteller og  

 Restauranter og Restaurations- og Bryggeriarbejder Forbundet og for  

 overenskomstbrud til Restaurations- og Bryggeriarbejder Forbundet at betale  

 en efter rettens skøn fastsat bod indeholdende kr. 88.395,52 i manglende  

 aflønning og tillæg til forbundets medlemmer Tina Møller, Heidi Pedersen,  

 Tine Andersen, Susanne Hytting og Katja Astrup.
 Indklagede har påstået frifindelse.
SAGSFREMSTILLING Ved tiltrædelseserklæring af 24. oktober 1984 tiltrådte Tom Christensen  

 den til enhver tid gældende overenskomst mellem Arbejdsgiverforeningen af  

 Hoteller og Restauranter og Hotel- og Restaurationspersonalets Samvirke (nu  

 Restaurations- og Bryggeriarbejder Forbundet). Ved tiltrædelsen drev Tom  

 Christensen Vibyhus Cafeteria, og senere overtog han driften af  

 BP-Cafeteriet, Randersvej 568 i Trige, nu Q8-Cafeteriet.
 Ifølge tiltrædelsesoverenskomstens § 3 omfattedes virksomheden af Hotel-  

 og Restaurationserhvervets Uddannelsesfond, og den skulle betale til fonden i  

 overensstemmelse med overenskomstens § 23. Ifølge tiltrædelsesoverenskomstens  

 § 6 kan opsigelse af aftalen fra parternes side ske med 3 måneders varsel til  

 hovedoverenskomstens udløbstid, jf. dog hovedaftalens § 7, stk. 1 og 2.
 I en skrivelse af 1. juli 1986 til BP-Cafeteriet indkaldte Hotel og  

 Restaurationspersonalets fagforening i Århus Tom Christensen til  

 forhandlingsmøde den 6. august 1986 i anledning af et påstået brud på  

 overenskomsten i forbindelse med 2 ansattes arbejdsophør.
 Ved skrivelse af 1. oktober 1986 til virksomheden indkaldte fagforeningen  

 til mæglingsmøde den 29. oktober 1986. Af en opstilling i en skrivelse af 2.  

 oktober 1986 fra fagforeningen til virksomheden til brug for mæglingsmødet  

 fremgår, at fagforeningens krav også vedrørte andre medarbejdere i  

 virksomheden end de to, der var nævnt i skrivelsen af 1. juli 1986.
 Tom Christensen har i Arbejdsretten fremlagt kopi (originalt gennemslag)  

 af sålydende skrivelse, dateret oktober 1986:
 »Til Hotel- og Restaurationspersonalets Fagforening, Århus.
 Hermed opsiger jeg min tiltrædelseserklæring med Hotel og  

 Restaurationspersonalets Fagforening med gældende varsel.
B.P.
Cafeteriet (sign.) Tom Christensen Hermed kvitteres for modtagelse af opsigelse af  

 tiltrædelseserklæring.« Sidstnævnte sætning er underskrevet af Finn Lyck.
 Den 20. november 1986 sendte Finn Lyck, der er afdelingsformand i Århus,  

 følgende brev:
 »Kære forbund.
 Her er endnu en sag til det fagretlige system.
I skal bare indkalde til ho-møde.
Han udeblev fra mæglingsmøde, selvom han  

 havde bekræftet at han ville komme.
Det gjorde han pr. telefon.
 Jeg regner ikke med at han vil dukke op hos jer.
Når så sagen skal videre skal jeg nok »lave« sagen til jer.' Den 8. december 1986 skrev forbundets kontor i København således til  

 virksomheden:
 »Vedr. lokalt mæglingsmøde.
 Da vor lokale afdeling i Århus forgæves har forsøgt at få berammet et  

 lokalt mæglingsmøde, bliver Hotel- og Restaurationspersonalets Forbund  

 desværre nødt til at indkalde til organisationsmøde.
 Vi skal henvise til de spørgsmål der er angivet i mæglingsindkaldelsen af  

 1. oktober 1986.
Vi skal forslå mødet afholdt onsdag, den 17. december 1986 kl. 14.00 på vort kontor, Uplandsgade 52 A, 2300 København S.« Den 9. juli 1987 sendte Landsorganisationen i Danmark følgende brev til  

 virksomheden:
 »Fra Hotel- og Restaurationspersonalets Forbund i Danmark, med hvem  

 der er indgået tiltrædelsesoverenskomst den 24. oktober 1984, har LO modtaget  

 en indberetning vedrørende en uoverensstemmelse angående aflønning af  

 personalet samt brud på overenskomstens § 20 vedrørende afholdelse af  

 mæglingsmøde til drøftelse af uoverensstemmelsen.
 Da det således ikke har været muligt at få løst sagen, har forbundet  

 indbragt denne for LO, og vi skal herved anmode Dem om at deltage i et  

 fællesmøde i LO.
 Vi anmoder Dem om senest 14 dage fra d.d. telefonisk at kontakte LO  

 nærmere aftale af mødetidspunkt.
Såfremt LO ikke hører fra Dem forinden nævnte frist, vil sagen uden  

 yderligere varsel blive indbragt for Arbejdsretten.« Derefter skete der ikke mere i sagen før foråret 1991, da fagforeningens  

 kontor i Århus den 8. april 1991 skrev til indklagede:
 »Efter at De telefonisk den 15.3.91 meddelte, at De skulle have  

 opsagt overenskomsten mundtligt og skriftligt herunder anbefalet, har vi  

 gennemgået vore forskellige registreringer og har ikke kunnet se at det  

 skulle være tilfældet.
På den baggrund skal vi fastholde indkaldelsen til mæglingsmøde og skal  

 foreslå et møde afholdt torsdag den 18. april kl. 10.00 på cafeteriet.« Mæglingsmødet blev ikke afholdt, hvorefter sagen ved klageskrift af 4.  

 juli 1991 blev indbragt for Arbejdsretten.
Beløbet på 88.395,52 kr., der er  

 nævnt i klagernes påstand, vedrører de nævnte ansattes krav for perioden fra  

 1. april 1989 til 30. maj 1991.
 Under domsforhandlingen den 20. maj 1992 blev der ikke givet møde af Finn  

 Lyck, men klagerne fremlagde en skrivelse fra denne, dateret samme dag, hvori  

 det hedder:
 »Desværre er jeg idag forhindret i at møde som vidne i ovennævnte  

 sag.
 Jeg afgiver derfor følgende skriftlige forklaring:
 Den af Tom Christensen i skrivelse af 12/9 91 fremlagte opsigelse af  

 overenskomst har jeg aldrig modtaget.
 Underskriften på opsigelsen er ikke min.
 Jeg har i øvrigt tilladt mig at sammenligne den med underskriften i bilag  

 H.
Umiddelbart virker det som om underskriften i opsigelsen er en direkte  

 »kopi« (afkalkering) af underskriften i bilag H. !! Jeg kan derudover oplyse, at der mig bekendt ikke har været afholdt noget  

 møde med Tom Christensen i oktober 86.
Dette har jeg bl.a. fået bekræftet ved en gennemgang af det for  

 skattevæsenet fremlagte diætregnskab.' FORKLARINGER Indklagede har forklaret, at der i oktober 1986 blev afholdt et møde i  

 cafeteriet, hvor han selv, hans medarbejdere og Finn Lyck var til stede.  

 Indklagede oplyste under mødet, at han ikke fortsat kunne drive cafeteriet på  

 en økonomisk forsvarlig måde, hvis han skulle overholde overenskomsten med  

 klagerne.
Medarbejderne var enige i, at overenskomsten ikke kunne fortsætte,  

 hvorefter indklagede over for Finn Lyck mundtligt og skriftligt opsagde  

 overenskomsten med normalt varsel, det vil sige til ophør pr. 1. april 1987.  

 Spørgsmålet om Jonnas og Betinas forhold blev afsluttet, og efter mødet  

 betragtede han hele overenskomstsagen som afsluttet, idet han derefter bl.a.  

 har indbetalt de ansattes feriepenge til feriegiro i stedet for til  

 forbundets feriefond.
Gjort bekendt med Finn Lycks skrivelse af 20. maj 1992 har indklagede  

 fastholdt, at Lyck var til stede på mødet i oktober 1986. Han husker ikke i  

 dag, hvilken dag i måneden det blev afholdt.
Der er hans opfattelse, at Finn  

 Lyck må have glemt at sende opsigelsen videre til forbundet.
Lajla Christensen, der er gift med indklagede, har forklaret, at hun var  

 til stede på mødet i oktober 1986. Heller ikke hun husker i dag den nærmere  

 dato, men hun husker især forløbet, fordi Lyck sad med ryggen til hende og  

 indklagede og tilsyneladende skrev en masse ned.
Da han forlod mødet, bakkede  

 han ud ad døren.
Helle Andersen, der er gruppesekretær hos klager, har forklaret, at Lyck  

 over for hende har oplyst, at han ikke har modtaget nogen opsigelse fra  

 indklagede.
Han var ikke til noget møde hos indklagede i oktober 1986 og har  

 ikke selv kvitteret for modtagelsen.
Grunden til, at forbundet først rejste  

 sagen på ny i 1991, var, at de ansatte hos indklagede, der i overvejende grad  

 var uorganiserede, nærede modvilje imod, at sagen blev fulgt op, at Tom  

 Christensen var modarbejdsvillig, og at forbundet af prioriteringsmæssige  

 grunde ikke ønskede at bruge ressourcer på sagen på et tidligere tidspunkt.
 PARTERNES ARGUMENTER.
Klagerne har under domsforhandlingen anført, at indklagede ikke har  

 godtgjort, at han har opsagt overenskomsten.
Der må herved lægges afgørende  

 vægt på Finn Lycks skrivelse af 20. maj 1992, hvis udsagn bestyrkes af Lycks,  

 forbundets og Landsorganisationen i Danmarks senere skrivelser.
Hvis det  

 alligevel måtte blive lagt til grund, at en opsigelse er afgivet, er det ikke  

 sket på frigørende måde.
Den skulle have været afgivet til forbundet som  

 medunderskriver af tiltrædelsesoverenskomsten, og i hvert fald var indklagede  

 fortsat forpligtet af overenskomsten, jfr. tiltrædelsesoverenskomstens § 6,  

 sammenholdt med hovedaftalens § 7, stk. 2. Forbundet har ikke handlet på en  

 måde, der har indebåret en accept af en opsigelse og har heller ikke ved  

 passivitet mistet sin ret til at gøre overenskomsten gældende.
Indklagede, der ikke mødte ved advokat, har anført, at det må lægges til  

 grund, at han har opsagt overenskomsten, og at han siden oktober 1986, da  

 sagen om de ansatte blev afsluttet, med rette har kunnet gå ud fra, at  

 forbundet har accepteret opsigelsen.
Dette bestyrkes også af, at der aldrig  

 er reageret, selv om han på intet tidspunkt har indbetalt noget til  

 feriefonden.
 ARBEJDSRETTENS BEMÆRKNINGER:
Således som sagen er oplyst, kan indklagedes forklaring om opsigelsen af  

 overenskomsten ikke afvises.
Selv om forbundet også efter oktober 1986 var af  

 den opfattelse, at indklagede havde begået overenskomstbrud, undlod det at  

 foretage sig videre fra juli 1987 indtil anlæggelsen af denne sag 4 år  

 senere.
Under disse omstændigheder måtte indklagede kunne gå ud fra, at  

 forbundet havde affundet sig med opsigelsen, hvorfor forbundet har mistet sin  

 ret til nu at gøre overenskomsten gældende over for ham.
Indklagedes  

 frifindelsespåstand tages derfor til følge.
 T h i k e n d e s f o r r e t :
 Indklagede, Q8-Cafeteriet v/Tom Christensen, frifindes.
 sagsomkostninger skal klagerne, Landsorganisationen i Danmark for  

 Restaurations- og Bryggeriarbejder Forbundet, betale 2.000 kr. til  

 Arbejdsretten.
 (* 1) Henvisninger: K. 91.018 og de herunder anførte henvisninger.
