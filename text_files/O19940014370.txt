Resumé En kommune X besluttede med øjeblikkelig virkning at fritstille  

 A, der var leder af en af kommunens daginstitutioner.
A havde umiddelbart  

 forinden udtalt sig kritisk til pressen om kommunens planer for  

 omorganisering  

 af børneinstitutionerne.
Det kommunale tilsynsråd i Y Amt besluttede at  

 undersøge sagen i lyset af reglerne om offentligt ansattes ytringsfrihed.  

 Tilsynsrådet indhentede en udtalelse fra kommunen og meddelte herefter -  

 uden forinden at have forelagt kommunens udtalelse for A - at man ikke havde  

 grundlag for at antage, at kommunen havde handlet retsstridigt.
 I sin klage til ombudsmanden anførte A blandt andet at tilsynsrådet  

 burde have forelagt kommunens udtalelse for hende, før man besluttede ikke at  

 foretage videre, jf. forvaltningslovens § 19.
Der var enighed mellem ombudsmanden og Indenrigsministeriet om  

  

 at  

  

 tilsynsrådets udtalelse var en  

 afgørelse i forvaltningslovens forstand,  

  

 at  

  

 A var part i sagen, og  

  

 at  

  

 tilsynsrådet derfor burde have partshørt A over kommunens udtalelse.  

 Ombudsmanden forudsatte at tilsynsrådet - hvis A ønskede det - ville  

 genoptage  

 sagen.
Han foretog herefter ikke videre i sagen.
 Sagen gav ombudsmanden anledning til mere generelt at udtale sig  

 om afgrænsningen af forvaltningslovens afgørelses- og partsbegreb i relation  

 til de kommunale tilsynsmyndigheders virksomhed. (J. nr. 1992-1171-813).
 Forvaltningslovens afgørelses- og partsbegreb i relation til  

 de kommunale tilsynsmyndigheders virksomhed.
 Byrådsmedlem B klagede for A  

 over Det Kommunale Tilsynsråd i Y Amts udtalelse i en sag om X Kommunes  

 fritstillelse af A fra hendes stilling som leder af en daginstitution i X  

 Kommune.
 Sagens nærmere omstændigheder  

 var følgende:
I efteråret 1991 besluttede X  

 Byråd at to af kommunens fritidscentre med virkning fra den 1. januar 1992  

 skulle omdannes til kombinerede børnehaver og fritidsklubber.
I den anledning  

 afskedigede kommunen samtlige medarbejdere på de pågældende institutioner med  

 almindeligt, overenskomstmæssigt varsel.
De berørte medarbejdere blev dog  

 samtidig tilbudt genansættelse på de vilkår der fulgte af institutionernes  

 ændrede status.
Som den eneste af disse  

 medarbejdere ønskede institutionsleder A ikke genansættelse.
Hun var derfor  

 afskediget med virkning fra den 1. maj 1992, men var på grund af  

 strukturændringerne fritstillet fra den 1. januar samme år.
 I forbindelse med  

 omstruktureringen fremsatte A en række udtalelser til den lokale presse.  

 Herom  

 - og om det heraf affødte hændelsesforløb - hed det bl.a. følgende i  

 kommunens skrivelse  

 af 30. december 1991 til Tilsynsrådet for Y Amt:
 "...
Institutionslederen havde  

 under hele forløbet ikke lagt skjul på, at hun var stærk modstander af  

 byrådets  

 beslutning om at ændre institutionernes status.
Denne holdning kom bl.a. til  

 udtryk på møder mellem personale, forældreråd og politikere.
Dette ser vi i sig selv ikke  

 noget problematisk i.
Derimod bliver det - efter vores opfattelse - et  

 personalemæssigt og ledelsesmæssigt problem, hvis en sådan manglende accept  

 af  

 en politisk beslutning giver anledning til tvivl om, hvorvidt den pågældende  

 leder vil have problemer med loyalt at indgå i det, der er den kommunale  

 administrations opgave, nemlig at føre de politiske beslutninger ud i livet.
 Hertil kommer, at disse  

 opgaver kun kan løses, hvis der eksisterer et rimeligt sobert internt  

 samarbejdsklima, hvor man forvaltningerne og institutionerne imellem på  

 fornuftig vis samarbejder om at løse de stillede opgaver.
 På baggrund af den måde,  

 hvorpå samarbejdet med institutionslederen havde udviklet sig, kulminerende  

 med  

 hendes udtalelser i (X)-Posten og (Z) Stiftstidende henholdsvis den 6. og den  

 7.11.91, der bl.a. indeholder personlige angreb på hendes nærmeste foresatte,  

 nåede vi til den konklusion, at det ikke kunne forventes, at  

 institutionslederen  

 loyalt kunne indgå i udførelsen af den politiske beslutning, ligesom vi  

 vurderede, at de personlige angreb på en kollega var udtryk for, at den  

 fornødne samarbejdsvilje ikke var til stede.
Kommunaldirektøren valgte  

 derfor at indstille til økonomiudvalget, at institutionslederen blev  

 fritstillet med øjeblikkelig virkning under hensyn til institutionens tarv og  

 idet fortsat samarbejde måtte anses som værende umuliggjort.
Dette blev  

 vedtaget på et ekstraordinært økonomiudvalgsmøde den 11.11.91. Beslutningen  

 blev den følgende morgen overbragt institutionslederen på institutionen af  

 skoledirektøren og kommunaldirektøren, idet institutionslederen blev bedt om  

 at  

 overdrage institutionen til den konstituerede leder i løbet af formiddagen.
Der er således ikke tale om  

 en straf for at have udtalt sig kritisk.
Derimod er der tale om løsning af et  

 konkret samarbejdsproblem, hvor kommunen benytter sig af de muligheder for at  

 fritstille en medarbejder i resten af opsigelsesperioden, som funktionærloven  

 giver.
Det kan i den forbindelse bemærkes, at det jo er den samme  

 fritstillelsesmulighed, der blev bragt i anvendelse af kommunen i forbindelse  

 med institutionslederens afslag på tilbuddet om genansættelse, hvor hun blev  

 fritstillet fra årsskiftet og til opsigelsesperiodens udløb.
..." Baggrunden for kommunens  

 udtalelse var at tilsynsrådet ved skrivelse af 3. december 1991 havde anmodet  

 kommunen om en nærmere redegørelse for sagen.
 Ved skrivelse af 17. februar  

 1992 meddelte tilsynsrådet kommunen at man havde vedtaget følgende udtalelse:
 "På baggrund af (X)  

 Kommunes redegørelse i sagen finder Tilsynsrådet ikke grundlag for at antage,  

 at kommunen ved fritstillelsen af centerlederen med virkning fra den 12.  

 december 1991 har handlet i strid med lovgivningen eller almindelige  

 offentligretlige retsgrundsætninger.
Tilsynsrådet foretager  

 herefter ikke videre i sagen." Kommunens ovennævnte  

 udtalelse til tilsynsrådet blev afgivet uden at tilsynsrådets henvendelse  

 forinden havde været drøftet i byrådet.
I den anledning vedtog kommunens  

 økonomiudvalg den 18. marts 1992 følgende beslutning:
"Økonomiudvalget  

 beklager at sagen er behandlet i Tilsynsrådet forinden politisk stillingtagen  

 i byrådet." Økonomiudvalgets beslutning  

 blev taget til efterretning på et byrådsmøde den 25. marts 1992.
Det rejste spørgsmål gav  

 anledning til en del presseomtale.
På den baggrund anførte tilsynsrådet i en  

 skrivelse af 13. april 1992 til kommunen bl.a. følgende:
 "...
 Tilsynsrådet fandt anledning  

 til at præcisere, at det er kommunens afgørelse, om en redegørelse til  

 tilsynsrådet afgives efter behandling i byrådsmøde eller af en anden, der  

 ifølge gældende kompetenceregler har bemyndigelse dertil, medmindre  

 tilsynsrådet udtrykkeligt har forlangt, at sagen skal behandles i et  

 byrådsmøde.
 ...
 Det tilføjes, at denne sag  

 har medført den ændring i tilsynsrådet, at det fremover vil blive oplyst, om  

 en  

 afgiven redegørelse har været i byråd eller ej.
..." B gjorde i sin skrivelse af  

 12. maj 1992 til mig primært gældende at kommunens fritstillelse af A i  

 realiteten havde karakter af en straf for de udtalelser, som hun havde  

 fremsat  

 i den lokale presse.
Herudover anførte B at tilsynsrådets behandling af sagen  

 efter hans opfattelse ikke var i overensstemmelse med sædvanlig praksis,  

 navnlig derved at byrådet ikke havde haft lejlighed til at fremkomme med en  

 udtalelse før tilsynsrådet tog stilling til sagen.
I anledning af klagen  

 anmodede jeg tilsynsrådet om en udtalelse.
Tilsynsrådet meddelte mig ved  

 skrivelse af 24. august 1992 at man kunne henholde sig til rådets ovennævnte  

 skrivelser af 17. februar og 13. april 1992 og anførte i øvrigt følgende:
"Vedrørende spørgsmålet  

 om tilsynsrådets behandling af sagen kan tilføjes, at Tilsynsrådet, ved sin  

 vurdering af kommunens beslutning om fritstillelse af centerlederen, udover  

 borgmesterens redegørelse var i besiddelse af omfattende avisomtale af sagen,  

 hvoraf de forskellige opfattelser af sagen - herunder også den af  

 byrådsmedlem  

 (B) anførte - var angivet." Ved skrivelse af 13.  

 september 1992 fremkom B med sine bemærkninger til tilsynsrådets udtalelse.
I  

 skrivelsen hed det bl.a. følgende:
 "...
 Det er for mig at se ikke  

 særligt betryggende at tilsynsrådet kun indhenter udtalelse fra den ene part  

 i  

 sagen, nemlig borgmesteren og kommunaldirektøren.
Det er min opfattelse, at  

 tilsynsrådet forud for deres afgørelse af sagen skulle have indhentet en  

 udtalelse fra det samlede byråd og en udtalelse fra (A), hvilket jeg ved de  

 normalt gør i andre sager, men ikke gjorde i denne sag.
Her har tilsynsrådet  

 udelukkende bygget deres afgørelse på hvad borgmesteren og kommunaldirektøren  

 mente, samt den megen avisomtale sagen fremkaldte.
..." I skrivelse af 13. juli 1993  

 anmodede jeg Tilsynsrådet for Y Amt om en supplerende udtalelse, idet jeg  

 samtidig i en foreløbig redegørelse i anledning af klagen anførte følgende:
 "(B's) oprindelige  

 skrivelse af 12. maj 1992 til mig drejer sig navnlig om lovligheden af  

 kommunens beslutning om at fritstille (A).
Efter at jeg gennem  

 dagspressen var blevet bekendt med kommunens beslutning, drøftede en af mine  

 medarbejdere den 20. november 1991 telefonisk sagen med Tilsynsrådet for (Y)  

 Amt.
Tilsynsrådet besluttede på den baggrund at tage sagen op.
Tilsynsrådet sendte mig en  

 kopi af rådets ovennævnte skrivelse af 17. februar 1992 til (X) Kommune.
Ved  

 skrivelse  

 af 24. marts 1992 meddelte jeg tilsynsrådet, at jeg på det foreliggende  

 grundlag ikke agtede at foretage videre i sagen.
 Der er ikke i forbindelse med  

 (B's) klage - hvori jeg må antage, at (A's) synspunkter fuldt ud er kommet  

 til  

 udtryk - fremkommet oplysninger, der nu giver mig fuldt tilstrækkelig  

 anledning til at tage kommunens beslutning om fritstillelse af (A) op til  

 nærmere undersøgelse, jf. ombudsmandslovens § 6, stk. 5.
 Herefter rejser (B's) klage  

 to spørgsmål vedrørende tilsynsrådets sagsbehandling:
 Spørgsmålet om, hvorvidt tilsynsrådet i forbindelse med  

 sagens behandling burde have indhentet en udtalelse fra (X) byråd.
 Spørgsmålet om, hvorvidt tilsynsrådet i forbindelse med  

 sagens behandling burde have indhentet en udtalelse fra (A).
 ad a)  

 Spørgsmålet om,  

 hvorvidt tilsynsrådet burde have indhentet en udtalelse fra byrådet.
 Jeg har opfattet (B's)  

 skrivelse af 12. maj 1992 til mig således, at tilsynsrådet efter hans mening  

 ikke burde have afgivet sin udtalelse af 17. februar 1992, før byrådet havde  

 udtalt sig om sagen.
Der er efter min opfattelse  

 ikke tilstrækkeligt grundlag for at tage dette spørgsmål op til nærmere  

 overvejelse.
Herved har jeg navnlig taget i betragtning, at der ikke kan  

 antages at bestå en pligt for tilsynsrådene til i alle tilfælde at sikre sig,  

 at en tilsynsrådssag har været behandlet i kommunalbestyrelsen, og at det som  

 følge heraf i vidt omfang må være den berørte kommunes eget ansvar, under  

 hvilke former en henvendelse fra tilsynsrådene behandles.
 Der ville derfor på dette  

 punkt næppe være grundlag for kritik af tilsynsrådet.
 ad b)  

 Spørgsmålet om,  

 hvorvidt tilsynsrådet burde have indhentet en udtalelse fra (A).
 1. Som nævnt ovenfor har (B) i sin efterfølgende skrivelse af  

 13. september 1992 anført, at tilsynsrådet burde have indhentet en udtalelse  

 fra (A), før man afgav udtalelsen af 17. februar 1992.
 Tilsynsrådet har ikke haft lejlighed til at kommentere dette  

 synspunkt.
 2. Spørgsmålet om, hvorvidt tilsynsrådet - på eget initiativ -  

 burde have givet (A) lejlighed til at fremkomme med en udtalelse, før man  

 besluttede ikke at foretage videre i sagen, må besvares med udgangspunkt i  

 forvaltningslovens § 19, stk. 1. Jeg ser herved bort fra, at tilsynsrådene  

 formentlig - som led i god forvaltningsskik - ofte under alle omstændigheder  

 giver de berørte personer lejlighed til at udtale sig.
 Forvaltningslovens § 19 har  

 følgende ordlyd:
"§ 19.  

  

 Kan en part i en sag ikke antages at være bekendt med,  

 at myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse, før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Det gælder dog kun, hvis oplysningerne er til  

 ugunst for den pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af den nævnte  

 udtalelse." Forvaltningslovens  

 almindelige anvendelsesområde er fastlagt i lovens §§ 1 og 2. § 2, stk. 1,  

 har  

 følgende ordlyd:
"§ 2.  

  

 Loven gælder for behandlingen af sager, hvori der er  

 eller vil blive truffet afgørelse af en forvaltningsmyndighed." 3. Besvarelsen af det rejste  

 spørgsmål beror i første omgang på, hvorvidt tilsynsrådets udtalelse af 17.  

 februar 1992 er en afgørelse i forvaltningslovens forstand; er dette ikke  

 tilfældet,  

 finder lovens § 19 allerede af den grund ikke anvendelse.
a.
Forvaltningsloven indeholder ikke en definition af afgørelsesbegrebet.  

 I lovens forarbejder anføres derimod bl.a. følgende (Folketingstidende  

 1985-86,  

 tillæg A, sp.  

 115 f  

 ):
 "...
 Med udtrykket "truffet  

 afgørelse" sigtes til udfærdigelse af retsakter, dvs. udtalelser, der  

 går  

 ud på at fastsætte, hvad der er eller skal være ret i et foreliggende  

 tilfælde.
 ...
 En myndigheds indstilling  

 eller udtalelse til en anden forvaltningsmyndighed til brug for en sags  

 afgørelse, er ikke en afgørelse i lovens forstand, uanset om høringssvaret  

 måtte være bindende for den hørende myndighed.
..." I Juridisk Grundbog 4 (4.  

 udg., 1989), s. 27-28, anføres bl.a. følgende om afgørelsesbegrebet:
 "...
I forarbejderne til FVL  

 anføres det, at afgørelsessager sigter til sådanne sager, i hvilke der  

 udfærdiges retsakter, dvs. udtalelser, der går ud på at fastslå, hvad der er  

 eller skal være ret i et foreliggende tilfælde.
Herved har man for så vidt  

 knyttet afgørelsessagerne tæt til det klassiske begreb  

 "forvaltningsakter". Ved forvaltningsakter forstås beslutninger,  

 der  

 træffes af forvaltningsorganer, og som i forhold til en enkelt eller en  

 bestemt flerhed af borgere tilsigter at fastslå retstilstanden  

 (gennemtvingeligt) i det konkrete tilfælde.
Forvaltningsakten er for så vidt  

 forvaltningsprocessens parallel til retsplejens dom, også i den forstand, at  

 forvaltningsakten normalt vil fremtræde som den pågældende myndigheds  

 afslutning  

 på sagens behandling (modsat beslutninger, der træffes undervejs, typisk om  

 sagens behandling).
..." Det bemærkes, at også beslutninger  

 om at afvise at tage en sag under nærmere behandling ofte vil være afgørelser  

 i  

 forvaltningslovens forstand.
b.
I visse tilfælde kan det give anledning til tvivl, om en offentlig  

 myndigheds beslutning har karakter af en afgørelse.
I disse situationer er  

 det  

 efter min opfattelse velbegrundet at anlægge en mere formålsbestemt  

 forståelse  

 af forvaltningslovens § 2, stk. 1. I Juridisk Grundbog 4 (4. udg., 1989), s.  

 30, anføres herom bl.a. følgende:
 "...
 I de almindelige bemærkninger  

 til forslaget til FVL anføres det om formålet med loven bl.a., at den skal  

 "sikre, at den enkelte borger kan få indflydelse på de  

 beslutningsprocesser,  

 der vedrører den pågældendes egne forhold, og forøge den enkeltes mulighed  

 for  

 at forstå indholdet af de trufne afgørelser og baggrunden herfor"  

 (Folketingstidende 1985/86, tillæg A, sp. 76).
 I tråd med denne overordnede  

 formålsangivelse bør det tilstræbes at lade FVLs regler finde anvendelse ved  

 myndighedsudøvelse af besluttende karakter, dersom beslutningen er af en  

 sådan art, at der for de berørte parter normalt vil bestå et væsentlig behov  

 for at få tillagt lovens beføjelser, og disse beføjelser i øvrigt vil være  

 egnede til at tilgodese borgerens interesser i henseende til at øve  

 indflydelse  

 på myndighedens beslutningsprocesser.
Den anførte retningslinie for  

 en mere formålspræget fortolkning af afgørelsesbegrebet er vag.
Men den  

 tjener  

 til at fremhæve, dels at en meget restriktiv fortolkning (knyttet til  

 afgørelsesbegrebets udspring i den klassiske forvaltningsakt) ikke bør  

 opfattes  

 som tvingende, dels at behovs- og egnethedssynspunkter - i hvert fald i  

 grænsetilfælde - skal inddrages i den samlede vurdering.
..." c.
En række af de beslutninger, som tilsynsrådene efter  

 kommunestyrelseslovens  

 kap.
VII kan træffe, har utvivlsomt karakter af afgørelser i  

 forvaltningslovens  

 forstand; det gælder i hvert fald beslutninger om annullation og suspension,  

 jf. lovens § 61, stk. 1, pålæg af tvangsbøder over for de enkelte  

 kommunalbestyrelsesmedlemmer, jf. lovens § 61, stk. 2, og pålæg af bod som  

 betingelse for ikke at rejse erstatningssag, jf. lovens § 61, stk. 4.
Omvendt er det klart, at en  

 række af tilsynsrådenes sager ikke er afgørelsessager; i de - formentlig ofte  

 forekommende - tilfælde, hvor tilsynsrådet enten på eget initiativ eller  

 efter  

 anmeldelse (klage) fra en privatperson vel gør sig visse generelt prægede  

 overvejelser om en sag, men herefter - uden at der er taget nærmere skridt  

 til  

 at oplyse sagen eller anlagt mere konkrete retlige betragtninger - beslutter  

 ikke at foretage videre, har tilsynsrådets beslutning efter min opfattelse  

 ikke karakter af en afgørelse.
En modifikation kan dog tænkes i tilfælde,  

 hvor den, der indbringer sagen for tilsynsrådet, utvivlsomt er part i  

 kommunens underliggende sag.
I disse tilfælde vil det imidlertid være af  

 begrænset praktisk betydning, om forvaltningsloven finder anvendelse; jeg  

 henviser til, at god forvaltningsskik i denne situation under alle  

 omstændigheder  

 tilsiger, at den pågældende får et svar fra tilsynsrådet, der i det  

 væsentlige opfylder begrundelseskravene i forvaltningslovens § 24.
d.
Mellem de anførte yderpunkter ligger tilsynssager, der er  

 karakteriseret  

 ved, at tilsynsrådet - uden efterfølgende at anvende sanktionsmidler i  

 henhold til kommunestyrelsesloven - dog dels iværksætter en  

 realitetsbehandling  

 og i den forbindelse påtager sig et ansvar for sagens oplysning (bl.a. ved  

 formelt at anmode den berørte kommune om en redegørelse), dels anlægger en  

 konkret, retlig vurdering af det omhandlede forhold.
 Denne retlige vurdering kan  

 tænkes at falde ud på to måder:
 Tilsynsrådet kan - som i den  

 foreliggende sag - udtale, at der ikke er grundlag for at antage, at den  

 berørte kommune har handlet retsstridigt.
Tilsynsrådet kan endvidere  

 udtale, at der for så vidt er handlet retsstridigt fra kommunens side, men at  

 der dog ikke er grundlag for at iværksætte retlige sanktionsmidler.
En  

 beslutning herom kan f.eks. være begrundet med, at forholdet er af  

 bagatelagtig  

 karakter, at retsstridigheden ikke har den fornødne klare karakter, eller at  

 mindre indgribende midler - f.eks. uforbindende udtalelser, henstillinger,  

 anmodninger eller såkaldte konstaterende pålæg - må antages at være  

 tilstrækkelige  

 til at formå kommunen til at trække den retsstridige afgørelse tilbage.
e.
En strikte forståelse af forvaltningslovens forarbejder må  

 formentlig føre til, at de omhandlede udtalelser, henstillinger m.v. ikke er  

 afgørelser  

 i lovens forstand; de har ikke den formelt bindende karakter, som man ved  

 konciperingen  

 af forvaltningsloven synes at have forbundet med afgørelsesbegrebet.
 På den anden side taler en  

 mere formålsbestemt fortolkning af forvaltningsloven efter min opfattelse  

 for,  

 at man anser de omhandlede sager for afgørelsessager.
Herved må det for det første  

 tages i betragtning, at tilsynsrådenes udtalelser - uanset at de som anført  

 formelt er uforbindende - må antages at have meget væsentlig betydning for  

 det  

 endelige udfald af kommunens sag.
Dét følger dels af tilsynsrådsudtalelsernes  

 almindeligt autoritative karakter, dels af den mere håndgribelige  

 omstændighed,  

 at en kommune, der vælger ikke at efterkomme en uforbindende udtalelse,  

 normalt  

 må forvente, at tilsynsrådet - såfremt kommunestyrelseslovens betingelser i  

 øvrigt er opfyldt - vil gribe ind i form af suspension, annullation m.v.
 For det andet - og i  

 konsekvens af det anførte - ville det under hensyn til den væsentlige  

 betydning, som udfaldet af tilsynsrådets sag som oftest vil have for sagens  

 parter (jf. om partsspørgsmålet nærmere nedenfor pkt. 4), være velbegrundet  

 at  

 lade parterne øve indflydelse på tilsynsrådets sag i form af de beføjelser,  

 der følger af forvaltningsloven, herunder navnlig retten til partshøring (§  

 19), retten til på et hvilket som helst tidspunkt at afgive en udtalelse til  

 tilsynsrådet (§ 21) og retten til udvidet aktindsigt (§ 9ff).
Endelig må der efter min  

 opfattelse lægges betydelig vægt på, at de uforbindende reaktionsmidler ofte  

 anvendes, selvom betingelserne for at iværksætte retlige sanktionsmidler -  

 der  

 som anført utvivlsomt er afgørelser - for så vidt er opfyldt, jf.
Preben  

 Espersen m.fl., Lov om kommunernes styrelse (1991), s.  

 213f.
f.
De kategorier af tilsynsrådssager, som jeg har overvejet i det  

 foregående, er som nævnt sager, hvor tilsynsrådet - uden efterfølgende at  

 anvende sanktionsmidler i henhold til kommunestyrelsesloven - dog dels  

 iværksætter en realitetsbehandling og i den forbindelse påtager sig et ansvar  

 for sagens oplysning, dels anlægger en konkret, retlig vurdering af det  

 omhandlede forhold.
Det er tvivlsomt, om sådanne  

 sager er afgørelsessager og dermed omfattet af forvaltningsloven.
Lovens  

 forarbejder taler formentlig nærmest imod dette resultat.
Omvendt er der  

 efter  

 min opfattelse en række betragtninger, der taler for, at disse sager er  

 omfattet af loven.
 Jeg må efter en samlet  

 vurdering være mest tilbøjelig til at antage, at sådanne sager (herunder  

 (A's)  

 sag) - uanset udfaldet af den retlige vurdering - er afgørelsessager i  

 forvaltningslovens forstand.
 4. Bestemmende for, om  

 tilsynsrådet burde have indhentet en udtalelse fra (A), inden man afgav  

 udtalelsen af 17. februar 1992, er herefter alene, om (A) kunne anses for  

 part  

 i tilsynsrådets sag, jf. forvaltningslovens § 19; at hun var part i kommunens  

 sag, er en selvfølge.
a.
Forvaltningsloven indeholder ikke nærmere bestemmelser om, hvem  

 der skal anses for part i en afgørelsessag.
Det fremgår imidlertid af lovens  

 forarbejder, at man har henholdt sig til den almindelige forståelse af  

 begrebet  

 i forvaltningsretlig litteratur og praksis.
Forvaltningslovens  

 partsbegreb er bl.a. behandlet af John Vogter, Forvaltningsloven (2. udg.,  

 1992), s. 54-64 og 147-150, Carl Aage Nørgaard og Jens Garde,  

 Forvaltningsret,  

 Sagsbehandling (3. udg., 1988), s. 135-138, og i Juridisk Grundbog 4 (4. udg,  

 1989), s. 31-36. Det fremgår af den nævnte litteratur - og af den praksis,  

 som  

 der heri er henvist til - at kerneområdet for partsbegrebet er afgørelsens  

 adressat, men at også andre, der har en mere afledet interesse i sagens  

 udfald,  

 efter omstændighederne kan have partsstatus.
Som betingelse for dette sidste  

 antages det normalt, at den pågældende skal have en væsentlig og individuel  

 interesse i sagens udfald.
b.
Anvender man det almindelige partsbegreb, vil der i  

 tilsynsrådenes sager ofte optræde personer med partsstatus.
I alle sager,  

 hvor  

 der er tale om at bedømme lovligheden af en kommunes afgørelser over for  

 privatpersoner (herunder juridiske personer), må de pågældende således som  

 udgangspunkt  

 siges at have en væsentlig og individuel interesse i, om der måtte blive  

 skredet ind over for kommunens afgørelse.
De, der er parter i kommunens  

 underliggende  

 sag, vil derfor i hvert fald som hovedregel også være parter i tilsynsrådets  

 sag.
Ikke desto mindre kan der -  

 måske navnlig som følge af tilsynsrådenes historiske status som  

  

 statens  

  

 tilsyn, jf. grundlovens § 82 -  

 tænkes i tilsynsrådene at være en vis tvivl om, hvorvidt private kan have  

 partsstatus.
Der kan derfor være særlig grund til at nævne, at spørgsmålet  

 har  

 været gjort til genstand for nogen overvejelse i nyere forvaltningsretlig  

 litteratur.
Jens Garde og Jørgen Mathiassen anfører således i Kommunalret  

 (1991), s. 75-76, bl.a. følgende:
 "...
 (Man kan) rejse spørgsmålet  

 om,  

  

 hvem der i forvaltningslovens  

 forstand kan være part i en tilsynssag.
 ...
Ud fra en isoleret  

 betragtning er der ikke tvivl om, at f.eks. en privat erhvervsvirksomhed, som  

 ønsker  

 tilsynsmyndighedens reaktion over for en beslutning om udbetaling af tilskud  

 til en konkurrent, kan have en så væsentlig individuel interesse i sagen, at  

 det efter omstændighederne kunne være rimeligt at tildele virksomheden  

 partsstatus.  

 Partsstatus kan i alt fald ikke afskæres alene på grund af den manglende  

 klageadgang.
Tidligere antog man dog, at kommunaltilsynet kun skulle varetage  

 offentlige eller almene interesser.
Denne opfattelse harmonerede med, at der  

 inden for den offentlige kontrol- eller tilsynsvirksomhed ofte vil være tale  

 om  

 opgaver, der udelukkende eller dog i ganske overvejende grad tager sigte på  

 almene interesser.
Da det imidlertid i dag må  

 anses for anerkendt, at kommunaltilsynet også skal varetage den enkelte  

 borgers  

 interesser i en lovlig kommunalforvaltning, bør en borger eller privat  

 virksomhed kunne anerkendes som part.
I samme retning taler den ændring af  

 styrelseslovens § 61, stk. 1, som er gennemført i 1990, hvorefter adgangen  

 til  

 at suspendere eller annullere beslutninger, der er bragt til udførelse, bl.a.  

 er afhængig af en begæring fra en part.
Det tilføjes for en ordens skyld, at  

 den omstændighed, at den pågældende ved sin henvendelse til  

 tilsynsmyndigheden  

 sætter sagen i gang, hverken er en tilstrækkelig eller nødvendig betingelse  

 for  

 at opnå partsstatus.
Der må i hvert enkelt tilfælde foretages en vurdering  

 af,  

 om den pågældendes interesse i sagens udfald er af en sådan art og styrke  

 (væsentlig individuel interesse), at den kan begrunde partsstatus.
 ..." (bogens noter  

 er  

 her udeladt).
 Tilsvarende synspunkter er  

 gjort gældende af Karsten Revsbech i en afhandling i Nordisk Administrativt  

 Tidsskrift 1991, s. 168ff (navnlig s. 169-173).
Jeg kan ganske tilslutte mig  

 det anførte og bemærker yderligere, at også forvaltningslovens forarbejder  

 synes at forudsætte, at personer, der er væsentligt og individuelt berørt af  

 tilsynsrådenes sager, har partsstatus.
Det hedder således under omtalen af  

 lovens partsbegreb bl.a. følgende (Folketingstidende 1985-86, tillæg A, sp.  

 134):
 "...
Det forhold, at en person ved  

 sin henvendelse til en forvaltningsmyndighed rent faktisk giver anledning  

 til,  

 at myndigheden rejser en sag, medfører ikke i sig selv, at den pågældende  

 bliver part i sagen.
Således vil den, der ved at rette henvendelse til f.eks.  

 den  

  

 kommunale tilsynsmyndighed  

  

 giver  

 anledning til, at tilsynsmyndigheden iværksætter en undersøgelse, ikke af  

 denne  

 grund få status som part  

  

 i  

 tilsynsmyndighedens sag  

  

 eller den underliggende sag, der har givet  

 anledning til henvendelsen.
 ..." (mine  

 fremhævelser).
 Det anførte eksempel skal  

 naturligvis i første række illustrere det generelle synspunkt, at ikke enhver  

 henvendelse til en forvaltningsmyndighed udløser partsstatus; eksemplet måtte  

 imidlertid forekomme særpræget, såfremt det i øvrigt var tilsigtet eller  

 forudsat, at der aldrig skulle kunne optræde (private) parter i sager ved de  

 kommunale tilsynsråd.
 Jeg må herefter mene, at  

 spørgsmål om partsstatus i sager ved de kommunale tilsynsråd må afgøres på  

 grundlag af de betragtninger, der i øvrigt er bestemmende for, om en person  

 er  

 part i en afgørelsessag: om den pågældende er adressat for afgørelsen eller i  

 øvrigt har en væsentlig og individuel interesse i sagens udfald.
c.
Herefter er der næppe tvivl om, at (A) burde have været anset  

 for part i tilsynsrådets sag; det er åbenbart, at hun havde en væsentlig og  

 individuel interesse i, hvorvidt tilsynsrådet - i form af annullation eller  

 en  

 uforbindende udtalelse - ville skride ind over for kommunens beslutning om  

 fritstillelse.
5. Efter det anførte - og  

 uden, at tilsynsrådet og Indenrigsministeriet har haft lejlighed til at  

 kommentere mine synspunkter - må jeg foreløbig være tilbøjelig til at give  

 (B)  

 medhold i, at tilsynsrådet burde have gjort (A) bekendt med kommunens  

 redegørelse  

 og givet hende lejlighed til at fremkomme med en udtalelse, inden man tog  

 stilling til, om der skulle foretages videre i sagen, jf. forvaltningslovens  

 §  

 19." I skrivelsen til Tilsynsrådet  

 for Y Amt anmodede jeg om at sagen med tilsynsrådets udtalelse blev fremsendt  

 til mig via Indenrigsministeriet, hvis bemærkninger jeg samtidig udbad mig.
 Ved skrivelse af 11. marts  

 1994 afgav Indenrigsministeriet sin udtalelse i sagen og sendte mig samtidig  

 en  

 udtalelse af 3. september 1993 fra Tilsynsrådet for Y Amt.
 I udtalelsen fra Y Amt var  

 anført følgende:
 "...
På baggrund af ordlyden af  

 forvaltningslovens § 2 og lovens forarbejder finder tilsynsrådet, at der ikke  

 er tilstrækkeligt grundlag for at fastslå, at lovens regler, for så vidt  

 angår  

 tilsynsrådenes virksomhed, finder anvendelse uden for området for de  

 egentlige  

 afgørelser (sanktioner og godkendelser), jfr.
Den kommenterede Styrelseslov  

 (1.  

 udgave 1991) s. 193 og 213-14, hvor der nærmere er redegjort for forskellen  

 mellem afgørelser og vejledende udtalelser.
I tilsynsrådets praksis har man  

 ikke anset vejledende udtalelser, herunder udtalelser, der går ud på, at  

 tilsynsrådet ikke finder anledning til at foretage videre i en sag, for  

 omfattet af forvaltningsloven.
Rådet finder, at en sådan udvidelse kræver  

 lovhjemmel.
 Tilsynsrådets flertal mener  

 derfor ikke, at der i sagen har været nogen lovmæssig forpligtelse til at  

 foretage høring af centerlederen, jfr. forvaltningslovens § 19, stk. 1.
 Med hensyn til ombudsmandens  

 opfattelse af, at det, ved vurderingen af, om en udtalelse fra tilsynsrådet  

 skal betragtes som en afgørelse, vil være velbegrundet at anlægge en  

 formålsbestemt forståelse af forvaltningslovens § 2, stk. 1, bemærkes, at en  

 sådan forståelse næppe kommer på tale i nærværende sag på grund af  

 tilsynsrådets  

 begrænsede kompetence i sagen, jfr. nedenfor.
 I øvrigt følger tilsynsrådet  

 i almindelighed den praksis at give berørte personer lejlighed til at udtale  

 sig over foreliggende eller indhentede oplysninger, inden der tages stilling  

 til sagen.
 Om baggrunden for at det ikke  

 skete i nærværende sag kan oplyses følgende:
Ved rådets udtalelse af 17.  

 februar 1992 var det forudsat, at tilsynsrådet ikke kunne tage stilling til  

 selve fritstillelsen af centerlederen, da dette spørgsmål er af privatretlig  

 karakter og derfor henhører under domstolene.
Tilsynsrådet kunne alene tage  

 stilling til, om kommunen i forbindelse med beslutningen om fritstillelse  

 havde  

 tilsidesat offentligretlige lovregler eller retsgrundsætninger.
 Grundlaget for tilsynsrådets  

 stillingtagen til, om man skulle foretage videre i sagen, var primært  

 kommunens  

 udtalelse af 30. december 1991, hvoraf det fremgik, at kommunens begrundelse  

 for fritstillelsen var samarbejdsvanskeligheder.
 Tilsynsrådets flertal fandt  

 som anført i sin udtalelse af 17. februar 1992 ikke, at der var grundlag for  

 at  

 antage, at kommunen ved fritstillelsen havde handlet i strid med lovgivningen  

 eller almindelige offentligretlige retsgrundsætninger.
Når tilsynsrådets flertal  

 ikke fandt anledning til høring af centerlederen over kommunens udtalelse er  

 grunden, at en sådan høring på baggrund af udtalelsens indhold utvivlsomt  

 ville  

 have drejet sig om spørgsmålet om, hvorvidt de anførte  

 samarbejdsvanskeligheder  

 kunne tilregnes centerlederen eller i øvrigt var af en sådan karakter, at de  

 kunne begrunde fritstillelse.
Da dette spørgsmål som nævnt falder uden for  

 tilsynsrådets kompetence, er det tilsynsrådets flertals opfattelse, at det  

 formentlig ville ligge uden for tilsynsrådets kompetence at foretage en sådan  

 høring.
 Det bemærkes dog, at i rådets  

 møde den 14. februar 1992, hvor udtalelsen af 17. februar 1992 blev vedtaget,  

 fandt et mindretal, at centerlederen burde have været hørt i sagen, medens  

 flertallet fandt sagen tilstrækkeligt oplyst.
Det er således tilsynsrådets  

 flertals konklusion, at der ikke har bestået nogen forpligtelse for rådet til  

 at foretage høring af centerlederen over kommunens udtalelse, heller ikke  

 efter  

 reglerne om god forvaltningsskik." Ved skrivelse af 22. marts  

 1994 anmodede jeg byrådsmedlem B om hans eventuelle bemærkninger til  

 tilsynsrådets og ministeriets udtalelser.
Jeg modtog ikke svar på denne  

 skrivelse.
 I en skrivelse til  

 Indenrigsministeriet udtalte jeg herefter følgende:
 "1. Ved skrivelse af 17.  

 februar 1992 meddelte Tilsynsrådet for (Y) Amt (X) Kommune, at man ikke havde  

 grundlag for at foretage videre i sagen; kommunen havde efter tilsynsrådets  

 opfattelse  

 ikke handlet retsstridigt ved at fritstille (A).
 I min foreløbige redegørelse  

 af 13. juli 1993 rejste jeg navnlig det spørgsmål, om tilsynsrådet forinden  

 burde have partshørt (A) over kommunens udtalelse af 30. december 1991, jf.  

 forvaltningslovens § 19, stk. 1.
 Som anført i min redegørelse  

 beror besvarelsen af dette spørgsmål i første omgang på, om tilsynsrådets  

 udtalelse har karakter af en afgørelse i forvaltningslovens forstand, og om  

 (A) er part i sagen.
 Indenrigsministeriet er enig  

 med mig i, at tilsynsrådets udtalelse af 17. februar 1992 er en afgørelse i  

 forvaltningslovens forstand, at (A) er part i sagen, og at tilsynsrådet  

 derfor  

 efter forvaltningslovens § 19 burde have partshørt (A) over kommunens  

 udtalelse,  

 før man afsluttede sagen.
 Dette tager jeg til  

 efterretning.
 Endvidere er  

 Indenrigsministeriet enig med mig i, at høring af de berørte parter ofte -  

 uanset forvaltningslovens bestemmelser - bør finde sted; enten som led i god  

 forvaltningsskik eller som led i tilsynsrådets oplysning af sagen.
 Endelig forstår jeg  

 Indenrigsministeriet således, at man er enig med mig i de betragtninger  

 vedrørende forvaltningslovens partsbegreb, der er anført i min redegørelse.
 Også dette tager jeg til  

 efterretning.
 2. Herefter består en mulig  

 uenighed mellem Indenrigsministeriet og mig alene for så vidt angår det  

 generelle spørgsmål om forvaltningslovens afgørelsesbegreb i relation til  

 tilsynsrådenes sager.
 I min foreløbige redegørelse  

 af 13. juli 1993 anførte jeg om dette spørgsmål bl.a. følgende:
 "  

  

 c. ... (se gengivelsen af redegørelsen ovenfor pkt. ad b), 3c-f).
 I Indenrigsministeriets  

 skrivelse af 11. marts 1994 hedder det bl.a. følgende:
"Efter forarbejderne til  

 forvaltningsloven er det således det formelle, der er afgørende.
Udtalelser,  

 der ikke går ud på at fastsætte, hvad der er eller skal være ret i et  

 foreliggende tilfælde, er ikke omfattet af afgørelsesbegrebet, uanset om de  

 efter deres indhold er bindende for en anden myndighed ved dennes afgørelse  

 af  

 en sag.
Efter Indenrigsministeriets  

 opfattelse er det derfor ikke i overensstemmelse med forvaltningslovens  

 forarbejder, når ombudsmanden som begrundelse for at betragte tilsynsrådenes  

 udtalelser som "afgørelser" bl.a. lægger vægt på, at  

 "tilsynsrådenes udtalelser - uanset at de som anført formelt er  

 uforbindende - må antages at have meget væsentlig betydning for det endelige  

 udfald af kommunens sag" (...) Indenrigsministeriet finder ej  

 heller, at de øvrige reale grunde, der er anført af ombudsmanden (...), giver  

 grundlag for - på trods af forarbejderne til forvaltningsloven - at antage,  

 at  

 der foreligger afgørelsessager i forvaltningslovens forstand, såfremt  

 tilsynsrådet på grundlag af en realitetsbehandling anlægger en konkret,  

 retlig  

 vurdering af de i sagen omhandlede forhold.
En antagelse heraf må efter  

 ministeriets opfattelse forudsætte holdepunkter i forvaltningsloven eller  

 dens  

 forarbejder, hvorved i øvrigt bemærkes, at der heller ikke i  

 tilsynsmyndighedernes praksis er støtte for ombudsmandens synspunkt.
 På den anden side er  

 Indenrigsministeriet enigt i, at afgørelsesbegrebet i forvaltningsloven - i  

 forhold til det kommunale tilsyns sager - formentlig kan fortolkes bredere,  

 end  

 det hidtil har været antaget, således at det ikke alene omfatter de sager,  

 hvori den kommunale tilsynsmyndighed træffer beslutning om anvendelse af  

 sanktioner (og sager vedrørende godkendelse af kommunale dispositioner). Også  

 andre sager, der realitetsbehandles af den kommunale tilsynsmyndighed, må  

 efter  

 ministeriets opfattelse betragtes som afgørelsessager, såfremt sagerne rummer  

 mulighed for anvendelse af sanktioner, således at der af tilsynsmyndigheden -  

 direkte eller indirekte - tages stilling til, hvorvidt der skal anvendes  

 sanktioner i den pågældende sag.
Det bemærkes i den  

 forbindelse, at det inden eller under sagens behandling må være muligt for  

 tilsynsmyndigheden at tage stilling til, om sagen er omfattet af  

 forvaltningslovens regler, herunder lovens regler om partsbeføjelser.
En  

 stillingtagen hertil kan - allerede af praktiske grunde - ikke bero på  

 udfaldet  

 af realitetsbehandlingen af sagen.
Hvis det på forhånd er klart, at  

 behandlingen af en sag ikke vil kunne resultere i en anvendelse af  

 sanktioner,  

 kan sagen ikke betragtes som en afgørelsessag, uanset om tilsynsmyndigheden  

 iværksætter en realitetsbehandling og anlægger en konkret, retlig vurdering  

 af  

 sagens forhold.
På denne baggrund finder  

 Indenrigsministeriet, at forvaltningslovens afgørelsesbegreb klart må omfatte  

 sager, hvori tilsynsmyndigheden træffer beslutning om ikke at rejse  

 erstatningskrav mod kommunalbestyrelsesmedlemmer, hvilket har sammenhæng med,  

 at beslutningen herom normalt har den retsvirkning, at tilsynsmyndigheden  

 ikke  

 efterfølgende vil kunne rejse erstatningskrav.
Sager, hvori  

 tilsynsmyndigheden  

 træffer beslutning om ikke at annullere en kommunalbestyrelses beslutning, om  

 ikke at anvende tvangsbøder eller om ikke at fremsætte begæring om rejsning  

 af  

 straffesag mod et kommunalbestyrelsesmedlem, må efter ministeriets opfattelse  

 også betragtes som afgørelsessager, der er omfattet af forvaltningsloven,  

 uanset at det er uklart, hvilke retsvirkninger der er knyttet til sådanne  

 beslutninger." 3. Min opfattelse af det  

 generelle spørgsmål om forvaltningslovens afgørelsesbegreb i relation til  

 tilsynsrådenes sager - således som den er kommet til udtryk i min foreløbige  

 redegørelse af 13. juli 1993 - kan sammenfattes således:
 Hvor tilsynsrådet - af egen  

 drift eller efter anmeldelse - bliver opmærksom på et kommunalt sagsforløb,  

 kan  

 tilsynsrådet i princippet reagere på følgende måder:
 Tilsynsrådet beslutter - uden at have anlagt nærmere  

 konkrete vurderinger og uden at iværksætte en realitetsbehandling af sagen -  

 ikke at foretage videre; det er efter tilsynsrådets opfattelse åbenbart, at  

 der ikke er handlet retsstridigt fra kommunens side.
Tilsynsrådet iværksætter en realitetsbehandling og  

 påtager sig i den forbindelse et ansvar for sagens oplysning.
Man anlægger  

 efterfølgende en konkret, retlig vurdering af sagens spørgsmål, men udtaler,  

 at der ikke er handlet retsstridigt fra kommunens side.
Tilsynsrådet iværksætter en realitetsbehandling og  

 påtager sig i den forbindelse et ansvar for sagens oplysning.
Man anlægger  

 efterfølgende en konkret, retlig vurdering af sagens spørgsmål og når for så  

 vidt frem til, at der er handlet retsstridigt fra kommunens side.
Alligevel  

 iværksætter man ikke sanktioner over for kommunen, jf. styrelseslovens § 61.
En beslutning herom kan  

 f.eks. være begrundet med, at forholdet er af bagatelagtig karakter, at  

 retsstridigheden ikke har den fornødne klare karakter, eller at mindre  

 indgribende  

 midler - f.eks. uforbindende udtalelser, henstillinger eller anmodninger - må  

 antages at være tilstrækkelige til at formå kommunen til at trække den  

 retsstridige  

 afgørelse tilbage.
Beslutningen kan også skyldes, at kommunens afgørelse er  

 fuldbyrdet, og at de særlige betingelser for annullation i disse tilfælde  

 ikke  

 er opfyldt, jf. styrelseslovens § 61, stk. 1, 3. pkt.
Tilsynsrådet iværksætter en realitetsbehandling og  

 påtager sig i den forbindelse et ansvar for sagens oplysning.
Man anlægger  

 efterfølgende en konkret, retlig vurdering af sagens spørgsmål og når frem  

 til, at der er handlet retsstridigt fra kommunens side.
Herefter iværksætter  

 tilsynsrådet sanktionsmidler efter styrelseslovens § 61.
 ad a) Der foreligger efter  

 min opfattelse ikke en afgørelse i forvaltningslovens forstand.
 En modifikation kan dog  

 tænkes i tilfælde, hvor den, der indbringer sagen for tilsynsrådet,  

 utvivlsomt  

 er part i kommunens underliggende sag, jf. herved også Folketingets  

 Ombudsmands  

 beretning 1992, s. 24. I disse tilfælde vil det imidlertid være af begrænset  

 praktisk betydning, om forvaltningsloven finder anvendelse; jeg henviser til,  

 at god forvaltningsskik under alle omstændigheder tilsiger, at den pågældende  

 får et svar fra tilsynsrådet, der i det væsentlige opfylder  

 begrundelseskravene  

 i forvaltningslovens § 24.
 ad b) I denne situation -  

 hvor tilsynsrådet foretager en konkret retlig vurdering og på grundlag heraf  

 afslutter sagen - har tilsynsrådets udtalelse efter min opfattelse ganske  

 klart karakter af en afgørelse i forvaltningslovens forstand.
ad c) Som anført i min  

 foreløbige redegørelse af 13. juli 1993 (...) er det tvivlsomt, om  

 tilsynsrådenes udtalelser i sådanne tilfælde har karakter af afgørelser i  

 forvaltningslovens forstand.
Jeg har i redegørelsen anført en række  

 synspunkter, der taler for, at der er tale om afgørelser.
ad d) Det er ganske klart, at  

 der - for så vidt angår beslutninger om annullation, suspension, pålæg af  

 tvangsbøder og pålæg af bod - er tale om afgørelser i forvaltningslovens  

 forstand.
Derimod kan det efter traditionel opfattelse give anledning til  

 tvivl, om beslutninger om anlæg af erstatningssag og anmodninger om  

 tiltalerejsning skal anses for afgørelser.
Den foreliggende sag giver mig  

 ikke  

 tilstrækkelig anledning til at komme ind på disse spørgsmål.
4. Også efter  

 Indenrigsministeriets opfattelse finder forvaltningsloven i vidt omfang  

 anvendelse på tilsynsrådenes virksomhed.
Jeg forstår ministeriet således, at  

 følgende former for beslutninger er omfattet af afgørelsesbegrebet:
·  

  

 	  

 Beslutninger om at iværksætte sanktioner  

 efter styrelseslovens § 61 (...) ·  

  

 	  

 Beslutninger om  

  

 ikke  

  

 at rejse erstatningskrav mod et kommunalbestyrelsesmedlem,  

 jf. styrelseslovens § 61, stk. 3 og 4 (...) ·  

  

 	  

 Beslutninger om  

  

 ikke  

  

 at annullere (og - antager jeg - suspendere) en kommunal  

 afgørelse, jf. styrelseslovens § 61, stk. 1 (...) ·  

  

 	  

 Beslutninger om  

  

 ikke  

  

 at anvende tvangsbøder, jf. styrelseslovens § 61, stk. 2 (...) ·  

  

 	  

 Beslutninger om  

  

 ikke  

  

 at begære tiltalerejsning mod et kommunalbestyrelsesmedlem  

 (...) Indenrigsministeriet er  

 således - udtrykt i generelle vendinger - af den opfattelse, at såvel  

 beslutninger om at iværksætte som beslutninger om  

  

 ikke  

  

 at iværksætte sanktioner efter styrelseslovens § 61 har  

 karakter af afgørelser i forvaltningslovens forstand.
 5. Herefter synes der i det  

 væsentlige at være enighed om retsstillingen, omend Indenrigsministeriet -  

 forstår  

 jeg - har nået sine resultater ud fra andre retlige betragtninger end dem,  

 der  

 er anført i min foreløbige redegørelse af 13. juli 1993.
 En vis uenighed mellem  

 Indenrigsministeriet og mig synes imidlertid at komme til udtryk i følgende  

 afsnit af ministeriets udtalelse:
 "Også andre sager, der  

 realitetsbehandles af den kommunale tilsynsmyndighed, må efter ministeriets  

 opfattelse betragtes som afgørelsessager,  

  

 såfremt  

 sagerne rummer mulighed for anvendelse af sanktioner, således at der af  

 tilsynsmyndigheden - direkte eller indirekte - tages stilling til, hvorvidt  

 der  

 skal anvendes sanktioner i den pågældende sag.
Det bemærkes i den  

 forbindelse, at det inden eller under sagens behandling må være muligt for  

 tilsynsmyndigheden at tage stilling til, om sagen er omfattet af  

 forvaltningslovens regler, herunder lovens regler om partsbeføjelser.
En  

 stillingtagen hertil kan - allerede af praktiske grunde - ikke bero på  

 udfaldet  

 af realitetsbehandlingen af sagen.  

  

 Hvis  

 det på forhånd er klart, at behandlingen af en sag ikke vil kunne resultere i  

 en anvendelse af sanktioner, kan sagen ikke betragtes som en afgørelsessag,  

 uanset om tilsynsmyndigheden iværksætter en realitetsbehandling og anlægger  

 en  

 konkret, retlig vurdering af sagens forhold."  

  

 (mine fremhævelser).
 Under en telefonsamtale med  

 en af mine medarbejdere den 14. april 1994 har Indenrigsministeriet oplyst,  

 at  

 man med de citerede bemærkninger navnlig har sådanne sager i tankerne, hvor  

 det  

 - uanset at der er truffet en ulovlig kommunal afgørelse - er udelukket at  

 iværksætte annullation eller suspension, fordi afgørelsen er fuldbyrdet, jf.  

 styrelseslovens § 61, stk. 1, 2. pkt, og de særlige betingelser i  

 bestemmelsens  

 3. pkt. ikke er opfyldt.
Det står mig ikke klart, med  

 hvilken begrundelse en beslutning af denne karakter ikke skulle være en  

 afgørelse i forvaltningslovens forstand.
Der er tale om en endelig normering  

 af  

 retstilstanden i en konkret sag: en beslutning om, at styrelseslovens  

 betingelser for at iværksætte annullation ikke er opfyldt.
En sådan  

 beslutning  

 synes at ligge nær kerneområdet for forvaltningslovens afgørelsesbegreb.
 På dette punkt kan jeg derfor  

 ikke være enig med Indenrigsministeriet.
6. Sammenfatningsvis må jeg  

 herefter henholde mig til den retsopfattelse, der er kommet til udtryk i min  

 foreløbige redegørelse af 13. juli 1993 (...) Som nævnt synes der i det  

 væsentlige at være enighed mellem Indenrigsministeriet og mig om de rejste  

 spørgsmål.
Såfremt Indenrigsministeriet alligevel skulle ønske et møde om  

 sagen, står jeg naturligvis til rådighed.
Jeg går ud fra, at  

 Indenrigsministeriet - eventuelt efter afholdelse af det omtalte møde - vil  

 orientere tilsynsrådene om de omhandlede spørgsmål.
Jeg beder venligst om at  

 modtage en kopi af denne orientering.
Samtidig hermed har jeg  

 tilbagesendt sagens akter til tilsynsrådet." NOTER(*1) Jf.
FOB 1992, s. 24.
