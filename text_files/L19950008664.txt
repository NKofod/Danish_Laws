Den 27. december 1994 er der i Cotonou indgået en overenskomst mellem Danmark og Benin, ifølge hvilken den danske regering i perioden 1994-97 yder et beløb på 24,3 mio.kr. som støtte til udbygning af elforsyningen i den nordlige del af amtet Zou.
Projektets formål er at fremme den socio-økonomiske udvikling i den  

 nordlige halvdel af amtet Zou ved etablering af elforsyning til industri,  

 håndværk og fem bysamfund med i alt 40.000 indbyggere.
 Overenskomsten trådte i kraft den 27. december 1994.
