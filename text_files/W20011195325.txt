Kendelse fra Pressenævnet i sag nr.  

 133/2000 Landsforeningen Pårørende til Sindslidende  

 har ved brev af 16. november 2000 klaget til Pressenævnet over nogle  

 artikler bragt i Århus Stiftstidende den 23. oktober 2000, idet  

 foreningen mener, at god presseskik er tilsidesat.
Af artiklen bragt på forsiden med overskriften  

"Anklage: En farlig forening" fremgår, at "SAMVÆRSSAG: Foreningen for  

 Pårørende til Sindslidende er blevet brik i konflikt mellem  

 ægtefæller.
 [X] fra Åbyhøj mener, at Landsforeningen for  

 Pårørende til Sindslidende er en farlig forening.
 Årsagen er, at foreningen som rådgiver og  

 bisidder for hans ekspartner og moderen til hans børn har forfattet et  

 brev til Århus Statsamt, hvori foreningens psykolog og jurist  

 konkluderer, at det vil være bedst, hvis der sker en  

 indskrænkning af hans samvær med børnene.
 De to fagfolk mener, at samværet fremover bør  

 ske under overvågning i moderens hjem   for at der kan opbygges et godt  

 forhold mellem børn og far.
Grunden er en række påstande, som moderen  

 refereres for.
Hun mener således, at [X] er psykisk ustabil og kun  

 styret af egne behov og forestillinger til stor skade for børnene.
Psykologen og juristen tolker alene på basis af  

 moderens påstande.
De har aldrig talt med [X].
 - Enhver, som ønsker at mobbe sin ekspartner, kan  

 åbenbart henvende sig til en sådan forening, siger [X].
Foreningens psykolog afviser kritikken.
Hun mener kun, hun  

 har forholdt sig til sagen generelt.
Foreningens formand,  Ole  Aagerup,  

 siger:
 - Hvis [X] mener, han er oppe imod stærke  

 kræfter, må han selv søge rådgivning.
- Vi laver ikke et større researcharbejde.
Vi kan  

 jo ikke rykke ud og lave interviews.
Det er op til den undersøgende  

 myndighed at afgøre, om der er hold i påstandene eller ej.
Vi  

 kommer ikke med den højforkromede sandhed, siger  Ole  Aagerup.
 Pårørendeforeningens lokalafdeling i  

 København-Frederiksberg er dog af en anden mening.
- Foreningen risikerer at sætte sin  

 troværdighed på spil ved den her fremgangsmåde, siger  

 lokalformanden  Ellen  Herkild." Af en artikel bragt samme dag i bladet med overskriften  

"Pårørendeforening løj skilsmissefar sindssyg"  

 fremgår, at "SAMVÆRSSAG: Forening vurderede alene ud fra  

 ekskonens forklaring.
 ÅRHUS: [X] fra Åbyhøj fik et chok i  

 starten af august. Århus Statsamt bad ham kommentere et brev, hvori han  

 var blevet vurderet som psykisk syg.
 Brevet var sendt til statsamtet fra Landsforeningen for  

 Pårørende til Sindslidende på vegne af hans tidligere  

 samlever, som han har to børn med.
Brevet var underskrevet af en jurist og en psykolog fra  

 foreningen.
Med henvisning til en række påstande fra  

 børnenes mor skriver de to fagfolk:
 - Ovenstående er blot et lille udsnit og et  

 øjebliksbillede af det, moderen véd, at børnene  

 udsættes for, når de er sammen med faderen.
- Vi kan fra Landsforeningens side oplyse, at det er almen  

 psykologisk viden, at de beskrevne oplevelser har afgørende betydning  

 for børns psykiske udvikling og giver livsvarige konsekvenser.
Vi  

 mener, at en indskrænkning og overvågning af samværet  

 mellem faderen og børnene nu kan være med til at opbygge et godt  

 forhold mellem børnene og faderen og faderen og moderen på lang  

 sigt, hvis det foregår under kyndig professionel vejledning.
 De to fagfolk refererer moderen for en række  

 påstande   blandt andet, at [X] kun er styret af egne behov og  

 forestillinger, så børnenes udvikling og sundhed lider  

 skade.
Men de havde ikke på noget tidspunkt talt med En farlig linje - På baggrund af min ekspartners oplysninger  

 tillader foreningens jurist og psykolog sig at anbefale statsamtet, at mit  

 samvær med mine børn indskrænkes og fremover foregår  

 som overvåget samvær i moderens hjem.
Jeg er rystet, siger - De har aldrig set mig, endsige talt med mig.
Bagefter  

 ved jeg, at de også kun har talt med børnenes mor pr.  

 telefon.
 - Og som anklaget har jeg ikke fået en chance for at  

 kommentere eller tilbagevise disse grove påstande, inden denne bombe af  

 et brev blev sendt til Århus Statsamt.
- Hvad er det for en foreningspolitik? Enhver som  

 ønsker at mobbe sin ekspartner, kan åbenbart henvende sig til  

 foreningen.
Så vil juristen og psykologen tillidsfuldt tage sig af  

 sagen.
De behøver kun høre den ene side.
En forening med en  

 sådan politik er farlig, siger [X].
 Han oplyser, at han aldrig har været i kontakt med  

 det psykiatriske behandlingssystem, endsige fået en psykiatrisk  

 diagnose.
 Men det er ikke nyt for ham, at børnenes mor  

 betegner ham som psykisk syg.
Kritik bliver afvist Avisen har kontaktet formanden for Landsforeningen  

 Pårørende til Sindslidende,  Ole  Aagerup, Hvalsø.
- Når vi går ind i en sag, er det som advokat  

 for den person, der har henvendt sig.
Vi kan anstændigvis ikke  

 rådgive begge parter, og synes [X], at han er op imod stærke  

 kræfter, må han selv søge rådgivning, siger  Ole  

  Aagerup.
- Hvordan sikrer I jer, at det er korrekt, når en  

 person betegnes som sindslidende? - Vi laver ikke et større researcharbejde.
Vi  

 kan jo ikke rykke ud og lave interviews.
Det er op til den  

 undersøgende myndighed at afgøre, om der er hold i  

 påstandene eller ej.
Vi kommer ikke med den højforkromede  

 sandhed, men skriver, at hvis udsagnene er i overensstemmelse med  

 virkeligheden, så vil vi mene det og det.
Det ligger dybt i vores  

 professionelle rådgivning, siger  Ole  Aagerup.
[X] har derfor ikke fået meget ud af den klage, han  

 sendte til formanden.
Lokalafdelingen af foreningen i Århus, der  

 startede sagen, kan heller ikke se, at der er handlet angribeligt.
Troværdigheden på spil Men [X] blev så vred, at han sendte klagen videre  

 til alle amtsafdelinger af landsforeningen, og fra to afdelinger på  

 Sjælland får han opbakning.
- Vi kan kun udtrykke vores forståelse for din  

 vrede.
Sådan som du fremstiller sagen, ser det ud til, at vore ansatte  

 professionelle er gået ind i en sag, som de ikke burde have rørt  

 ved.
Folks skilsmisser hører ikke til i foreningens regi.
Vi vil  

 forfølge sagen internt, siger  Ellen  Herkild, formand for  

 lokalafdelingen i København og Frederiksberg.
 - Jeg mener, foreningen risikerer at sætte sin  

 troværdighed på spil ved den her fremgangsmåde, siger  

 hun.
 Det er dog ikke lykkedes for lokalafdelingen  

 København-Frederiksberg at vinde genhør for disse synspunkter.  

 Landsforeningens bestyrelse har diskuteret sagen og afviser kritikken.
Lokalafdelingen i København-Frederiksberg har  

 derefter opfordret [X] til at søge juridisk bistand." Af artikel i bladet den 23. oktober 2000 med overskriften  

"Fogedret gav far medhold og truede mor med bøde"  

 fremgår, at "SAMVÆRSSAG: Foreningsjurist var budbringer  

 for moderen.
 ÅRHUS: Først fik [X] fra Åbyhøj  

 et brev fra statsamtet, afsendt fra Landsforeningen for  

 Pårørende til Sindslidende, hvori hans børns mor  

 påstod, at han var psykisk ustabil: Få dage efter fik han en  

 opringning fra landsforeningens jurist  Susanne  Beck  Petersen.
- Hun fortalte mig, at jeg ikke kunne få  

 børnene i den kommende weekend.
Det bundede egentlig i en  

 misforståelse, for det var slet ikke min tur til at have  

 børnene.
Men jeg undrede mig meget over opringningen.
Hun var jo ikke  

 en øvrighedsperson.
 - Var min samkvemsret med børnene ændret, var  

 det jo statsamtet, der skulle ringe, siger [X].
 -  Susanne  Beck  Petersen forklarede, at hun ringede  

 på vegne af moderen, og at jeg ikke kunne få børnene, da  

 de havde brug for at være sammen med deres mor.
Sag i fogedretten De næste mange uger så [X] ikke sine  

 børn.
Moderen forhindrede deres samvær, og sagen endte i  

 fogedretten.
Efter at fogedrettens dommer havde indkaldt den  

 ældste af børnene   en pige på 11 år   til en  

 samtale, for at høre af hendes egen mund, om hun havde interesse i at  

 være sammen med sin far, faldt afgørelsen.
Heri hed det:
 - Fogedretten har ikke grund til at antage, at  

 samværet vil udsætte børnene for sjælelig eller  

 legemlig fare.
Moderen blev samtidig stillet en bøde på  

 1.000 kr. i udsigt, hvis hun ikke respekterede afgørelsen.
Det gjorde  

 hun imidlertid ikke, og først efter endnu et retsmøde, hvor  

 bødekravet blev indskærpet, fik [X] og børnene en weekend  

 sammen.
Det har på grund af ferie ikke været muligt at  

 få en kommentar fra jurist  Susanne  Beck  Petersen.
Men hendes kollega  

 i Landsforeningen for Pårørende til Sindslidende, psykolog  

  Susanne  Bærentzen, siger:
Praktisk budbringer - Hvis der er blevet ringet, må det være  

 indlysende for ethvert tænkende menneske, at en repræsentant for  

 landsforeningen i givet fald ikke kontakter [X] som øvrighedsperson,  

 men kun som praktisk budbringer af en oplysning fra barnets mor.
- Nå vi handler på vegne af andre, handler vi  

 af og til på grænsen af, hvad de selv lige så godt kunne  

 have gjort.
Blandt andet fordi, der nogle gange skal handles akut, eller  

 fordi folk, som vi rådgiver, selv er så rystede, at de ikke  

 magter at tage affære.
- Hvis der er tale om en situation, hvor nogen er ved at  

 bryde loven, gør vi altid konsekvenserne klart for dem.
Og det er ikke  

 noget, vi råder nogen til.
 - I samværssager formaner vi forældreparter  

 til at tage deres forældreansvar alvorligt, det vil sige tænke  

 sig grundigt om, inden de tager skridt til at begrænse samkvemsretten,  

 fordi børn har brug for begge forældre.
- Men hvis der var et tilfælde   og jeg tænker  

 helt generelt   hvor der var tale om en psykotisk person, der har  

 samværsret til børn, så ville det være forkert at  

 overlade børn til vedkommende.
Og det siger loven faktisk, siger  

  Susanne  Bærentzen.
Forældreevne betvivlet Ved siden af kører sagen i statsamtet.
Det er her,  

 brevet fra Landsforeningen indgår i en vurdering af, om [X] skal have  

 indskrænket sit samvær med børnene.
 Han har taget til genmæle mod anklagerne.  

 Afgørelsen er endnu ikke faldet, men parret har været indkaldt  

 til en samtale, hvor der er blevet lyttet til begge parter.
Det er anden gang, forældrene strides om  

 samværsretten.
Moderen forsøgte at få [X] kendt ikke-egnet  

 til samkvem i 1997 i direkte forlængelse af parrets brud.
 Hun fik dengang statsamtet til at iværksætte  

 en børnesagkyndig undersøgelse, der er  

 standardundersøgelsen, hvis en persons forælder-evne drages i  

 tvivl, og der stilles spørgsmål ved børnenes trivsel.
- Hun mente, jeg havde fået tildelt for megen tid  

 med børnene, og at de tog skade af at være sammen med mig.
Men  

 undersøgelsen gik hende imod.
Den viste, at jeg var børnene en  

 kærlig far med blik for deres behov, siger[X].
Siden afgørelsen i 1997 har han haft børnene  

 hver anden weekend og på skift i ferier.
Dog ikke uden konflikter  

 undervejs.
Konflikter, der kulminerede i sommer." Af bladets forsideartikel den 24. oktober 2000 med  

 overskriften "Psykologer vil have klare regler"  

fremgår, at "Samværssag: For vidtgående at  

 kalde en mand sindssyg - uden at have mødt ham, mener formand.
 [X] fra Åbyhøj er godt gal over, at en  

 psykolog bruger sin faglighed til at anbefale, at han får  

 indskrænket sit samvær med sine børn, når psykologen  

 aldrig har set ham.
Avisen omtalte sagen i går. [X] har nu rejst to  

 officielle klagesager.
Dels mod en psykolog, dels mod en jurist i  

 Landsforeningen for Pårørende til Sindslidende.
 Og hvad angår psykologen, så ser det ud til,  

 at [X] har en stor chance for at få medhold i sin klage.
Psykologen har som ansat i Landsforeningen for  

 Pårørende til Sindslidende fungeret som rådgiver og  

 bisidder for [X]'s ekspartner.
Som vi omtalte i går, har psykologen og  

 juristen skrevet et brev til Århus statsamt, hvori de refererer  

 ekspartneren for en række negative påstande om [X].
Brevet munder  

 ud i en generel anbefaling, hvor psykologen og juristen vurderer, at det  

 må være bedst, at [X] samvær med børnene fremover  

 bør være overvåget og foregå i moderens hjem, da han  

 ikke er psykisk stabil.
Men hverken psykolog eller jurist har nogensinde talt med  

 hovedpersonen, [X].
Og det går næppe an.
Avisen har fået en generel vurdering fra Dansk  

 Psykolog Forening og fra Socialministeriets psykolognævn.
Ingen af  

 stederne kan bifalde fremgangsmåden.
 I Dansk Psykologforening siger  Elsa  Schmidt, formand for  

 Etisk Nævn:
 - Faget mangler at få beskrevet og etableret en  

 bundgrænse for moral og etik netop for bisidder-rollen.
Især fordi det er et forholdsvis nyt arbejdsfelt for  

 psykologer.
Vi har set en del klagesager mod psykologer, der er  

 bisiddere.
 - Det er min erfaring, at der er psykologer, der slet ikke  

 kan se, at de kan ende i en rollekonflikt, som bisidder.
- Men netop i den rolle er det vigtigt, at vi bygger  

 på principperne om, at man ikke skal slå på en person, der  

 måske ligger ned.
Man skal respektere enhver persons rettigheder,  

 værdighed og integritet, siger  Elsa  Schmidt." Inde i bladet samme dag fremgår det blandt andet af  

 artiklen med overskriften "Behov for klar etik for  

 psykologer", at "Samværssag: Formand for etiknævn  

 ville ikke handle som psykologer i pårørendeforening.
 ÅRHUS: Psykolog  Susanne  Bærentzen, der  

 arbejder i Landsforeningen for Pårørende til Sindslidende,  

 står fuldt ud inde for den måde hun og jurist-kollega er  

 gået ind i en sag om samværsret (artiklen på forsiden).
 Formanden for Etisk Nævn i Dansk Psykolog Forening,  

 psykolog  Elsa  Schmidt, er derimod ikke i tvivl om, at hun ville have  

 handlet anderledes.
- Jeg kan ikke udtale mig om den konkrete sag.
Men som jeg  

 har fået beskrevet fremgangsmåden, kan jeg generelt sige, at jeg  

 i alle fald ville afholde mig fra at rette henvendelse til en myndighed, hvis  

 jeg kun havde talt med den ene part i en sag.
- Der er nemlig store forskelle.
Og det er min erfaring,  

 at der er psykologer, der slet ikke kan se, at de kan ende i en rollekonflikt  

 som bisidder, siger  Elsa  Schmidt.
 - Men netop i den rolle er det vigtigt, at vi bygger  

 på principperne om, at man skal respektere enhver persons rettigheder,  

 værdighed og integritet.
Krav om balance Men kommer der en klagesag mod en autoriseret psykolog  

 og en sådan er sendt i den omtalte sag   så ender den hos  

 Psykolognævnet under Socialministeriet, hvor den ene af to  

 sagsbehandlere er  John  Barber.
 Vurderer en psykolog, at der anbefales en  

 begrænsning i samværet mellem børn og forældre,  

 bør der vel tages direkte kontakt til begge parter, siger  John  

  Barber, der kun vil udtale sig generelt.
Psykolog har lært af sag Psykolog  Susanne  Bærentzen, Landsforening for  

 Pårørende til Sindslidende, mener ikke, hun har handlet  

 forkert.
 Sammen med sin juridiske kollega  Susanne  Beck  Petersen  

   har hun skrevet det omtalte partsindlæg i samværssagen fra  

 Århus, hvor brevet slutter med en vidtgående tolkning ved at  

 anbefale, at statsamtet beslutter at indskrænke faderens  

 samværsret.
- Ingen af os vurderer faderen.
Men vi anbefaler, at hvis  

 det her er korrekt beskrevet af moderen, så ville den generelle  

 vurdering være sådan og sådan.
Vi tolker dermed ikke den  

 konkrete sag.
Og jeg vil handle på samme måde en anden gang,  

 siger  Susanne  Bærentzen.
- Men jeg har lært af det her.
Jeg kunne have  

 ønsket, at vi havde skrevet med fede typer til sidst, for at gentage  

 det, at vi alene har refereret moderens synspunkter, og at vi ikke anbefaler  

 i den konkrete sag, men blot anlægger en generel vurdering, siger  

 foreningens psykolog.
 Foreningens landsformand  Ole  Aagerup afviste også  

 i gårdagens avis, at der er handlet galt.
Det kommer der nu en endelig vurdering af fra  

 Psykolognævnet. [X], sagens hovedperson, har også klaget til  

 Advokatnævnet over foreningens advokat, der er medunderskriver af  

 brevet." Klageren har anført, at artiklerne er dybt  

 krænkende og skadelige for foreningens og rådgivningens  

 omdømme.
På forsiden den 23. oktober 2000 bliver klageren  

 anklaget for at være en farlig forening og samme dag inde i bladet  

 påstås det i overskriften, at foreningen har løjet en mand  

 sindssyg.
Bladet har med sin omtale af foreningen klart overtrådt de  

 presseetiske regler, og det er i den forbindelse underordnet, at bladet har  

 gengivet [X]'s som en kilde til påstanden om, at foreningen er farlig.
Klageren har endvidere anført, at det er  

 kritisabelt, at bladet ikke i tilstrækkelig omfang har kontrolleret  

 anklager mod foreningen.
For det første er der tale om anklager,  

 der i høj grad kan skade foreningen.
For det andet rejses anklagerne  

 af en person, som helt indlysende er i et modsætningsforhold til sin  

 tidligere samlever og dermed i forhold til dem, der handler på hendes  

 vegne.
Det er herudover en skærpende omstændighed, at  

 landsforeningen både mundtlig og skriftlig har afvist anklagerne over  

 for bladet, inden artiklerne blev bragt.
Klageren har i den forbindelsen  

 fremlagt korrespondance af 20. oktober 2000 mellem foreningen og bladet.
Klageren har endvidere oplyst, at foreningens psykolog,  

  Susanne  Bærentzen, ikke var bekendt med alle relevante afsnit i de  

 offentliggjorte artikler.
Psykologen bad bladets journalist om at få  

 forelagt hans udkast til artikel i sin helhed, hvilket blev afslået.  

 Landsforeningen var blandt andet ikke bekendt med udtalelserne fra formanden  

 for Dansk Psykologforening, fra formanden for Etiknævnet i Dansk  

 Psykologforening og en sagsbehandler i Psykolognævnet, og foreningen  

 havde derfor ingen mulighed for at kommentere disse udtalelser.
Selv om de  

 citerede personer alle afviser at kommentere den konkret sag, fremstiller  

 bladet på i artiklerne fra den 24. oktober 2000 de  

 pågældendes udtalelser, som om de alligevel tager stilling, idet  

 bladet henfører den generelle vurdering til den konkrete  

 fremgangsmåde.
 Klageren har endvidere anført, at i det  

 citatudkast, der blev godkendt af  Susanne  Bærentzen, var hendes  

 udtalelser refereret som en helhed, hvorimod udtalelserne i bladet blev delt  

 i to artikler, som blev bragt to forskellige dage, og [X]'s beskyldninger mod  

 foreningen stod herved uimodsagt i artiklen den 23. oktober 2000.
 Klageren har desuden anført, at der ikke ses at  

 være nogen kilde til påstanden om, at foreningen lyver.
Klageren har oplyst, at det omstridte brev fra foreningen  

 er rettet til Århus Statsamt og ikke til [X].
Foreningen yder  

 partsrådgivning og har derfor ikke kontaktet [X], inden brevet blev  

 sendt.
Brevet var et partsindlæg, og det blev af statsamtet opfattet  

 som et partsindlæg.
Det er urimeligt, at andre end den myndighed, som  

 brevet var adresseret til, giver sig af med at fortolke brevets karakter.  

 Alle partsindlæg i sager, der afgøres af en offentlig myndighed,  

 bliver forelagt modparten, og foreningen vidste derfor, at [X] som part i  

 sagen fik mulighed for at tage til genmæle.
Det er således  

 myndighedernes opgave at forelægge partsindlæg for modparten og i  

 det hele taget sørge for, at en sag bliver tilstrækkelig belyst  

 fra begge sider.
Klageren har i den forbindelse anført, at foreningen  

 klart må afvise, at foreningens jurist og psykolog som anført af  

 bladet har foretaget en vurdering af [X].
Der var tale om et  

 partsindlæg, der udfra en generel faglig viden og erfaring oplyste  

 statsamtet om, at såfremt moderens påstande var rigtige, var der  

 en god grund for statsamtet til at vurdere sagen, som ønsket af  

 moderen.
Herudover har klageren anført, at foreningen  

 afviser, at udtalelserne fra Psykologforeningens etiske nævn og  

 Socialministeriets Psykolognævn skulle være relevante kilder, der  

 kunne understøtte bladets påstand.
Kilderne har alene udtalt sig  

 på baggrund af den sagsfremstilling, som de har fået forelagt af  

 vedkommende journalist.
Kilderne burde ikke have udtalt sig uden at have  

 undersøgt sagen, men det fritager ikke bladet for ansvar.
For så vidt angår de citerede udtalelser fra  

 foreningens jurist har foreningen anført, at juristens kollega  

 udtrykkeligt gjorde journalisten opmærksom på, at vedkommende  

 ikke kunne udtale sig på juristens vegne.
De citerede udtalelser fra  

 juristen er ukorrekte.
Journalisten burde have ventet med citaterne, indtil  

 han dagen efter kunne have forelagt udtalelserne for juristen.
Bladet har anført, at bladet på forsiden den  

 23. oktober 2000 ikke anklager avisen foreningen for at være farlig.  

 Bladet refererer derimod en person, der uden grund føler sig  

 hængt ud som sindslidende af foreningen og derfor betegner foreningen  

 som farlig.
Bladet vurderede, at personen havde et rimeligt belæg for  

 sine anklager, hvilket bladet havde fået bekræftet ved samtaler  

 med Etisk nævn i Dansk Psykolog Forening og Socialministeriets  

 Psykolognævn.
Bladet har anført, at ingen af disse kunne fagligt  

 stå inde for den fremgangsmåde, som foreningen havde benyttet i  

 den omtalte sag.
Bladet har oplyst, at det i artikler den 24. oktober 2000  

 nærmere har redegjort herfor.
 Herudover har bladet anført, at der også  

 internt i foreningen har været stærk uenighed om det holdbare og  

 etiske forsvarlige i fremgangsmåden samtidig med, at foreningens  

 landsformand på ingen måde har kunnet se noget problem.
 For så vidt angår artiklerne inde i bladet den  

 23. oktober 2000 har bladet oplyst, at overskriften  

 "Pårørendeforening løj skilsmissefar sindssyg"  

 refererer til den vurdering, som foreningens fagfolk har foretaget i sagen  

 alene på baggrund af moderens udtalelser.
For så vidt angår udtalelserne fra foreningens  

 jurist, har bladet anført, at det uden held har forsøgt har  

 indhente en kommentar fra hende.
Bladet har oplyst, at det i stedet har talt  

 med juristens kollega, psykolog  Susanne  Bærentzen, der sammen med  

 juristen har underskrevet brevet til statsamtet.
Bladet har i den forbindelse  

 refereret psykologens forklaring.
Bladet har herudover tilføjet, at alle relevante  

 afsnit i de omhandlede artikler er blevet mailet til foreningen inden  

 publicering, hvor de efter aftale blev læst igennem af psykolog  

  Susanne  Bærentzen.
Efterfølgende var bladet i telefonisk  

 kontakt med hende om en række ønskede ændringer i teksten.  

 Alle ændringerne blev indføjet - stor set som hun via en mail  

 havde beskrevet.
Den færdige tekst blev herefter læst op og  

 godkendt af hende over telefonen, hvor hun accepterede indholdet.
Hun  

 læste dog kun de afsnit, der enten direkte vedrørte hendes  

 udtalelser, eller som stod i tæt relation hertil.
Samtidig fik hun  

 læst det afsnit op, hvor foreningen landsformand citeres.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 nævnet ikke finder anledning til at kritisere, at bladet bragte [X]'s  

 kritiske beskrivelse af foreningen.
 Det fremgår af de vejledende regler for god  

 presseskik, at oplysninger, som kan være skadelige, krænkende  

 eller virke agtelsesforringende for nogen skal efterprøves i  

 særlig grad inden de bringes, først og fremmest ved  

 forelæggelse for den pågældende.
 Pressenævnet finder på baggrund af artiklerne  

 og af sagens oplysninger i øvrigt, at bladet i tilstrækkelig  

 omfang har forelagt de kritiske oplysninger for foreningen, og  

 Pressenævnet finder derfor ikke grundlag for at udtale kritik af  

 Århus Stiftstidende.
 Afsagt den 9. maj 2001.
