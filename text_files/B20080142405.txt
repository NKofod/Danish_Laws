Bekendtgørelse om ændring af bekendtgørelse om pligter efter lov om arbejdsmiljø i forbindelse med udbud af tjenesteydelser § 1 I bekendtgørelse nr. 1109 af 17. december 2001 om pligter efter lov om arbejdsmiljø i forbindelse med udbud af tjenesteydelser foretages følgende ændringer:
 1. § 4, stk. 2, nr. 2, affattes således:
»2) Arbejdstilsynets afgørelser om overtrædelse af arbejdsmiljølovgivningen, herunder påbud.« 2. I § 4, stk. 2, indsættes som nr. 3:
»3) Arbejdstilsynets vejledning til udbyder og andet relevant materiale af betydning for tjenesteydelsens udførelse.« § 2 Bekendtgørelsen træder i kraft den 1. januar 2009.
