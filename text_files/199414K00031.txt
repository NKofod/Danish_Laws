Nr BTL 31 Betænkning over Forslag til lov om ændring af lov om elforsyning  

 (Indregning af tab ved sideordnede aktiviteter)   

 Nr L 31 1994-95, 1. samling Afgivet af Det Energipolitiske Udvalg Afgivet: 19941207 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
Nogle af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra Foreningen af Kommunale Elværker og Kommunernes Landsforening.
 Herefter indstiller udvalget lovforslaget til vedtagelse  

 uændret.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker at understrege, at selv om  

 SEAS har bidraget til besvarelsen af spørgsmål 2, 3 og 5, er det ministerens  

 ansvar, at svarene er udtømmende og giver et korrekt billede af SEAS'  

 situation.
Mindretallet forventer herefter, at de problemer, der er skabt af  

 SEAS' sideordnede aktiviteter, er endegyldigt løst.
Martin Glerup (S) nfmd.
Henning Gjellerod (S) Erik Mortensen (S) Ingrid  

 Rasmussen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Erik Jacobsen (V) Jens Vibjerg (V) Eva Møller (KF) Pernille Sams  

 (KF) Niels J.
Langkilde (KF) Kim Behnke (FP) fmd.
 Enhedslisten havde ikke medlemmer i udvalget.
Bilag Nogle af udvalgets spørgsmål til miljø- og energiministeren og dennes svar  

 herpå Spørgsmål 2:
»Har SEAS nogle »hængepartier« vedrørende f.eks.  

 pantebreve, garantier eller andre forpligtelser, der ikke er ophørt den 1.  

 oktober 1993?» Svar:
 Jeg har forelagt spørgsmålet for SEAS, der har oplyst følgende, hvortil  

 jeg kan henholde mig:
 »Selv om SEAS er ophørt med de sideordnede aktiviteter som nævnt  

 under spørgsmål 1, er der fortsat nedenstående tilgodehavender m.v.:
 - Som en del af salgsprisen for Masnedø Gartnerier A/S har SEAS modtaget  

 pantebreve på 42 mio. kr.
 - De sidste 2 mio. kr. af den kontante salgssum for Agersø-Stigsnæs  

 Havbrug A/S skal betales til SEAS inden udgangen af december 1994.
 Salgsaftalen indeholder desuden 12 mio. kr., som regulering til  

 salgssummen for Agersø-Stigsnæs Havbrug A/S i perioden 1995 til 1999 under  

 forudsætning af overskud i Agersø-Stigsnæs Havbrug A/S.
 - Hos Vestas Wind Systems A/S har SEAS et tilgodehavende på 27,5 mio. kr.,  

 der er uforrentet og forfalder 1. januar 1997.
Vestas Wind Systems A/S er lejer af en fabriksejendom i Viborg, som SEAS  

 ejer.
Bestyrelsen i Vestas Wind Systems A/S har den 17. november 1994  

 bemyndiget direktionen til at afslutte købet med baggrund i et forslag til  

 slutseddel, der forventes underskrevet primo december 1994. Ejendommen  

 overtages med juridisk og økonomisk skæringsdato pr. 30. september 1994.
I forbindelse med fusionen mellem DWT og Vestas overtog SEAS visse  

 garantiforpligtelser.
Eneste udestående sag vedrører en vindmøllegaranti i  

 USA.
Sagen er tæt på endelig afvikling og forventes afsluttet med et resultat,  

 som er indeholdt i de 230 mio. kr.« Spørgsmål 3:
»Hvilken garanti kan ministeren give for, at ikke andre selskaber end  

 SEAS vil benytte sig af loven?» Svar:
 Jeg har forelagt spørgsmålet for Elprisudvalgets sekretariat, der har  

 oplyst følgende, hvortil jeg kan henholde mig:
»Elprisudvalget udgav i 1992 en redegørelse om elselskabernes  

 sideordnede aktiviteter, der siden er fulgt op af konkrete bedømmelser i  

 udvalget af disse aktiviteter.
Sekretariatet er i denne sammenhæng ikke stødt  

 på andre sideordnede aktiviteter hos elselskaber, der vil kunne blive  

 omfattet af loven.« Spørgsmål 5:
»Ifølge bemærkningerne til lovforslaget skal den negative egenkapital  

 skabt af sideordnede aktiviteter og af størrelsen 230 mio. kr. fjernes i de  

 kommende 15 år.
Men i hele denne periode (fra lovforslagets fremsættelse og  

 til de 15 år er gået) skal beløbet (eller resterne af det) jo forrentes.
Der  

 ønskes en præcis opstilling - år for år - af, hvordan det kan lade sig gøre  

 med de nævnte rationaliseringer (iflg. dagspressen af størrelsesordenen 12-13  

 mio. kr.) og prisstigningen på 0,5 øre pr. kWh at afdrage og forrente den  

 negative egenkapital.« Svar:
 Jeg har forelagt spørgsmålet for SEAS, der har oplyst følgende, hvortil  

 jeg kan henholde mig:
»Det samlede tab på de sideordnede aktiviteter vil efter salg af  

 aktierne i Vestas m.v. samt tillæg af renter frem til lovens ikrafttrædelse  

 fortsat andrage ca. 230 mio. kr. pr. 31. december 1994. (Rentebeløbet for  

 1994 modsvares af en højere pris end forventet ved salg af Vestasaktierne).  

 Det samlede tab inkl. renter frem til lovens ikrafttræden er således  

 kontantsummen af SEAS« tab på de sideordnede aktiviteter.
Tabet vil i  

 lighed med investeringer i elanlæg blive indregnet i elprisen over en 15-årig  

 periode med 1/15 pr. år.
Dvs. at der årligt skal indregnes ca. 15 mio. kr.,  

 svarende til ca. 0,5 øre/kWh.
Med en rentetilskrivning i indregningsperioden på 15 år og med en  

 annuitetsberegning baseret på 5 pct. p.a. bliver de samlede årlige ydelser  

 ca. 21,1 mio. kr.
Med SEAS' nuværende elsalg og uden hensyn til den  

 forudsatte rationalisering svarer denne bruttoomkostning til en elprismæssig  

 påvirkning på 0,8 øre/kWh.
Fra SEAS' bestyrelse er der givet tilsagn om gennemførelse af  

 rationaliseringstiltag, der overstiger de ca. 15 mio. kr. årligt over 15 år,  

 således at elprisen over en periode vil falde.
Desuden er der givet tilsagn  

 om at arbejde for at indgå samarbejdsaftaler med de øvrige store elselskaber  

 på Sjælland om fælles opgaveløsning på alle områder, hvor dette er  

 hensigtsmæssigt, og hvor disse aftaler kan medføre lavere omkostninger eller  

 bedre kundeservice til samme pris.
I SEAS er der med konsulentbistand iværksat et rationaliserings- og  

 udviklingsarbejde, der med baggrund i SEAS' handlingsplan fra februar 1994  

 har til formål at få optimeret virksomhedens opgavevaretagelse samtidig med,  

 at der gennemføres en kraftig omkostningsreduktion.
I denne analyse vurderes  

 også, hvilken øget rationalitet der kan opnås gennem et øget samarbejde med  

 de øvrige store selskaber på Sjælland samt de bykommunale elselskaber i SEAS'  

 område.
En angivelse af rationaliseringsgevinsten de enkelte år er det derfor ikke  

 muligt at angive på nuværende tidspunkt.
En rationaliseringsgevinst på 12-13  

 mio. kr. som nævnt i dagspressen er ikke i overensstemmelse med SEAS' egne  

 vurderinger.
Disse vurderinger er, at rationaliseringsgevinsten efter en  

 periode på 2-3 år vil blive større end de 15 mio. kr. pr. år, der indregnes i  

 elprisen over en 15-årig periode.' Spørgsmål 6:
»Hvor stor en rationaliseringsgevinst kunne selskabet have fået ved  

 fusion med NESA?» Svar:
 Jeg har forelagt spørgsmålet for SEAS, der har oplyst følgende, hvortil  

 jeg kan henholde mig:
»Ved en sammenlægning af SEAS med NESA var der, som det fremgik af  

 bestyrelsens forslag herom til forbrugerrepræsentantskabet, vurderet en  

 samlet rationaliseringsgevinst på ca. 55 mio. kr. pr. år efter en 3-årig  

 periode ved fuld integration af de to virksomheder. 15-20 mio. kr. pr. år af  

 denne rationaliseringsgevinst forventedes at komme som en direkte følge af  

 SEAS« egen handlingsplan fra februar 1994.' Spørgsmål 10:
»Hvordan sikres rationaliseringerne fastholdt fra år til år?» Svar:
Det er i lovforslaget forudsat, at Elprisudvalget skal påse, at  

 prisindregningen modsvares af rationaliseringer.
Det indebærer, at  

 Elprisudvalget skal bedømme rationaliseringens omfang, herunder om tidligere  

 rationaliseringer er opretholdt.
