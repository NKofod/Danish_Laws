Betænkning afgivet af Beskæftigelsesudvalget den 29. november 2017 Betænkning over Forslag til lov om ændring af offshoresikkerhedsloven og lov om kontinentalsoklen (Sikkerhedszoner, nye anlægstyper og præciseringer i forhold til offshoresikkerhedsdirektivet) [af beskæftigelsesministeren (Troels Lund Poulsen)]:
1. Ændringsforslag Beskæftigelsesministeren har stillet 9 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 24. oktober 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 15. juni 2017 dette udkast til udvalget, jf.
BEU alm. del  bilag 258 (folketingsåret 2016-17). Den 4. oktober 2017 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til beskæftigelsesministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af beskæftigelsesministeren, tiltrådt af udvalget:
 1) I nr. 10 udgår »§ 13, stk. 1, 2. pkt.,«.
[Rettelse af fejl] 2) I det under nr. 23 foreslåede § 18 a, stk. 2, 1. pkt., udgår ordet »herunder«.
[Sproglig rettelse] 3) Efter nr. 28 indsættes som nyt nummer:
»01. I § 23, stk. 1, nr. 6, ændres »§ 45 b, stk. 2« til: »§ 45 a«.« [Rettelse af fejl] 4) Efter nr. 39 indsættes som nyt nummer:
»02. I § 32, stk. 3, ændres »§ 65, stk. 2« til: »§ 65, stk. 3«.« [Konsekvensændring] 5) I den under nr. 47 foreslåede affattelse af § 40 ændres i stk. 1, 1. pkt., »og den tilsluttede infrastruktur« til: », den tilsluttede infrastruktur eller rørledningen«, og i stk. 2 indsættes efter »på anlæg«: »eller rørledning«.
[Tydeliggørelse af krav] 6) Det under nr. 52 foreslåede § 45 b, stk. 2, affattes således:
»Stk. 2. Tilsynsmyndigheden skal sikre, at der i løbet af indsatsen efter den eksterne beredskabsplan indsamles de nødvendige oplysninger, så Havarikommissionen efterfølgende kan foretage en grundig undersøgelse af større ulykker m.v., jf. § 60.« [Sproglig tydeliggørelse] 7) I det under nr. 62 foreslåede § 65, stk. 2, ændres »kost og logi« til: »yde kost og logi«.
[Sproglig tydeliggørelse] 8) Efter nr. 67 indsættes som nye numre:
 »03. I § 70, stk. 5, der bliver stk. 6, ændres »stk. 3, nr. 1« til: »stk. 4, nr. 1«.
 04. I § 70, stk. 6, der bliver stk. 7, ændres »stk. 5« til: »stk. 6«, og »stk. 1-4« til: »stk. 1-5«.
 05. I § 70, stk. 6, nr. 1, der bliver til stk. 7, nr. 1, ændres »stk. 4« til: »stk. 5«.
06. I § 70, stk. 7, der bliver stk. 8, ændres »stk. 6, nr. 1« til: »stk. 7, nr. 1«.« [Konsekvensændringer] 9) Efter nr. 69 indsættes som nyt nummer:
»07. I § 71, stk. 2, ændres »§ 70, stk. 4, 6 og 7« til: »§ 70, stk. 5, 7 og 8«.« [Konsekvensændring] Bemærkninger Til nr. 1 Der er tale om en fejl, når § 13, stk. 1, 2. pkt., er medtaget i opremsningen af de bestemmelser, der skal ændres, idet § 13, stk. 1, 2. pkt., ændres særskilt i lovforslaget.
Fejlen rettes ved det stillede ændringsforslag. Ændringen er alene af teknisk karakter og ændrer ikke på bestemmelsens indhold.
Til nr. 2 Der er tale om en sproglig rettelse. Ændringsforslaget ændrer ikke på bestemmelsens indhold.
Til nr. 3 Offshoresikkerhedslovens § 23, stk. 1, nr. 6, fastsætter, at sikkerheds- og sundhedsredegørelsen for anlæg m.v. skal indeholde den interne beredskabsplan, som er udarbejdet efter § 45 og regler udstedt i medfør af § 45 b, stk. 2. Henvisningen til § 45 b, stk. 2, er imidlertid ukorrekt, idet det ikke er § 45 b, men § 45 a, der indeholder hjemmel til at fastsætte regler om den interne beredskabsplan.
 Ved den foreslåede ændring af § 23, stk. 1, nr. 6, rettes denne fejl, så der henvises til den korrekte hjemmelsbestemmelse. Ændringen er alene af redaktionel karakter og ændrer ikke på bestemmelsens indhold.
Til nr. 4 Konsekvensændring som følge af forslaget om et nyt § 65, stk. 2, med nedrykning af det gældende stk. 2 til følge. Ændringsforslaget er alene af redaktionel karakter og ændrer ikke på bestemmelsens indhold.
Til nr. 5 Der er tale om en tydeliggørelse af, at kravene til udstyr også omfatter udstyr i forbindelse med rørledninger.
Til nr. 6 Der er tale om en sproglig tydeliggørelse, som ikke ændrer på bestemmelsens indhold.
Til nr. 7 Der er tale om en sproglig tydeliggørelse, som ikke ændrer på bestemmelsens indhold.
Til nr. 8 og 9 Konsekvensændringer som følge af forslaget om et nyt § 70, stk. 2, med nedrykning af de gældende stk. 2-9 til følge. Ændringerne er alene af redaktionel karakter og ændrer ikke på bestemmelsernes indhold.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Rasmus Horn Langhoff (S) Malte Larsen (S) Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
