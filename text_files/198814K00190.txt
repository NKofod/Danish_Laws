Nr BTL 190 Betænkning over Forslag til lov om ændring af lov om sundhedsvæsenets  

 centralstyrelse m.v. (Patientklagenævn)   

 Nr L 190 1988-89, 1. samling Afgivet af Sundhedsudvalget Afgivet: 19890526 Udvalget har i nogle møder behandlet dette lovforslag og samtidig hermed det af sundhedsministeren fremsatte lovforslag L 185, forslag til lov om ændring af lov om sundhedsvæsenets centralstyrelse m.v., og har herunder stillet spørgsmål til sundhedsministeren og finansministeren, som disse har besvaret skriftligt og i samråd.
 Udvalget har endvidere modtaget mundtlige og/eller skriftlige henvendelser  

 fra:
Danske Fysioterapeuter, De Samvirkende Invalideorganisationer, Lenger, Jørgen, Farum, Ringe Kommunes Tandpleje og Sammenslutningen af fejlbehandlede patienter.
 Der er af et flertal stillet ændringsforslag, hvorom henvises til de  

 ledsagende bemærkninger.
 Udvalget anmoder om, at lovforslaget efter 2. behandling henvises til  

 fornyet udvalgsbehandling.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse ved 3. behandling.
 Et andet mindretal (Fremskridtspartiets medlem af udvalget) vil ved  

 2. behandling af lovforslaget redegøre for sin stilling til dette og til de  

 stillede ændringsforslag.
Ændringsforslag Af et flertal (S, SF, CD og KRF):
Til § 1 1) Efter nr. 1 indsættes som nyt nummer:
 » 01. I § 16, stk. 5, indsættes efter 2. pkt. som nye  

 punktummer:
»Der ydes vederlag og rejsegodtgørelse til formand, næstformænd og  

 medlemmer af Patientklagenævnet.
Udgifterne hertil afholdes af  

 staten.«» 2) Nr. 3 udgår.
Til § 2 3) Efter 1. pkt. indsættes som nyt punktum:
»§ 1, nr. 01, har dog virkning fra Patientklagenævnets  

 oprettelse.« Bemærkninger Til nr. 1 og 3 Med ændringsforslagene foreslås det, at der skabes lovhjemmel til, at  

 staten yder vederlag til medlemmerne af Patientklagenævnet.
 Der har hidtil ikke været ydet vederlag til medlemmerne af  

 Patientklagenævnet.
Lønningsrådets flertal besluttede den 29. juni 1988, at man ikke kunne  

 anbefale ydelse af særskilt vederlag til de medlemmer, der er udpeget efter  

 udtalelse fra organisationer m.fl., under hensyn til, at varetagelsen af  

 særlige interesser måtte anses som det overvejende hensyn, der har ligget til  

 grund for udpegningen i de konkrete tilfælde.
Lønningsrådet kunne ligeledes  

 ikke anbefale, at der var grundlag for at yde særskilt vederlag til de  

 personer i Patientklagenævnet, der er statsansatte, idet hvervene for dem  

 måtte anses at kunne udføres som led i det tjenstlige arbejde i de pågældende  

 tjenestemandsstillinger.
Finansministeriet afgjorde sagen i overensstemmelse  

 med Lønningsrådets udtalelse.
Efter anmodning fra Sundhedsministeriet har spørgsmålet om ydelse af  

 særskilt vederlag for så vidt angår de faglige medlemmer af  

 Patientklagenævnet været taget op til fornyet overvejelse.
Lønningsrådet har  

 herefter anbefalet, at der ydes vederlag til de faglige medlemmer.
I bemærkningerne til det lovforslag, der dannede grundlag for vedtagelsen  

 af lov nr. 397 af 10. juni 1987 om sundhedsvæsenets centralstyrelse m.v.  

 fremgik det, at de læge medlemmer »skal repræsentere  

 lægmandsinteresser«, og at der ved valget af de udtaleberettigede  

 organisationer, myndigheder m.v. er lagt vægt på »at kombinere den  

 almindelige repræsentative kontakt til befolkningen, som ligger i det  

 kommunale system, med den særlige erfaring inden for sundheds- og  

 socialvæsenet, som De Samvirkende Invalideorganisationer via sin  

 medlemsorganisation er i besiddelse af«.
Se Folketingstidende 1986-87  

 (1. samling), Tillæg A, sp. 1159 og 1176-1177.
 For så vidt angår de faglige medlemmer skal disse i henhold til  

 bemærkningerne til lovforslaget sp. 1159 »repræsentere den faglige  

 ekspertise, som pågældende klagesag vedrører«, og de varetager således  

 ikke den pågældende udtaleberettigede organisations interesser.
 Det er således klart, at hvervet som medlem af Patientklagenævnet for de  

 statsansattes vedkommende ikke udføres som led i de pågældendes tjenstlige  

 arbejde, og at de ikke-statsansatte ikke varetager organisationsinteresser  

 eller lignende, men at medlemmerne alene repræsenterer enten  

 lægmandsinteresser eller en faglig ekspertise.
 For at sikre, at der ikke opstår tvivl om Patientklagenævnets medlemmers  

 uafhængighed af de udtaleberettigede organisationer m.v., foreslås det  

 derfor, at det i lovteksten indføjes, at der ydes vederlag til de pågældende.
Ahlmann-Ohlsen (KF) Grove (KF) Karen Højte Jensen (KF) Mejdahl (V) Jørgen  

 Winther (V) Pia Kjærsgaard (FP) fmd.
Kirsten Lee (RV) Lis Noer Holmberg  

 (CD) Inger Stilling Pedersen (KRF) Dorte Bennedsen (S) Anna-Marie Hansen (S)  

 Tove Lindbo Larsen (S) Torben Lund (S) nfmd.
Qvist Jørgensen (S)  

 Ingrid Rasmussen (S) Tommy Dinesen (SF) Birgitte Husmark (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et flertal stillet ændringsforslag, hvorom henvises til de  

 ledsagende bemærkninger.
 Et af udvalgets spørgsmål er optrykt som bilag til betænkningen tillige  

 med sundhedsministerens svar herpå.
 Herefter indstiller et flertal (Socialdemokratiets, Socialistisk  

 Folkepartis og Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

forkastelse og vil ved 3. behandling af lovforslaget redegøre for sin  

 stilling til det stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse, men kan stemme for det  

 stillede ændringsforslag.
 Et tredje mindretal (Centrum-Demokraternes medlem af udvalget) vil  

 ved 3. behandling af lovforslaget redegøre for sin stilling til lovforslaget  

 og det stillede ændringsforslag.
Ændringsforslag Til § 1 Af et flertal (S, SF og KRF):
 1) Nr. 2 affattes således:
 » 2. I § 16, stk. 5, indsættes efter 2. pkt. som nye  

 punktummer:
»De medlemmer af Patientklagenævnet, der ikke udfører hvervet som led  

 i deres tjenstlige arbejde, ydes vederlæggelse og godtgørelse for befordring  

 i lighed med ikke-statsansatte, der modtager særskilt vederlæggelse.
Udgiften  

 hertil afholdes af staten.«» Bemærkninger Til nr. 1 Det tydeliggøres ved ændringsforslaget, at medlemmer af  

 Patientklagenævnet, der ikke udfører hvervet som led i deres tjenstlige  

 arbejde, samt medlemmer, der ikke er statsansatte, får ret til vederlag og  

 befordringsgodtgørelse.
Ahlmann-Ohlsen (KF) Grove (KF) Karen Højte Jensen (KF) Mejdahl (V) Jørgen  

 Winther (V) Pia Kjærsgaard (FP) fmd.
Kirsten Lee (RV) Lis Noer Holmberg  

 (CD) Inger Stilling Pedersen (KRF) Dorte Bennedsen (S) Anna-Marie Hansen (S)  

 Tove Lindbo Larsen (S) Torben Lund (S) nfmd.
Qvist Jørgensen (S)  

 Ingrid Rasmussen (S) Tommy Dinesen (SF) Birgitte Husmark (SF) Bilag Et af udvalgets spørgsmål til sundhedsministeren og dennes svar herpå Spørgsmål 9:
 Ministeren bedes redegøre for sine planer vedrørende organisering af  

 sagsbehandlingen for patientklager.
 Svar:
 Ministeriet kan oplyse, at man på baggrund af de bemærkninger, som fremkom  

 under Folketingets 1. behandling af lovforslagene L 185 og 190 om ændring af  

 sundhedsvæsenets centralstyrelse m.v., samt spørgsmål fra Folketingets  

 Sundhedsudvalg og tilkendegivelser i øvrigt nu vil bruge sommeren til sammen  

 med Sundhedsvæsenets Patientklagenævn og Sundhedsstyrelsen at foretage en  

 fornyet vurdering af, hvorledes den administrative tilrettelæggelse af  

 patientklagesagsbehandlingen kan rationaliseres og forenkles med henblik på  

 nedbringelse af sagsbehandlingstiden.
