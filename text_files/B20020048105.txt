Bekendtgørelse om ændring af  

 bekendtgørelse om opkrævning  

 af miljøbidrag og udbetaling af godtgørelse i forbindelse  

 med  

 ophugning og skrotning af biler § 1 I bekendtgørelse nr. 141 af 25. februar 2000 om opkrævning af  

 miljøbidrag og udbetaling af godtgørelse i forbindelse med  

 ophugning og skrotning af biler foretages følgende  

 ændringer:
 1. I § 1, stk. 2, ændres »7,50 kr. pr.  

 måned« til: »5,00 kr. pr. måned«.
 2. I § 6 indsættes efter stk. 1 som nyt  

 stykke:
»Stk. 2. Der ydes endvidere efter anmodning en  

 godtgørelse til politi og kommuner, som efter retmæssig  

 fjernelse eller konfiskation indleverer en udtjent bil omfattet af § 2 i  

 lov om miljøbidrag, godtgørelse og skrotningsbidrag i  

 forbindelse med ophugning og skrotning af biler til  

 affaldshåndtering.« Stk. 2 bliver herefter stk. 3.
 3. I § 8, stk. 1, ændres »miljø- og  

 energiministeren« til: »miljøministeren«.
 4. I § 8 indsættes efter stk. 2, som nyt  

 stykke:
»Stk. 3. For biler, der er afleveret til affaldsbehandling af  

 politi eller kommuner udgøres anmodningen af skrotningsattesten  

 forsynet med politiets eller kommunens underskrift.
Anmodningen  

 vedlægges motorkontorets kvittering for afmeldingen eller tilsvarende  

 dokumentation fra politiet.« 5. I § 9, stk. 1, ændres »1.500 kr.« til:  

 »1.750 kr.«.
 6. Efter § 11 indsættes i kapitel 2:
»§ 11 a.
Såfremt en kommunes udgifter til fjernelse,  

 opbevaring og indlevering af bilen til affaldsbehandling er mindre end  

 godtgørelsen, tilfalder overskuddet kommunen.
Stk. 2. Ejeren af en bil har dog i op til 1 år fra  

 udbetalingsdatoen krav på udbetaling af et eventuelt overskud fra  

 kommunen.« 7. § 16 affattes således:
»For biler afmeldt i perioden 1. juli 2000 til 30. juni  

 2002 udgør godtgørelsen, jf. § 9, 1.500 kr.« § 2 Bekendtgørelsen træder i kraft den 1. juli 2002, § 1 nr.  

 1 dog først den 1. oktober 2002.
