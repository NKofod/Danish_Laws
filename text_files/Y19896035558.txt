Udtalt at vintervedligeholdelseslovens og privatvejslovens  

 bestemmelser om renholdelse mv, istandsættelse og vedligeholdelse af private  

 fællesveje alene omfatter arealer, der er anlagt/taget i brug som  

 færdselsareal, men ikke arealer, der alene er udlagt til vejformål uden at  

 være anlagt/taget i brug I brev af 16. marts 1989 har magistraten anmodet om en udtalelse  

 vedrørende istandsættelse af et areal udlagt som privat fællesvej.
Der er  

 tale om et stort trekantet areal beliggende mellem Valløvej, Sonnerupvej og  

 Bækkeskovvej, der henligger som grønt område og ikke benyttes til vejformål.
Ministeriet kan oplyse, at vintervedligeholdelseslovens og  

 privatvejslovens regler om renholdelse m.v., istandsættelse og  

 vedligeholdelse af private fællesveje alene omfatter arealer, der er  

 anlagt/taget i brug som færdselsareal, herunder areal, der bruges som rabat  

 m.v. ved sådanne veje.
Bestemmelserne omfatter derimod ikke arealer, der  

 alene er udlagt til vejformål uden at være taget i brug hertil.  

 Vedligeholdelse m.v. af disse arealer må derfor foretages af ejerne  

 (eventuelt brugerne) af arealerne i det omfang, de finder en vedligeholdelse  

 er nødvendig.
 Offentliggjort i VEJLOVE udgivet af DAFOLO.
