Betænkning afgivet af Erhvervs-, Vækst- og Eksportudvalget den 27. november 2014 Betænkning over Forslag til lov om Danmarks Grønne Investeringsfond [af erhvervs- og vækstministeren (Henrik Sass Larsen)]:
1. Udvalgsarbejdet Lovforslaget blev fremsat den 30. oktober 2014 og var til 1. behandling den 11. november 2014. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 2. september 2014 dette udkast til udvalget, jf.
ERU alm. del  bilag 333 (2013-14). Den 30. oktober 2014 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til erhvervs- og  vækstministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF, EL og UFG (Uffe Elbæk)) indstiller lovforslaget til vedtagelse uændret.
 Et mindretal i udvalget (V, DF, LA og KF) indstiller lovforslaget til forkastelse.
Venstres medlemmer af udvalget er tilhængere af investeringer i grøn omstilling og initiativer, der både fører til mere hensigtsmæssig anvendelse af vores ressourcer og har potentiale til at skabe arbejdspladser.
Det er for så vidt tilfældet med Danmarks Grønne Investeringsfond.
Imidlertid står de midler, det er meningen der skal bruges på at etablere fonden, ikke mål med de miljømæssige og beskæftigelsesmæssige gevinster.
Dansk Industri har i sit høringssvar anført, at organisationen anslår, at omkostningen pr. reduceret ton CO2 i den samlede indsats kan blive op til 30.000 kr. ved fuld udnyttelse af lånerammen på 5 mia. kr. og ved en forventet samlet CO2-reduktionseffekt på 165.000 t.
CO2. Til sammenligning er en langsigtet kvotepris forudset af Europa-Kommissionen på kun 225 kr.
Regeringen har ligeledes tidligere fremlagt en klimaplan, hvoraf det fremgår, at Danmark kan nå et mål om 40 pct.
CO2-reduktion gennem initiativer, der alle har en skyggepris på under 1.000 kr. pr. ton CO2. Det betyder, at Danmarks Grønne Investeringsfond kan blive op til 30 gange dyrere end regeringens øvrige klimainitiativer.
Venstre kan derfor ikke støtte etableringen af Danmarks Grønne Investeringsfond.
Dansk Folkepartis medlemmer af udvalget har stor sympati for at øge fokus på bæredygtige grønne investeringer.
Men i forbindelse med etablering af Danmarks Grønne Investeringsfond er der efter Dansk Folkepartis opfattelse lagt alt for brede rammer til grund for investeringsinitiativerne, f.eks op til 60 pct. i medfinansiering fra fonden og løbetider op til 30 år.
Det er efter Dansk Folkepartis vurdering alt for bredt, og der er tilmed for meget fokus på, at midlerne alene skal kunne tilgå projekter, som ikke ville være blevet igangsat uden den offentlige medfinansiering.
På den baggrund kan DF ikke anbefale lovforslaget til endelig vedtagelse.
 Et medlem af udvalget (Uffe Elbæk (UFG)) bemærker, at det bør fremgå af lovens formålsbeskrivelse, at fonden ikke kan tildele lån til investeringer i fossile brændsler.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Trine Bramsen (S) Julie Skovsby (S) Anne Sina (S) Mette Reissmann (S) Karin Gaardsted (S) fmd.
Thomas Jensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (UFG) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 46 Bilagsnr.
