Fremsat den 28. februar 2002 af  

 miljøministeren (Hans Chr.
Schmidt) Forslag til Lov om ændring af lov om  

 miljøbidrag og godtgørelse i forbindelse med ophugning og  

 skrotning af biler1) (Nedsættelse af miljøbidrag m.m.) § 1 I lov nr. 372 af 2. juni 1999 om miljøbidrag og godtgørelse  

 i forbindelse med ophugning og skrotning af biler foretages følgende  

 ændringer:
 1. § 1 affattes således:
» 2. I § 2 indsættes efter stk. 3 som nyt  

 stykke:
» 3. I § 3 ændres »90  

 kr.« til: »60 kr.«.
 4. I § 5, stk. 6, § 6, stk. 2, der bliver § 6, stk.  

 4, § 7, stk. 1, og 2, to steder i § 8, stk. 1, i § 8, stk.  

 2, og i § 10 ændres »miljø- og energiministeren « til: »miljøministeren«.
 5. I § 6 indsættes efter stk. 1 som nye  

 stykker:
» Stk. 3. Ejeren af en bil har i op til 1 år fra  

 udbetalingen af godtgørelsen til kommunen, jf. stk. 2, krav på,  

 at kommunen udbetaler godtgørelsen med fradrag af udgifter til  

 opbevaring, transport og affaldsbehandling.«.
 Stk. 2 og 3 bliver herefter stk. 4 og 5.
 6. Efter § 7 indsættes:
» Skrotningsbidrag § 7 a.
Den, der erhvervsmæssigt importerer eller i  

 Danmark fremstiller motorkøretøjer i form af personbiler (M1)  

 eller varebiler (N1) skal, medmindre motorkøretøjet ikke bliver  

 indregistreret i Danmark, betale et skrotningsbidrag, jf. § 7 b, til  

 skrotning af udtjente motorkøretøjer.
§ 7 b.
Det i § 7 a nævnte bidrag udgør:
1)	1,00 kr. pr. motorkøretøj indregistreret i perioden 1.  

 juli 2002 til 31. december 2002, 2)	3,00 kr. pr. motorkøretøj indregistreret i 2003, 3)	7,00 kr. pr. motorkøretøj indregistreret i 2004, 4)	10,00 kr. pr. motorkøretøj indregistreret i 2005 og 5)	15,00 kr. pr. motorkøretøj indregistreret i  

 2006.
 Stk. 2. Skrotningsbidraget indbetales til de statslige  

 told og skattemyndigheder én gang årligt den 1. marts.  

 Indbetaling skal første gang ske den 1. marts 2003.
Stk. 3. Betales skrotningsbidraget ikke rettidigt, skal  

 der betales rente herfor.
Forrentning sker fra forfaldsdato for  

 skrotningsbidraget.
Skrotningsbidraget forrentes med 1,3 % i månedlig  

 rente for hver påbegyndt måned fra forfaldsdato.
§ 7 c.
Miljøministeren kan efter forhandling med de  

 statslige told- og skattemyndigheder fastsætte nærmere  

 bestemmelser for administration af skrotningsbidraget, herunder for  

 opkrævning og indbetaling af bidraget, regnskabsførelse,  

 angivelse, kontrol samt om adgangen til at klage over afgørelser  

 truffet i henhold til bestemmelserne, herunder at afgørelserne ikke  

 skal kunne indbringes for højere administrativ myndighed. «.
 7. § 9, stk. 1, affattes således:
» § 2 Loven træder i kraft den 21. april 2002.
 Stk. 2. Tidspunktet for ikrafttræden af § 1, nr. 3,  

 fastsættes af miljøministeren.
Bemærkninger til lovforslaget Almindelige bemærkninger 1. Baggrund, hovedindhold og formål med lovforslaget I 1999 vedtog Folketinget lov nr. 372 af 2. juni 1999 om  

 miljøbidrag og godtgørelse i forbindelse med ophugning og  

 skrotning af biler, jf.
FT. 1998/99, Till.
C, sp. 820. Loven suppleres af  

 bekendtgørelse nr. 141 af 25. februar 2000 om opkrævning af  

 miljøbidrag og udbetaling af godtgørelse i forbindelse med  

 ophugning og skrotning af biler.
Loven og bekendtgørelsen etablerer den  

 såkaldte »bilordning«,  

 sammen med bekendtgørelse nr. 860 af 29. november 1999 om  

 håndtering af affald i form af motordrevne køretøjer og  

 affaldsfraktioner herfra (bilskrotbekendtgørelsen). Bilordningen  

 sikrer et finansieringsgrundlag for en godtgørelsesordning til  

 bilejere ved aflevering af et udtjent motorkøretøj til  

 miljørigtig affaldshåndtering på en registreret  

 ophugningsvirksomhed.
Bilejere betaler efter de eksisterende regler  

 årligt et miljøbidrag på 90 kr.
Bilejere, som afleverer  

 biler, der er afmeldt efter den 30. juni 2000 til skrotning hos en  

 registreret ophugger, modtager 1500 kr. i godtgørelse.
Ordningen har  

 til formål at friholde ejere af biler for omkostninger ved  

 affaldshåndtering for derved at mindske risikoen for, at bilvrag  

 henstilles med risiko for forurening til følge.
Der er gennemført en evaluering af ordningens  

 effekt i det første år, den har fungeret (1. juli 2000 - 30.  

 juni 2001). Af evalueringen fremgår det, at mere end 90 % af de  

 udtjente personbiler, der er afmeldt i undersøgelsesperioden, er eller  

 vil blive afleveret til en registreret ophugger med udbetaling af  

 godtgørelse.
For varebiler er andelen af afleverede  

 køretøjer væsentligt lavere, idet kun ca. 27 % af de  

 afmeldte køretøjer er afleveret til en registreret  

 ophugningsvirksomhed.
Disse tal er langt under det, som Miljøstyrelsen  

 oprindeligt havde anslået.
Det forklares dels med, at der eksporteres  

 et væsentligt større antal brugte biler til fortsat anvendelse i  

 udlandet end forventet, og at antallet af biler, der kasseres, er faldet  

 betydeligt siden lovens vedtagelse.
Som følge heraf er der  

 opstået en væsentlig ubalance mellem ordningens indtægter  

 og udgifter.
Der er således ved udgangen af 2001 akkumuleret et  

 overskud på ca. 210 mio. kr.
Ud af dette er ca. 60 mio. kr.  

 forudbetalinger for 2002. Der henvises i øvrigt til  

  bemærkningerne til lovforslagets enkelte bestemmelser.
Lovforslaget indeholder forslag til ændring af  

 satsen for miljøbidrag fra de nuværende 90 kr. til 60 kr.  

 årligt med henblik på at skabe balance mellem indtægter og  

 udgifter.
Herved forventes det, at det akkumulerede overskud vil blive  

 nedbragt med ca. 200 mio. kr. i perioden 2003-2006. Derudover indeholder  

 lovforslaget hjemmel til at yde godtgørelse til politi og kommuner for  

 de udtjente biler, som disse myndigheder i henhold til den til enhver tid  

 gældende regulering retmæssigt har fjernet eller konfiskeret og  

 derefter afleverer til ophugning hos registrerede ophuggere.
Det drejer sig  

 om biler afmeldt efter 30. juni 2000.
 Politiets ret og pligt til at fjerne biler, herunder til  

 efterfølgende salg eller ophugning følger af § 123 i  

 færdselsloven, jf. lovbekendtgørelse nr. 712 af 2. august 2001  

 samt forskrifterne udstedt med hjemmel heri: Bekendtgørelse nr. 64 af  

 28. januar 1992 om politiets fjernelse og afhændelse af  

 køretøjer og cirkulære nr. 15 af 28. januar 1992 om  

 politiets fjernelse og afhændelse af køretøjer samt § 75  

 i straffeloven, jf. lovbekendtgørelse nr. 808 af 14. september  

 2001.
Kommuners ret og pligt til i visse situationer at fjerne  

 motorkøretøjer fra offentlige vejarealer følger af  

 lovbekendtgørelse nr. 714 af 9. november 1997 om vintervedligeholdelse  

 og renholdelse af veje.
Pligten til at fjerne motorkøretøjer  

 kan i helt særlige tilfælde være en følge af  

 kommunernes tilsynsforpligtelse, jf. § 70 i miljøbeskyttelsesloven,  

 jf. lovbekendtgørelse nr. 753 af 25. august 2001.
Begrundelsen for, at forslaget giver mulighed for at yde  

 godtgørelse direkte til politi og kommuner er, at det vil minimere  

 myndighedernes administrative besvær med at få del i  

 godtgørelsesordningen.
Efter de nugældende regler kan  

 myndighederne kun få godtgørelse, såfremt de kan finde  

 bilejeren og indhente dennes accept af, at myndigheden modtager  

 godtgørelsen til dækning af de udgifter myndigheden har afholdt  

 ved indsamling, opbevaring og aflevering af bilen til affaldsbehandling.  

 Myndighedernes muligheder for at indhente bilejerens accept strander ofte  

 på det forhold, at ejeren ikke kan opspores.
Det er hensigten, at  

 politi og kommuner skal modtage samme godtgørelsessats som bilejere.  

 Politiet vil i henhold til § 123, stk. 4 i færdselsloven skulle  

 returnere et eventuelt overskud til statskassen efter afholdelse af udgifter  

 til  fjernelse, opbevaring og indlevering af bilen til affaldsbehandling hos  

 en registreret ophugningsvirksomhed.
Det anslås, at kommunerne vil have  

 et minimalt overskud efter afholdelsen af udgifterne i forbindelse med  

 indsamling og bilskrotningen, hvorfor der ikke udfra administrative  

 ressourcehensyn vil blive etableret en tilsvarende returneringsordning for et  

 eventuelt overskud for kommunerne.
Bilejere kan i henhold til  

 færdselsloven og vil med denne lov kunne kræve et eventuelt  

 overskud, efter at myndighedernes udgifter til transport, opbevaring og  

 affaldshåndtering af bilen er fratrukket i godtgørelsen,  

 udbetalt i op til 1 år efter at godtgørelsen er udbetalt.
 Endelig skabes hjemmel til opkrævning af et bidrag  

 hos bilimportører til skrotning af udtjente person- og varebiler.  

 Dermed gennemføres kravet i Europa-Parlamentets og Rådets  

 direktiv 2000/53/EF af 18. september 2000, EF-tidende 2000 L 269, side 34, om  

 udrangerede køretøjer om, at bilproducenter eller de  

 importører, der erhvervsmæssigt har indført et  

 motorkøretøj i en medlemsstat, afholder alle eller en betydelig  

 del af udgifterne til skrotningen af køretøjer, som er  

 markedsført efter 1. juli 2002. Direktivets øgede  

 behandlingskrav i forbindelse med skrotning af biler gennemføres ved  

 en ændring af bekendtgørelse nr. 860 af 29. november 1999 om  

 håndtering af affald i form af motordrevne køretøjer og  

 affaldsfraktioner herfra, som vil træde i kraft den 21. april 2002.  

 Direktivet findes optrykt i bilag 2 til dette lovforslag.
 De nævnte hovedpunkter i lovforslaget vil  

 medføre konsekvensrettelser i den eksisterende bekendtgørelse  

 på området, bekendtgørelse nr. 141 af 25. februar 2000 om  

 opkrævning af miljøbidrag og udbetaling af godtgørelse i  

 forbindelse med ophugning og skrotning af biler.
2. Lovforslagets økonomiske og administrative konsekvenser for  

 det offentlige Lovforslaget vil ikke medføre øgede udgifter  

 for staten, amtskommunerne og kommunerne.
Det forudsættes at opkrævningen af og  

 indbetalingen af skrotningsbidrag kan gennemføres uden  

 væsentlige administrative og økonomiske konsekvenser for de  

 statslige told- og skattemyndigheder, idet brancheorganisationen, De danske  

 Bilimportører, har foreslået en ordning hvorefter  

 importørerne efter fuldmagt bemyndiger De Danske Bilimportører  

 til at indbetale bidraget på medlemsvirksomhedernes vegne.
Told- og  

 skattemyndighedernes administrative og økonomiske omkostninger ved en  

 sådan ordning forventes endeligt fastlagt i forbindelse med  

 udarbejdelsen af bekendtgørelse om opkrævning af  

 miljøbidrag og udbetaling af godtgørelse i forbindelse med  

 ophugning og skrotning af biler.
Eventuelle økonomiske omkostninger  

 for Told og Skat vil ikke samlet set øge statens udgifter til  

 administration af ordningen, da udgifterne vil blive dækket af  

 miljø- og skrotningsbidraget.
Lovforslaget forventes derimod at medføre  

 besparelser for amtskommunerne og kommunerne, fordi kommunernes og amternes  

 udgifter til miljøbidrag ved en nedsættelse fra 90 kr. til 60  

 kr. for køretøjer reduceres med 600.000   1.000.000 kr. pr.  

 år.
Endvidere forventes det, at  både politi og kommuner vil  

 opnå en besparelse på ca. 200.000 kr. pr. år hver  

 især som følge af, at disse myndigheder vil modtage  

 godtgørelse for ophugning af indsamlede biler.
Det skønnes, at politi og kommuner vil opnå  

 en begrænset administrativ lettelse på mindre end ét halvt  

 årsværk hver især som følge af den direkte adgang  

 til godtgørelse for udgifter til retmæssig fjernelse og  

 ophugning af biler.
Det bemærkes, at spørgsmålet om de  

 økonomiske konsekvenser for kommuner endnu ikke er  

 færdigforhandlet.
3. Lovforslagets miljømæssige konsekvenser Lovforslaget har ikke som sådan nogen  

 selvstændig miljømæssig konsekvens, idet forslaget ikke  

 forventes at påvirke indsatsen omkring indsamling og skrotning af  

 skrotningsmodne biler.
4. Lovforslagets økonomiske og administrative konsekvenser for  

 erhvervslivet Nedsættelsen af satsen for miljøbidrag for  

 køretøjer fra 90 kr. til 60 kr. forventes at medføre  

 reducerede omkostninger for erhvervsvirksomhederne i en  

 størrelsesorden, der anslås til 9 mio. kr. pr. år.
Lovforslaget forventes ikke at have  

 nævneværdige administrative konsekvenser for  

 bilimportørerne, idet De danske Bilimportører har  

 foreslået en betalingsordning for bilimportørerne, som forventes  

 at ville medføre en simpel administration heraf.
Skrotningsbidraget  

 vil medføre, at importørenes årlige udgifter hertil i  

 år 2002 maksimalt vil udgøre 50.000 kr. stigende til maksimalt  

 2.200.000 kr. i 2006. Den reelle udgift for importørerne  

 afhænger af, i hvilket omfang bidraget vil blive overvæltet  

 på prisen på nye biler.
5. Lovforslagets forhold til EU-retten I overensstemmelse med Europa-Parlamentets og  

 Rådets direktiv 2000/53/EF af 18. september 2000 om udrangerede  

 køretøjer gennemføres reglerne i direktivets art. 5,  

 stk. 4, 2. afsnit om, at bilproducenter (importører) skal afholde alle  

 eller en væsentlig del af omkostningerne ved affaldsbehandling af  

 biler, der er markedsført efter den 1. juli 2002. Fristen for  

 implementering af denne del af direktivet er den 21. april 2002.  

 Skrotningsbidraget som bilimportører og danske fremstillere skal  

 betale for nye biler, sikrer dette.
I medfør af direktiv 2000/53/EF udvides  

 producentansvaret i 2007 til at omfatte alle biler.
Nærværende  

 lov og bilordningen som helhed forudsættes inden da at bliver taget op  

 til overvejelse.
Der vil blive gennemført yderligere ændringer  

 i bilordningen som følge af Europa-Parlamentets og Rådets  

 direktiv 2000/53/EF af 18. september 2000 om udrangerede  

 køretøjer.
En ændring af bilskrotbekendtgørelsen  

 (bekendtgørelse nr. 860 af 29. november 1999), vil med virkning fra  

 den 21. april 2002 gennemføre direktivets skærpede  

 behandlingskrav til affaldshåndteringen.
Dette fører til, at  

 godtgørelsessatsen fastsat i bekendtgørelse af 25. februar 2000  

 om opkrævning af miljøbidrag og udbetaling af godtgørelse  

 i forbindelse med ophugning og skrotning af biler bliver forhøjet med  

 250 kr. til 1.750 kr. til dækning af de øgede omkostninger, som  

 de skærpede krav til affaldshåndtering af en bil forventes af  

 medføre.
Hermed sikres et fortsat præmieringselement for  

 bilejere, som det er forudsat i den eksisterende lov.
Lovforslaget skal dog  

 ses i sammenhæng med den øvrige regulering på  

 bilområdet.  Det er Miljøministeriets vurdering, at det ikke er  

 hensigtsmæssigt at indføre to forskellige satser for  

 miljøbidrag som følge af producentansvarets indførelse  

 for »nye« biler, markedsført efter 1.  

 juli 2002. Det vurderes, at administration af to forskellige satser fastsat  

 efter hvornår bilen første gang er blevet registreret i  

 Centralregisteret for Motorkøretøjer, vil medføre en  

 meradministration for forsikringsselskaberne, der ikke skønnes at  

 stå mål med den beskedne merudgift, bilejerne vil have ved  

 køb af nye biler.
6. Sammenfattende vurdering af lovforslagets  

 konsekvenser Positive konsekvenser /mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner 400.000 kr. pr. år som følge af at politi og  

 kommuner vil kunne opnå godtgørelse for Desuden 600.000 - 1 mio. kr. årligt for amter og kommuner som  

 følge af nedsat miljøbidrag.
 I alt forventes besparelser på ca. 1,0-1,4 mio. kr. årligt.
Opkrævningen af og indbetalingen af skrotningsbidrag  

 forventes at kunne gennemføres uden væsentlige økonomiske  

 konsekvenser for de statslige told- og skattemyndigheder.
De  

 økonomiske konsekvenser vil blive endeligt fastlagt i forbindelse med  

 revidering af bilskrotbekendtgørelsen.
 Ingen øgede udgifter for staten samlet set idet Told- og skat's  

 udgifter til administration af ordningen vil blive dækket af  

 miljø- og skrotningsbidraget.
Administrative konsekvenser for stat, kommuner og  

 amtskommuner Mindre administrativt besvær med at få  

 dækket omkostningerne ved aflevering af visse Opkrævningen af og indbetalingen af skrotningsbidrag  

 forventes at kunne gennemføres uden væsentlige administrative  

 konsekvenser for de statslige told- og skattemyndigheder.
De administrative  

 konsekvenser vil blive endeligt fastlagt i forbindelse revidering af  

 bilskrotbekendtgørelsen.
 Økonomiske konsekvenser for erhvervslivet.
 Miljøbidraget reduceres med ca. 9 mio. kr.
 Engangsudgift for forsikringsselskaberne ved ændring af  

 miljøbidragssatsen anslås maksimalt at udgøre 500.000  

 kr.
 Importørenes årlige udgifter vil i år 2002 maksimalt  

 udgøre 50.000 kr. stigende til maksimalt 2.200.000 kr. i 2006. Den  

 faktiske udgift for importørerne afhænger af, i hvilket omfang  

 bidraget vil blive overvæltet på prisen på nye biler.
Administrative konsekvenser for erhvervslivet Forsikringsselskaberne skal udføre mindre  

 administrative ændringer som følge af reduktion af  

 miljøbidraget.
Miljømæssige konsekvenser Ingen.
 Ingen.
Administrative konsekvenserfor borgerne Ingen.
 Ingen.
 Forholdet til EU-retten.
 Lovforslaget gennemfører dele af direktiv 2000/53/EF  

 om udrangerede køretøjer.
7. Hørte myndigheder og organisationer Advokatrådet, Affaldsteknisk Samarbejde,  

 Amtsrådsforeningen i Danmark, Bilgenbrug Danmark  Bureau Veritas  

 Quality International, Centralforeningen af Autoreparatører i Danmark,  

 Centralregistret for motorkøretøjer, Dakofa, Danmarks  

 Automobilforhandler Forening, Danmarks Miljøundersøgelser,  

 Danmarks Naturfredningsforening, Danmarks Statistik, Dansk Autogenbrug, Dansk  

 Bil Forhandler Union, Dansk Handel & Service, Dansk Industri, Dansk  

 Standard, Dansk Teknologisk Institut, Danske Vognmænd, De danske  

 Bilimportører, De Samvirkende Købmandsforeninger, DEKRA  

 Certification Service, Detailhandelens Fællesråd, Direktoratet  

 for Arbejdstilsynet, Det Nordiske Veritas, Emballageindustrien,  

 Energistyrelsen, Entreprenørforeningen, Økonomi- og  

 Erhvervsministeriet, Erhvervs- og -Boligstyrelsen, FDB, FDM,  

 Finansministeriet, Forbrugerrådet, Forbrugerstyrelsen, Foreningen af  

 kommunale tekniske chefer, Foreningen af Miljømedarbejdere i  

 kommunerne, Foreningen af Rådgivende Ingeniører, Forsikring  

 & Pension, Forskningscenter for Skov og Landskab, Forsvarsministeriet,  

 Frederiksberg kommune, Genvindingsindustrien, Greenpeace, Handelskammeret,  

 Håndværksrådet, Indenrigs- og Sundhedsministeriet,  

 Ingeniørforeningen i Danmark, Imoka (modtagestationer for olie- og  

 kemikalieaffald), Justitsministeriet, Kommunekemi A/S, Kommunernes  

 Landsforening, Konkurrencestyrelsen, Københavns Magistrat 5. afd.,  

 Landbrugsrådet, Landsorganisationen i Danmark, Landsplanafdelingen,  

 Lloyd´s Register Quality Assurance Ltd, Miljøklagenævnet,  

 MLK-sammenslutningen, Ministeriet for Fødevarer, Landbrug og Fiskeri,  

 Motorhistorisk Samråd, Naturklagenævnet, Noah, Oliebranchens  

 Fællesrepræsentation, Plastindustrien i Danmark, Reno Sam,  

 Restaurations og Bryggeriarbejder Forbundet, Rigsrevisionen, SID,  

 Skatteministeriet, Skov- og Naturstyrelsen, Statens Luftfartsvæsen,  

 Statsministeriet, Told- og Skattestyrelsen, Trafikministeriet og  

 Udenrigsministeriet.
Bemærkninger til lovforslagets enkelte  

 bestemmelser Til § 1 Til nr. 1 Formålsbestemmelsen er ændret således,  

 at det er muligt opkræve skrotningsbidrag fra bilimportører m.v.  

 Endvidere åbnes der med ændringen af formålsbestemmelsen op  

 for, at også politi og kommuner, udover bilejerne, vil kunne modtage  

 godtgørelse for ophugning af biler.
Der henvises til  

 bemærkningerne til nr. 5.
Til nr. 2 Ændringen sikrer, at der også skal betales  

 skrotningsbidrag for motordrevne køretøjer, der er omfattet af  

 færdselslovens bestemmelser om selvforsikrede køretøjer  

 og som følge heraf ikke er dækket af en forsikring i et  

 ansvarsforsikringsselskab.
Til nr. 3 Ændringsforslaget skal sikre, at der opnås  

 balance mellem indtægterne i form af miljøbidrag og udgifterne i  

 form af godtgørelse og administration af ordningen.
I forarbejderne til lov nr. 372 af 2. juni 1999 om  

 miljøbidrag og godtgørelse i forbindelse med ophugning og  

 skrotning af biler blev det anslået, at udgifterne til ordningen ville  

 udgøre ca. 180 mio. kr. pr. år.
Baggrunden herfor var en  

 forventning om en væsentlig større omsætning af biler, end  

 det har været tilfældet siden ordningen trådte i kraft.  

 Endvidere var det forudsat, at alle biler, der ikke blev registreret igen  

 efter afmelding i Centralregisteret for Motorkøretøjer, ville  

 blive afleveret til ophugning i overensstemmelse med reglerne i  

 bekendtgørelse om affaldshåndtering af motordrevne  

 køretøjer og affaldsfraktioner herfra.
Den gennemførte  

 evaluering af ordningen har dokumenteret, at nettoafmeldingen af biler er  

 mindre end antaget, og at et betydeligt antal brugte køretøjer  

 eksporteres til fortsat brug i udlandet og således ikke afleveres til  

 ophugning.
Som følge heraf er der ved udgangen af 2001 akkumuleret et  

 overskud på ordningen på ca. 210 mio. kr.
Ved nedsættelsen  

 af satsen for miljøbidrag tilstræbes det, at det akkumulerede  

 overskud gradvis afvikles frem til 2007. Som følge af at  

 satsændringen træder i kraft den 1. juli 2002, vil der fortsat i  

 2002 ske en vækst i det akkumulerede overskud, hvorefter det vil blive  

 reduceret med ca. 200 mio. kr. i perioden 2003-2006.
Til nr. 4 Der er alene tale om konsekvensrettelser som følge  

 af ressortomlægningen.
Til nr. 5 Ændringsforslaget har til formål at sikre, at  

 politiet og kommunerne under samme betingelser som gælder for bilejere,  

 kan få godtgørelse for biler, som disse myndigheder  

 retmæssigt har fjernet eller konfiskeret og indleveret til  

 ophugning.
Efter de gældende regler kan myndighederne kun  

 få dækket omkostningerne ved aflevering af disse biler,  

 såfremt den registrerede ejer underskriver skrotningsattesten og  

 transporterer godtgørelsesbeløbet til den  

 pågældende myndighed.
Der vil som hovedregel være tale om  

 biler der, på grund af dårlig stand, skal transporteres til en  

 ophugningsvirksomhed.
Myndighederne vil derfor udover omkostninger til  

 affaldsbehandlingen have udgifter til transport og opbevaring af  

 sådanne køretøjer.
Såfremt politiet efter  

 afholdelse af udgifterne til fjernelse, opbevaring og affaldshåndtering  

 og modtagelse af godtgørelsen, har overskud, skal dette beløb  

 tilbageføres til statskassen i overensstemmelse med  

 færdselslovens § 123, stk. 4. Det følger også af denne  

 bestemmelse, » at  

 ejeren i 1 år fra salgsdatoen har krav på udbetaling af dette med  

 fradrag af de med transporten, opbevaringen og salget forbundne  

 udgifter«.
For  

 kommunernes vedkommende skønnes det, at udgifterne til at administrere  

 en model baseret på faktisk omkostningsdækning vil overstige den  

 besparelse, der kan opnås ved returnering af et evt.  

 overskudsbeløb.
Det foreslås derfor, at der ikke skal etableres  

 en tilsvarende returneringsordning for kommunerne.
For at sikre at bilejere  

 stilles lige, uanset om det er politi eller kommuner, der får bilen  

 sendt til affaldsbehandling, foreslås det, at bilejere også i op  

 til ét år fra udbetalingen af godtgørelsen kan  

 kræve et eventuelt overskud udbetalt fra kommunen.
Til nr. 6 Med indsættelse af et nyt kapitel 3a i loven  

 gennemføres kravet i direktiv 2000/53/EF, art. 5, stk. 4, 2. afsnit,  

 om, at bilproducenter skal afholde alle eller en betydelig del af udgifterne  

 til skrotning af biler, som markedsføres efter 1. juli 2002.
 Ændringsforslaget indebærer, at den der  

 erhvervsmæssigt importerer eller i Danmark fremstiller  

 motorkøretøjer  afholder alle eller en betydelig del af  

 omkostningerne ved affaldsbehandlingen af person- og varebiler, der er  

 markedsført efter den 1. juli 2002. Skrotningsbidraget er fastsat  

 således, at provenuet i perioden fra den 1. juli 2002 til den 31.  

 december 2006 forventes at dække omkostninger ved affaldsbehandling af  

 biler, der markedsføres efter den 1.juli 2002 og afleveres til  

 ophugning inden den 31. december 2006. Biler der skal affaldsbehandles, vil  

 som hovedregel være biler, der efter trafikuheld m.v. er i en  

 sådan stand, at det ikke af økonomiske grunde kan betale sig at  

 reparere eller genopbygge dem.
Det skønnes at ca. 5.000 »nye« biler vil skulle affaldsbehandles i perioden og,  

 at der vil blive solgt ca. 600.000 nye biler i perioden.
Omkostningerne ved  

 affaldshåndteringen anslås i gennemsnit at ville udgøre  

 1.000 kr. pr stk. og de samlede udgifter som producenterne skal afholde  

 forventes således at ville udgøre ca. 5 mill. kr. for perioden  

 fra den 1. juli 2002 til den 31. december 2006. For at dække disse  

 omkostninger skal skrotningsbidraget udgøre 1  kr. pr bil i år  

 2002 stigende til 15 kr. pr. bil i år 2006.
Bilimportørerne m.v. skal efter bestemmelsens § 7b,  

 stk. 2 en gang årligt indbetale skrotningsbidraget til de statslige  

 told- og skattemyndigheder.
Skrotningsbidragene skal betales første  

 gang den 1. marts 2003 for perioden 1. juli 2002 til 31. december 2002.
Miljøministeren bemyndiges til at fastsætte  

 nærmere bestemmelser om opkrævning og indbetaling af  

 skrotningsbidraget efter forhandling med de statslige told- og  

 skattemyndigheder.
Det er hensigten at udstede en bekendtgørelse der  

 nærmere regulerer opkrævning og indbetaling af bidraget.
Til nr. 7 Den eksisterende bestemmelse om, at den der undlader at  

 betale miljøbidrag til de statslige told- og skattemyndigheder i  

 henhold til § 5, stk. 2 straffes med bøde, ophæves, idet det  

 betragtes som uhensigtsmæssigt, at den konkrete undladelse af at betale  

 bidraget kan pålægges straf.
Til § 2 Det foreslås, at loven træder i kraft den 21.  

 april 2002 i overensstemmelse med direktiv 2000/53/EF om udrangerede  

 køretøjer.
Ministeren fastsætter tidspunktet for  

 ikrafttræden af § 1, nr. 3, under hensyntagen til  

 forsikringsselskabernes tilrettelæggelse af opkrævning af  

 miljøbidraget i forbindelse med præmieopkrævning på  

 lovpligtige ansvarsforsikringer samt tidspunktet for udstedelsen af den  

 planlagte ændring i bekendtgørelse om betaling af  

 miljøbidrag og udbetaling af godtgørelse i forbindelse med  

 ophugning og skrotning af biler.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 372 af 2. juni 1999 om miljøbidrag og godtgørelse  

 i forbindelse med ophugning og skrotning af biler foretages følgende  

 ændringer:
 1. § 1 affattes således:
 § 1. Loven har til formål at sikre  

 finansieringsgrundlaget for udbetaling af en godtgørelse til bilejere  

 ved aflevering af affald i form af motorkøretøjer til  

 affaldshåndtering.
» § 2. Loven omfatter følgende  

 motorkøretøjer:
1)	  Biler, der er indrettet til at benyttes til befordring af  

 højst 9 personer føreren medregnet (personbil M1), og 2)	  biler, der er indrettet til at benyttes til godsbefordring, og som  

 har en tilladt totalvægt på ikke over 3500 kg (varebil  

 N1).
 Stk. 2. Ved forsikringsselskaber forstås i denne lov de  

 forsikringsselskaber eller disses repræsentanter, jf. § 2,  

 stk. 1, i lov om afgift af ansvarsforsikringer for  

 motorkøretøjer m.v., der tegner ansvarsforsikring for  

 motorkøretøjer.
 Stk. 3. Loven gælder ikke for motordrevne  

 køretøjer, der er omfattet af færdselslovens bestemmelser  

 om selvforsikrede køretøjer og som følge heraf ikke er  

 dækket af en forsikring i et ansvarsforsikringsselskab.
 2. I § 2 indsættes efter stk. 3 som nyt  

 stykke:
» § 3. Ejeren af en bil, der er omfattet af § 2 og  

 indregistreret i Danmark, skal årligt betale et miljøbidrag  

 på 90 kr.
 3. I § 3 ændres »90  

 kr.« til: »60 kr.«.
 § 5.
 Stk. 6. Miljø- og energiministeren kan efter  

 forhandling med de statslige told- og skattemyndigheder fastsætte  

 nærmere bestemmelser for administration af miljøbidraget,  

 herunder for opkrævning og indbetaling af bidraget,  

 regnskabsførelse, angivelse og kontrol samt om adgangen til at klage  

 over afgørelser truffet i henhold til bestemmelserne, herunder at  

 afgørelserne ikke skal kunne indbringes for højere  

 administrativ myndighed.
 4. I § 5, stk. 6, § 6, stk. 2, der bliver § 6, stk.  

 4, § 7, stk. 1, og 2, to steder i § 8, stk. 1, i § 8, stk.  

 2, og i § 10 ændres »miljø- og energiministeren « til: »miljøministeren«.
 § 6. Der ydes efter anmodning en godtgørelse til ejeren  

 af et motorkøretøj, jf. § 2, i forbindelse med indlevering  

 af dette til affaldshåndtering.
 Stk. 2. Miljø- og energiministeren fastsætter  

 størrelsen af godtgørelsen.
Stk. 3 Det er en betingelse for, at der kan ydes  

 godtgørelse, at 1)	  køretøjet er afmeldt i Centralregisteret for  

 Motorkøretøjer efter lovens ikrafttræden og 2)	   køretøjet er indleveret til en virksomhed, der  

 håndterer affaldet i overensstemmelse med de til enhver tid  

 gældende regler herfor.
 § 7. Anmodning om udbetaling af godtgørelse indsendes  

 til den af miljø- og energiministeren udpegede administrator, der  

 udbetaler godtgørelsen, når betingelserne i § 6,  

 stk. 3, er opfyldt.
 Stk. 2. Miljø- og energiministeren fastsætter  

 nærmere bestemmelser om godtgørelsesordningen, herunder om  

 ordningens administration, krav til dokumentation for, at § 6,  

 stk. 3, er opfyldt og eventuel tilbagebetaling af godtgørelse og  

 renter heraf.
§ 8. Administrationen af godtgørelsesordningen  

 udøves af en af miljø- og energiministeren udpeget  

 administrator.
Miljø- og energiministeren fastsætter  

 revisionsinstruks for administrator.
 Stk. 2. Alle tilfælde, hvor den af miljø- og  

 energiministeren godkendte administrator ikke finder betingelserne for ydelse  

 af godtgørelse opfyldt, eller hvor der opstår  

 tvivlsspørgsmål, forelægges snarest Miljøstyrelsen,  

 der træffer den endelige administrative afgørelse.
 § 10. Tidspunktet for lovens ikrafttræden  

 fastsættes af miljø- og energiministeren.
 § 6. Der ydes efter anmodning en godtgørelse til ejeren  

 af et motorkøretøj, jf. § 2, i forbindelse med indlevering  

 af dette til affaldshåndtering.
 Stk. 2. Miljø- og energiministeren fastsætter  

 størrelsen af godtgørelsen.
Stk. 3. Det er en betingelse for, at der kan ydes  

 godtgørelse, at 1)	  køretøjet er afmeldt i Centralregisteret for  

 Motorkøretøjer efter lovens ikrafttræden og 2)	   køretøjet er indleveret til en virksomhed, der  

 håndterer affaldet i overensstemmelse med de til enhver tid  

 gældende regler herfor.
 5. I § 6 indsættes efter stk. 1 som nye  

 stykker:
» Stk. 3. Ejeren af en bil har i op til 1 år fra  

 udbetalingen af godtgørelsen til kommunen, jf. stk. 2, krav på,  

 at kommunen udbetaler godtgørelsen med fradrag af udgifter til  

 opbevaring, transport og affaldsbehandling.«.
 Stk. 2 og 3 bliver herefter stk. 4 og 5.
 6. Efter § 7 indsættes:
» Skrotningsbidrag § 7 a.
Den, der erhvervsmæssigt importerer eller i  

 Danmark fremstiller motorkøretøjer i form af personbiler (M1)  

 eller varebiler (N1) skal, medmindre motorkøretøjet ikke bliver  

 indregistreret i Danmark, betale et skrotningsbidrag, jf. § 7 b, til  

 skrotning af udtjente motorkøretøjer.
§ 7 b.
Det i § 7 a nævnte bidrag udgør:
1)	 1,00 kr. pr. motorkøretøj indregistreret i perioden  

 1. juli 2002 til 31. december 2002, 2)	 3,00 kr. pr. motorkøretøj indregistreret i 2003, 3)	 7,00 kr. pr. motorkøretøj indregistreret i 2004, 4)	 10,00 kr. pr. motorkøretøj indregistreret i 2005 og 5)	 15,00 kr. pr. motorkøretøj indregistreret i  

 2006.
 Stk. 2. Skrotningsbidraget indbetales til de statslige  

 told og skattemyndigheder én gang årligt den 1. marts.  

 Indbetaling skal første gang ske den 1. marts 2003.
Stk. 3. Betales skrotningsbidraget ikke rettidigt, skal  

 der betales rente herfor.
Forrentning sker fra forfaldsdato for  

 skrotningsbidraget.
Skrotningsbidraget forrentes med 1,3 % i månedlig  

 rente for hver påbegyndt måned fra forfaldsdato.
§ 7 c.
Miljøministeren kan efter forhandling med de  

 statslige told- og skattemyndigheder fastsætte nærmere  

 bestemmelser for administration af skrotningsbidraget, herunder for  

 opkrævning og indbetaling af bidraget, regnskabsførelse,  

 angivelse, kontrol samt om adgangen til at klage over afgørelser  

 truffet i henhold til bestemmelserne, herunder at afgørelserne ikke  

 skal kunne indbringes for højere administrativ myndighed. «.
 7. § 9, stk. 1, affattes således:
§ 9. Medmindre højere straf er forskyldt efter den  

 øvrige lovgivning, straffes med bøde den, der 1)	  undlader at betale miljøbidrag til de statslige told- og  

 skattemyndigheder i henhold til § 5, stk. 2, eller 2)	  undlader at give oplysninger i henhold til § 5,  

 stk. 1.
 Stk. 2. I forskrifter, der udstedes i medfør af loven,  

 kan der fastsættes straf af bøde for den, der forsætligt  

 eller groft uagtsomt overtræder bestemmelser i forskrifterne.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
» § 2 Loven træder i kraft den 21. april 2002.
 Stk. 2. Tidspunktet for ikrafttræden af § 1, nr. 3,  

 fastsættes af miljøministeren.
Bilag 2 Europa-Parlamentets og Rådets direktiv 2000/53/EF af  

 18. september 2000 om udrangerede køretøjer EUROPA-PARLAMENTET OG RÅDET FOR DEN EUROPÆISKE UNION HAR under henvisning til traktaten om Det Europæiske Fællesskab,  

 særlig artikel 175, stk. 1, under henvisning til forslag fra Kommissionen (1), under henvisning til udtalelse fra Det Økonomiske og Sociale Udvalg  

 (2), efter høring af Regionsudvalget, efter proceduren i traktatens artikel 251, på grundlag af  

 Forligsudvalgets fælles udkast af 23. maj 2000 (3), og ud fra følgende betragtninger:
 (1)	De forskellige nationale lovgivninger om udrangerede  

 køretøjer bør harmoniseres, for det første for at  

 formindske udrangerede køretøjers påvirkning af  

 miljøet for derigennem at medvirke til at beskytte, bevare og forbedre  

 miljøet og nedsætte energiforbruget, og for det andet for at  

 sikre det indre markeds funktion og undgå forvridning af konkurrencen i  

 Fællesskabet.
(2)	Der er behov for bestemmelser på fællesskabsniveau for  

 at sikre indbyrdes sammenhæng mellem de nationale tiltag, som  

 sættes i værk for at nå ovennævnte mål.
Det  

 gælder især design af køretøjer med henblik  

 på genvinding og nyttiggørelse, krav til indsamling og  

 behandlingsvirksomheder samt virkeliggørelse af målene for  

 genbrug, genvinding og nyttiggørelse, idet der tages hensyn til  

 subsidiaritetsprincippet og princippet om, at forureneren betaler.
 (3)	Udrangerede køretøjer fører hvert år  

 til, at der i Fællesskabet opstår mellem 8 og 9 mio. tons affald,  

 der skal behandles korrekt.
 (4)	For at følge forsigtigheds- og forebyggelsesprincippet og i  

 overensstemmelse med Fællesskabets strategi for affaldsbehandling skal  

 frembringelse af affald så vidt muligt undgås.
 (5)	Som et yderligere grundlæggende princip bør affald  

 genbruges og nyttiggøres, og der bør gives forrang til genbrug  

 og genvinding.
 (6)	Medlemsstaterne bør træffe foranstaltninger til at  

 sikre, at aktørerne indfører ordninger til indsamling,  

 behandling og nyttiggørelse af udrangerede  

 køretøjer.
(7)	Medlemsstaterne bør sikre, at den sidste indehaver og/eller  

 ejer omkostningsfrit kan levere det udrangerede køretøj til  

 anerkendte behandlingsvirksomheder, hvis køretøjet ikke har en  

 markedsværdi eller denne er negativ.
Medlemsstaterne bør sikre,  

 at producenterne afholder alle eller en betydelig del af udgifterne ved  

 gennemførelsen af disse foranstaltninger.
De frie markedskræfter  

 bør ikke hindres i at fungere.
 (8)	Dette direktiv bør finde anvendelse på  

 køretøjer og udrangerede køretøjer, herunder  

 disses komponenter og materialer, og på reservedele under  

 behørigt hensyn til sikkerhedsstandarder, luftforurening og  

 støjbegrænsning.
 (9)	I dette direktiv anvendes i fornøden omfang den terminologi,  

 der er anvendt i flere eksisterende direktiver, især i Rådets  

 direktiv 67/548/EØF af 27. juni 1967 om tilnærmelse af  

 lovgivning om klassificering, emballering og etikettering af farlige stoffer  

 (4), i Rådets direktiv 70/156/EØF af 6. februar 1970 om  

 tilnærmelse af medlemsstaternes lovgivning om godkendelse af  

 motorkøretøjer og påhængskøretøjer  

 dertil (5), og i Rådets direktiv 75/442/EØF af 15. juli 1975 om  

 affald (6).
 (10)Veterankøretøjer, hvorved forstås historiske  

 køretøjer og køretøjer med samlerværdi  

 eller beregnet for museer, der opbevares fornuftigt og  

 miljømæssigt forsvarligt i køreklar eller adskilt stand,  

 er ikke omfattet af den definition på affald, der er fastsat i direktiv  

 75/442/EØF, og falder ikke inden for dette direktivs  

 anvendelsesområde.
(11)Det er vigtigt, at der allerede i køretøjets designfase  

 træffes forebyggende foranstaltninger, især i form af at mindske  

 og begrænse mængden af farlige stoffer i  

 køretøjerne, så man undgår at tilføre  

 miljøet farlige stoffer, gør genvinding lettere og undgår  

 at skulle bortskaffe farligt affald.
Især bør det forbydes at  

 anvende bly, kviksølv, cadmium og hexavalent chrom.
Disse tungmetaller  

 bør kun anvendes i visse bestanddele i henhold til en liste, som vil  

 blive revideret regelmæssigt.
Dette vil medvirke til at sikre, at visse  

 materialer og komponenter ikke er til stede i shredding-affald eller  

 forbrændes eller deponeres på losseplads.
(12)Genvinding af al plast fra udrangerede køretøjer  

 bør undergå løbende forbedringer.
Kommissionen  

 undersøger for tiden pvc's miljøindvirkninger.
Kommissionen vil  

 på grundlag af sine undersøgelser fremsætte passende  

 forslag om brug af pvc, også med særligt henblik på  

 køretøjer.
 (13)Krav til demontering, genbrug og genvinding af udrangerede  

 køretøjer og deres komponenter bør integreres i designet  

 og produktionen af nye køretøjer.
 (14)Markedet for genbrugsmaterialer bør fremmes.
 (15)For at sikre, at udrangerede køretøjer kasseres uden  

 fare for miljøet, bør der oprettes hensigtsmæssige  

 indsamlingsordninger.
(16)Der bør indføres en skrotningsattest, som betingelse for  

 afmelding af udrangerede køretøjer.
Medlemsstater, som ikke har  

 en afmeldingsordning, bør indføre en ordning, hvorefter en  

 skrotningsattest anmeldes til den kompetente myndighed, når det  

 udrangerede køretøj overføres til en  

 behandlingsvirksomhed.
 (17)Dette direktiv forhindrer ikke medlemsstaterne i at tillade  

 midlertidige afmeldinger af køretøjer, når det er  

 hensigtsmæssigt.
 (18)Drift af indsamlings- og behandlingsvirksomheder bør kun  

 tillades, når de har en tilladelse, eller, hvis der bruges registrering  

 i stedet for tilladelse, særlige betingelser herfor er opfyldt.
 (19)Genvinding og nyttiggørelse af køretøjer  

 bør fremmes.
 (20)Det er vigtigt, at der opstilles krav til oplagrings- og  

 behandlingsprocesser for at forebygge negative virkninger heraf på  

 miljøet og for at undgå forvridning af samhandel og  

 konkurrence.
 (21)For at opnå resultater på kort sigt og give  

 aktører, forbrugere og offentlige myndigheder det nødvendige  

 langsigtede perspektiv bør der opstilles kvantitative mål for  

 det omfang af genbrug, genvinding og nyttiggørelse, som  

 aktørerne skal nå.
(22)Producenterne bør sørge for, at køretøjer  

 designes og fremstilles på en sådan måde, at det tilsigtede  

 omfang af genbrug, genvinding og nyttiggørelse bliver nået.
Med  

 dette for øje bør Kommissionen støtte udarbejdelsen af  

 europæiske standarder og træffe de øvrige  

 nødvendige foranstaltninger til at ændre den relevante  

 europæiske lovgivning for typegodkendelse.
 (23)Medlemsstaterne bør ved gennemførelsen af direktivet  

 sikre, at konkurrencevilkårene opretholdes, især for så  

 vidt angår små og mellemstore virksomheders adgang til markedet  

 for indsamling, demontering, behandling og genvinding.
 (24)For at lette demontering og nyttiggørelse af udrangerede  

 køretøjer, navnlig genvinding af udrangerede  

 køretøjer, bør køretøjsfabrikanterne  

 stille alle nødvendige demonteringsoplysninger til rådighed for  

 de af myndighederne anerkendte behandlingsvirksomheder, navnlig for så  

 vidt angår farlige stoffer.
(25)Udarbejdelse af europæiske standarder bør fremmes,  

 når det er hensigtsmæssigt.
Køretøjsfabrikanter og  

 materialeproducenterne bør anvende standarder for komponent- og  

 materialekoder, der skal opstilles af Kommissionen bistået af det  

 relevante udvalg.
Kommissionen tager ved udarbejdelsen af disse standarder i  

 givet fald hensyn til det igangværende arbejde på dette  

 område i de relevante internationale fora.
 (26)Der er brug for data vedrørende udrangerede  

 køretøjer i hele Fællesskabet, for at dette direktivs  

 gennemførelse kan overvåges.
(27)Der bør gives oplysninger til forbrugerne i  

 tilstrækkeligt omfang til, at de kan tilpasse deres adfærd og  

 indstilling.
Med henblik herpå skal de relevante aktører stille  

 oplysninger til rådighed.
 (28)Medlemsstaterne kan vælge at gennemføre visse  

 bestemmelser ved aftaler med den berørte økonomiske sektor,  

 forudsat at visse betingelser er opfyldt.
 (29)Kommissionen bør ved en udvalgsprocedure sikre, at kravene til  

 behandlingsvirksomheder og til brugen af farlige stoffer tilpasses den  

 videnskabelige og tekniske udvikling, og at der indføres  

 mindstestandarder for skrotningsattesten, formaterne til databasen og de  

 gennemførelsesforanstaltninger, der er nødvendige for at  

 kontrollere, at de kvantitative mål opfyldes.
 (30)De nødvendige foranstaltninger til gennemførelse af  

 dette direktiv bør vedtages i overensstemmelse med Rådets  

 afgørelse 1999/468/EF af 28. juni 1999 om fastsættelse af de  

 nærmere vilkår for udøvelsen af de  

 gennemførelsesbeføjelser, der tillægges  

 Kommissionen(7).
(31)Medlemsstaterne bør kunne anvende bestemmelserne i dette  

 direktiv forud for de datoer, der er anført heri, for så vidt  

 dette er i overensstemmelse med traktaten (1) EFT C 337 af 7.11.1997, s. 3, ogEFT C 156 af 3.6.1999, s. 5.
 (2) EFT C 129 af 27.4.1998, s. 44.
 (3) Europa-Parlamentets udtalelse af 11.2.1999 (EFT C 150 af 28.5.1999, s.  

 420), Rådets fælles holdning af 29. juli 1999 (EFT C 317 af  

 4.11.1999, s. 19) og Europa-Parlamentets afgørelse af 3.2.2000 (endnu  

 ikke offentliggjort i EFT). Rådets afgørelse af 20.7.2000 og  

 Europa-Parlamentets afgørelse af 7.9.2000.
 (4) EFT 196 af 16.8.1967, s. 1. Direktivet er senest ændret ved  

 Kommissionens direktiv 98/98/EF (EFT L 355 af 30.12.1998, s. 1).
 (5) EFT L 42 af 23.2.1970, s. 1. Direktivet er senest ændret ved  

 Europa-Parlamentets og Rådets direktiv 98/91/EF (EFT L 11 af 16.1.1999,  

 s. 25).
 (6) EFT L 194 af 25.7.1975, s. 39. Direktivet er senest ændret ved  

 Kommissionens beslutning 96/350/EF (EFT L 135 af 6.6.1996, s. 32).
 (7) EFT L 184 af 17.7.1999, s. 23.
 UDSTEDT FØLGENDE DIREKTIV:
Artikel 1 Formål Dette direktiv fastsætter foranstaltninger, der i første  

 række tager sigte på at forebygge frembringelse af affald fra  

 køretøjer, og desuden tilsigter genbrug, genvinding og andre  

 former for nyttiggørelse af udrangerede køretøjer og  

 komponenter deraf, så der skal bortskaffes mindre affald, og alle  

 aktører, der er involveret i køretøjernes livscyklus,  

 herunder især aktører, som er direkte involveret i behandlingen  

 af udrangerede køretøjer, kommer til at fungere  

 miljømæssigt bedre.
Artikel 2 Definitioner I dette direktiv forstås ved:
 1)	»Køretøj«: ethvert køretøj af klasse M1 eller N1  

 som defineret i bilag II A til direktiv 70/156/EØF samt ethvert  

 trehjulet motorkøretøj som defineret i direktiv  

 92/61/EØF, bortset fra trehjulede motorcykler.
 2)	»Udrangeret køretøj«: et køretøj, der er affald i henhold til  

 artikel 1, litra a), i direktiv 75/442/EØF.
 3)	»Producent«:  

 køretøjets fabrikant eller den importør, der  

 erhvervsmæssigt har indført køretøjet i en  

 medlemsstat.
 4)	»Forebyggelse«: foranstaltninger, der sigter på at mindske  

 mængden og den miljøskadelige virkning af udrangerede  

 køretøjer samt materialer og stoffer heraf.
 5)	»Behandling«:  

 enhver aktivitet, der finder sted, efter at det udrangerede  

 køretøj er afleveret til et anlæg med henblik på  

 rensning, adskillelse, opskæring, fragmentering, nyttiggørelse  

 eller forberedelse til bortskaffelse af shreddingaffald, samt enhver anden  

 proces, der foretages til nyttiggørelse og/eller bortskaffelse af det  

 udrangerede køretøj og dets komponenter.
 6)	»Genbrug«:  

 enhver proces, hvorved komponenter fra udrangerede køretøjer  

 anvendes til samme formål, som de er udformet til.
7)	»Genvinding«:  

 oparbejdning i en produktionsproces af affaldsmaterialerne til deres  

 oprindelige formål eller til andre formål, bortset fra  

 energiudnyttelse.
Energiudnyttelse betyder anvendelse af brændbart  

 affald til energifremstilling direkte ved forbrænding med eller uden  

 andet affald, men med udnyttelse af varmen.
 8)	»Nyttiggørelse«: en af de anvendelige processer, der er omhandlet i  

 bilag II B til direktiv 75/442/EØF.
 9)	»Bortskaffelse«: en af de anvendelige processer, der er omhandlet i  

 bilag II A til direktiv 75/442/EØF.
 10)	»Aktør«: en fabrikant, en distributør, et  

 motorkøretøjs forsikringsselskab samt enhver, der  

 erhvervsmæssigt foretager indsamling, demontering, fragmentering,  

 genvinding, nyttiggørelse og andre former for behandling af  

 udrangerede køretøjer, herunder deres komponenter og  

 materialer.
 11)	»Farligt stof«: et stof, som anses for farligt i henhold til direktiv  

 67/548/EØF.
 12)	»Shredder-anlæg«: et anlæg, der benyttes til at neddele eller  

 fragmentere udrangerede køretøjer, bl.a. med henblik på  

 at opnå skrot, som kan genbruges direkte.
13)	»Demonteringsinformationer«: alle informationer, der er nødvendige til  

 korrekt og miljøvenlig behandling af et udrangeret  

 køretøj.
Disse oplysninger stilles til rådighed for de  

 anerkendte behandlingsvirksomheder af køretøjsfabrikanterne og  

 producenterne af komponenter i form af håndbøger eller  

 elektroniske medier (f.eks. cd-rom og onlinetjenester).
Artikel 3 Anvendelsesområde 1.	Dette direktiv finder anvendelse på køretøjer og  

 udrangerede køretøjer, herunder deres komponenter og  

 materialer.
Med forbehold af artikel 5, stk. 4, tredje afsnit, gælder  

 dette uanset, hvordan køretøjet er blevet vedligeholdt og  

 repareret i sin levetid, og uden hensyntagen til, om køretøjet  

 er udstyret med komponenter, som er leveret af fabrikanten, eller med andre  

 komponenter, der er monteret som reservedele i overensstemmelse med relevant  

 fællesskabslovgivning eller national lovgivning.
 2.	Dette direktiv berører ikke bestemmelserne i gældende  

 fællesskabslovgivning eller relevant national lovgivning, især  

 for så vidt angår sikkerhedsstandarder, luftforurening,  

 støjbegrænsning og beskyttelse af jord og vand.
 3.	Hvis en producent kun fremstiller eller importerer  

 køretøjer, der er undtaget fra direktiv 70/156/EØF i  

 medfør af dettes artikel 8, stk. 2, litra a), kan medlemsstaterne  

 undtage denne producent og de af denne fremstillede køretøjer  

 fra artikel 7, stk. 4, samt artikel 8 og 9 i nærværende  

 direktiv.
 4.	Køretøjer til særlig anvendelse, jf, artikel 4,  

 stk. 1, litra a), andet led, i direktiv 70/156/EØF, er undtaget fra  

 bestemmelserne i nærværende direktivs artikel 7.
 5.	For trehjulede motorkøretøjer finder kun artikel 5,  

 stk. 1 og 2, samt artikel 6 i dette direktiv anvendelse.
Artikel 4 Forebyggelse 1.	For at fremme forebyggelsen af affald tilskynder medlemsstaterne  

 især til:
a)	at køretøjsfabrikanterne i samarbejde med materiale-  

 og udstyrsfabrikanterne så vidt muligt lige fra  

 køretøjets designfase begrænser og mindsker brugen af  

 farlige stoffer i køretøjer, navnlig for at forebygge udledning  

 af farlige stoffer til miljøet, lette genvinding og undgå at  

 skulle bortskaffe farligt affald b)	at nye køretøjer designes og fabrikeres på en  

 måde, der tager fuldt hensyn til og letter demontering, genbrug og  

 nyttiggørelse, især genvinding, af udrangerede  

 køretøjer og komponenter og materialer heraf c)	at køretøjsfabrikanterne i samarbejde med materiale-  

 og udstyrsfabrikanterne lader en stigende mængde genvundne materialer  

 indgå i køretøjer og andre produkter for at udvikle  

 markedet for genvundne materialer.
 2.
 a)	Medlemsstaterne sikrer, at materialer og komponenter i  

 køretøjer, der markedsføres efter den 1. juli 2003, ikke  

 indeholder bly, kviksølv, cadmium eller hexavalent chrom, bortset fra  

 de tilfælde, der er omhandlet i bilag II, og på de deri  

 anførte betingelser.
 b)	I overensstemmelse med proceduren i artikel 11 skal Kommissionen  

 under hensyn til den tekniske og videnskabelige udvikling regelmæssigt  

 ændre bilag II med henblik på:
i)		om nødvendigt at fastsætte de maksimale  

 koncentrationsværdier, op til hvilke tilstedeværelsen af de i  

 litra a) nævnte stoffer i bestemte materialer og komponenter  

 tolereres ii)		at undtage visse køretøjsmaterialer og  

 komponenter fra reglerne i litra a), hvis anvendelsen af disse stoffer i  

 disse komponenter er uundgåelig iii)	at slette køretøjsmaterialer og komponenter fra  

 bilag II, hvis anvendelsen af disse stoffer kan undgås iv)			at angive, hvilke materialer og komponenter der  

 i henhold til nr. i) og ii) kan fjernes før yderligere behandling; de  

 skal mærkes eller gøres identificerbare på anden passende  

 måde.
 c)	Kommissionen ændrer første gang bilag II senest den 21.  

 oktober 2001. De på listen i samme bilag indeholdte undtagelser slettes  

 i intet tilfælde før den 1. januar 2003.
Artikel 5 Indsamling 1.	Medlemsstaterne træffer de nødvendige foranstaltninger  

 til at sikre:
-	at aktørerne opretter ordninger for indsamling af alle  

 udrangerede køretøjer og, så vidt det er teknisk muligt,  

 af udskiftede komponenter, der udgør affald, fra reparationer af  

 personbiler -	at der er et rimeligt antal indsamlingssteder til rådighed  

 på deres område.
 2.	Medlemsstaterne træffer tillige de nødvendige  

 foranstaltninger for at sikre, at alle udrangerede køretøjer  

 afleveres til anerkendte behandlingsvirksomheder.
3.	Medlemsstaterne indfører en ordning, hvorefter det er en  

 betingelse for, at det udrangerede køretøj kan afmeldes, at der  

 forevises en skrotningsattest.
En sådan attest udstedes til indehaveren  

 og/eller ejeren, når det udrangerede køretøj afleveres  

 til en behandlingsvirksomhed.
Skroningsattester må kun udstedes af  

 behandlingsvirksomheder, som har opnået tilladelse i henhold til  

 artikel 6. Medlemsstaterne kan tillade, at producenter, forhandlere og  

 indsamlingsvirksomheder udsteder skrotningsattester på vegne af en  

 anerkendt behandlingsvirksomhed, forudsat at de garanterer, at det  

 udrangerede køretøj afleveres til en anerkendt  

 behandlingsvirksomhed, og forudsat at de er registreret hos de offentlige  

 myndigheder.
 At behandlingsvirksomheder eller bilforhandlere eller  

 indsamlingsvirksomheder, der foretager indsamling på vegne af en  

 anerkendt behandlingsvirksomhed, udsteder skrotningsattesten, giver dem ikke  

 ret til at kræve økonomisk godtgørelse, medmindre  

 medlemsstaterne udtrykkeligt har bestemt dette.
Medlemsstater, som ikke har en afmeldingsordning, når dette direktiv  

 træder i kraft, indfører en ordning, hvorefter en  

 skrotningsattest anmeldes til den relevante kompetente myndighed, når  

 det udrangerede køretøj afleveres til en behandlingsvirksomhed,  

 og overholder i øvrigt bestemmelserne i dette stykke.
Medlemsstater,  

 der gør brug af dette afsnit, underretter Kommissionen om grundene  

 hertil.
 4.	Medlemsstaterne træffer de nødvendige foranstaltninger  

 for at sikre, at afleveringen af køretøjet til en godkendt  

 behandlingsvirksomhed i overensstemmelse med stk. 3 kan ske uden omkostninger  

 for den sidste indehaver og/eller ejer, hvis køretøjet ikke har  

 en markedsværdi, eller denne er negativ.
 Medlemsstaterne træffer de nødvendige foranstaltninger for at  

 sikre, at producenterne afholder alle eller en betydelig del af udgifterne  

 ved gennemførelsen af denne foranstaltning og/eller tager udrangerede  

 køretøjer tilbage på samme betingelser som omhandlet i  

 første afsnit.
 Medlemsstaterne kan bestemme, at det ikke er fuldstændig  

 omkostningsfrit at aflevere udrangerede køretøjer, hvis det  

 udrangerede køretøj ikke indeholder et køretøjs  

 vigtigste komponenter, herunder motoren og karrosseriet, eller hvis det  

 indeholder affald, der er føjet til det udrangerede  

 køretøj.
 Kommissionen overvåger løbende gennemførelsen af  

 første afsnit for at sikre, at der ikke sker forvridning af markedet,  

 og forelægger om fornødent Europa-Parlamentet og Rådet  

 forslag om ændring heraf.
 5.	Medlemsstaterne træffer de nødvendige foranstaltninger  

 for at sikre, at de kompetente myndigheder gensidigt anerkender og godtager  

 skrotningsattester udstedt i andre medlemsstater i henhold til stk. 3.  

 Kommissionen opstiller med henblik herpå mindstekrav til  

 skrotningsattesten senest den 21. oktober 2001.
Artikel 6 Behandling 1.	Medlemsstaterne træffer de nødvendige foranstaltninger  

 for at sikre, at alle udrangerede køretøjer oplagres  

 (også midlertidigt) og behandles i henhold til de generelle krav i  

 artikel 4 i direktiv 75/442/EØF og i overensstemmelse med de tekniske  

 mindstekrav, der er angivet i bilag I til nærværende direktiv,  

 dog uden at nationale sundheds- og miljøbestemmelser  

 berøres.
 2.	Medlemsstaterne træffer de nødvendige foranstaltninger  

 for at sikre, at virksomheder og foretagender, som udfører  

 behandlingsprocesser, indhenter tilladelse fra eller registreres hos de  

 kompetente myndigheder i overensstemmelse med artikel 9, 10 og 11 i direktiv  

 75/442/EØF.
Den i artikel 11, stk. 1, litra b), i direktiv 75/442/EØF  

 omhandlede fritagelse for kravet om tilladelse kan finde anvendelse på  

 nyttiggørelse af affald fra udrangerede køretøjer, efter  

 at de er blevet behandlet som foreskrevet i punkt 3 i bilag I til dette  

 direktiv, såfremt de kompetente myndigheder foretager en inspektion  

 inden registreringen.
Ved denne inspektion kontrolleres:
a)	typen og mængderne af det affald, der skal behandles b)	de generelle tekniske krav, der skal opfyldes c)	de sikkerhedsforanstaltninger, der skal træffes for at nå de mål, der er henvist til i artikel  

 4 i dirketiv 75/442/EØF.
Denne inspektion foretages en gang om  

 året.
Medlemsstater, der gør brug af fritagelsen, sender  

 resultatet til Kommissionen.
 3.	Medlemsstaterne træffer de nødvendige foranstaltninger  

 for at sikre, at virksomheder og foretagender, der udfører  

 behandlingsprocesser, mindst opfylder følgende forpligtelser i  

 overensstemmelse med bilag 1:
a)	Udrangerede køretøjer skal før viderebehandling  

 strippes eller tilsvarende foranstaltninger træffes for at mindske  

 eventuelle negative påvirkninger af miljøet.
Ligeledes skal  

 komponenter eller materialer, der er mærket eller på anden  

 måde gjort identificerbare i overensstemmelse med artikel 4, stk. 2,  

 fjernes før videre behandling.
 b)	Farlige materialer og komponenter skal fjernes og udsorteres  

 selektivt, således at de ikke forurener det senere shreddingaffald fra  

 udrangerede køretøjer.
 c)	Stripning og oplagring skal finde sted på en sådan  

 måde, at køretøjernes komponenter er egnet til genbrug og  

 nyttiggørelse, især genvinding.
 De aktiviteter, der har til formål at fjerne  

 miljøbelastende stoffer mv. fra udrangerede køretøjer  

 som omhandlet i bilag 1, punkt 3, skal foretages så hurtigt som  

 muligt.
 4.	Medlemsstaterne træffer de nødvendige foranstaltninger  

 for at sikre, at den i stk. 2 omhandlede tilladelse eller registrering  

 omfatter alle de betingelser, der er nødvendige til opfyldelse af  

 kravene i stk. 1, 2 og 3.
 5.	Medlemsstaterne tilskynder virksomheder og foretagender, som  

 udfører behandling, til at indføre certificerede  

 miljøstyringssystemer.
Artikel 7 Genbrug og nyttiggørelse 1.	Medlemsstaterne træffer de nødvendige foranstaltninger  

 for at tilskynde til genbrug af komponenter, der er egnede til genbrug, til  

 nyttiggørelse af komponenter, der ikke kan genbruges, og til, at der  

 gives fortrinsstilling til genvinding, når dette er  

 miljømæssigt forsvarligt, uden tilsidesættelse af kravene  

 til køretøjers sikkerhed og miljøkrav med hensyn til  

 f.eks. luftforurening og støjbegrænsning.
 2.	Medlemsstaterne træffer de nødvendige foranstaltninger  

 for at sikre, at aktørerne opfylder følgende mål:
 a)	For alle udrangerede køretøjer øges genbrug og  

 nyttiggørelse til mindst 85 procent af en gennemsnitsvægt pr.  

 køretøj pr. år senest den 1. januar 2006. Inden for samme  

 frist øges genbrug og genvinding til mindst 80 procent af en  

 gennemsnitsvægt pr. køretøj pr. år.
For køretøjer, der er produceret før den 1. januar  

 1980, kan medlemsstaterne fastsætte lavere mål, men ikke lavere  

 end 75 % for genbrug og nyttiggørelse og ikke lavere end 70 % for  

 genbrug og genvinding.
Medlemsstater, der gør brug af dette afsnit,  

 underretter Kommissionen og de andre medlemsstater om grundene hertil.
 b)	For alle udrangerede køretøjer øges genbrug og  

 nyttiggørelse til mindst 95 procent af en gennemsnitsvægt pr.  

 køretøj pr. år senest den 1. januar 2015. Inden for samme  

 frist øges genbrug og genvinding til mindst 85 % af en  

 gennemsnitsvægt pr. køretøj pr. år.
 Senest den 31. december 2005 tager Europa-Parlamentet og Rådet de  

 mål, der er nævnt i litra b), op til fornyet overvejelse på  

 grundlag af en rapport fra Kommissionen, der ledsages af et forslag.  

 Kommissionen skal i sin rapport tage hensyn til udviklingen i  

 køretøjernes materialesammensætning og til alle andre  

 relevante miljøaspekter i forbindelse med køretøjer.
Efter proceduren i artikel 11 fastsætter Kommissionen de  

 nærmere regler, der er nødvendige for at kontrollere, at  

 medlemsstaterne opfylder de mål, der er opstillet i dette stykke.  

 Kommissionen tager herved hensyn til alle relevante faktorer, bl.a. adgangen  

 til data og spørgsmålet om eksport og import af udrangerede  

 køretøjer.
Kommissionen træffer denne foranstaltning  

 senest den 21. oktober 2002.
 3.	Målene for genbrug og nyttiggørelse og for genbrug og  

 genvinding efter 2015 fastsættes af Europa-Parlamentet og Rådet  

 på forslag af Kommissionen.
4.	Med henblik på at forberede en ændring af direktiv  

 70/156/EØF støtter Kommissionen udarbejdelsen af  

 europæiske standarder for køretøjers egenskaber i  

 henseende til demontering, nyttiggørelse og genvinding.
Når der  

 er opnået enighed om disse standarder, men under alle  

 omstændigheder senest inden udgangen af 2001, ændrer  

 Europa-Parlamentet og Rådet på forslag af Kommissionen direktiv  

 70/156/EØF, så det for køretøjer, der  

 typegodkendes efter dette direktiv og markedsføres mere end tre  

 år efter denne ændring af direktiv 70/156/EØF, er muligt  

 at genbruge og/eller genvinde mindst 85 vægtprocent pr.  

 køretøj og genbruge og/eller nyttiggøre mindst 95  

 vægtprocent pr. køretøj.
 5.	Kommissionen tager i forbindelse med sit forslag til ændring  

 af direktiv 70/156/EØF i henseende til køretøjers mulige  

 demontering, nyttiggørelse og genvinding efter omstændighederne  

 hensyn til nødvendigheden af at sikre, at komponenter kun genbruges,  

 hvis sikkerheds- og miljørisici er udelukket.
Artikel 8 Kodningsstandarder/demonteringsoplysninger 1.	Medlemsstaterne træffer de nødvendige foranstaltninger  

 for at sikre, at producenterne i samarbejde med materiale- og  

 udstyrsfabrikanterne anvender standarder for komponent- og materialekoder,  

 navnlig for at lette identifikationen af de komponenter og materialer, der er  

 egnede til genbrug og nyttiggørelse.
 2.	Senest den 21. oktober 2001 fastsætter Kommissionen de i stk.  

 1 i denne artikel omhandlede standarder efter proceduren i artikel 11.  

 Kommissionen tager herved hensyn til det igangværende arbejde på  

 dette område i de relevante internationale fora og bidrager i givet  

 fald til dette arbejde.
3.	Medlemsstaterne træffer de nødvendige foranstaltninger  

 for at sikre, at producenterne senest seks måneder efter  

 markedsføringen sørger for, at der foreligger  

 demonteringsoplysninger for hver type nyt køretøj, der er bragt  

 på markedet.
Disse oplysninger skal identificere de forskellige  

 køretøjskomponenter og materialer og placeringen af alle  

 farlige stoffer i køretøjet, i det omfang  

 behandlingsvirksomhederne har behov for det for at opfylde bestemmelserne i  

 dette direktiv, specielt med henblik på at nå de mål, der  

 er opstillet i artikel 7.
 4.	Med forbehold af forretnings- og fabrikshemmeligheder træffer  

 medlemsstaterne de nødvendige foranstaltninger med henblik på at  

 sikre, at fabrikanter af komponenter anvendt i køretøjer  

 stiller passende oplysninger om demontering, oplagring og afprøvning  

 af komponenter, der kan genbruges, til rådighed for de anerkendte  

 behandlingsvirksomheder, i det omfang disse anmoder herom.
Artikel 9 Rapporter og oplysninger 1.	Hvert tredje år sender medlemsstaterne en rapport til  

 Kommissionen om gennemførelsen af dette direktiv.
Rapporten udarbejdes  

 på grundlag af et spørgeskema eller en formular udformet af  

 Kommissionen efter proceduren i artikel 6 i direktiv 91/692/EØF (8)  

 med henblik på oprettelse af databaser vedrørende udrangerede  

 køretøjer og behandlingen af disse.
Rapporten skal indeholde  

 relevante oplysninger om eventuelle ændringer i virksomhedsstrukturen i  

 forbindelse med salg af motorkøretøjer samt på  

 området for tilbagetagelse, demontering, shredding, genvinding og  

 genanvendelse, som kan medføre konkurrenceforvridning mellem eller  

 inden for medlemsstaterne.
Spørgeskemaet eller formularen sendes til  

 medlemsstaterne seks måneder før begyndelsen af den periode, som  

 rapporten dækker.
Rapporten sendes til Kommissionen inden ni  

 måneder efter udløbet af den treårsperiode, den  

 dækker.
 Den første rapport skal dække treårsperioden fra  

 den 21. april 2002.
 Kommissionen offentliggør på grundlag af ovennævnte  

 oplysninger en rapport om dette direktivs gennemførelse senest ni  

 måneder efter modtagelsen af medlemsstaternes rapporter.
2.	Medlemsstaterne kræver i hvert enkelt tilfælde, at de  

 relevante virksomheder offentliggør oplysninger om -	designet af køretøjer og disses komponenter med henblik  

 på deres egnethed til nyttiggørelse og genvinding -	miljømæssigt forsvarlig behandling af udrangerede  

 køretøjer, især bortskaffelse af alle væsker og  

 demontering -	udvikling og optimering af måder, hvorpå man kan  

 genbruge, genvinde og nyttiggøre udrangerede køretøjer  

 og deres komponenter -	fremskridt, der er opnået med hensyn til nyttiggørelse  

 og genvinding, så mængden af affald, der skal bortskaffes,  

 mindskes, og nyttiggørelses- og genvindingsraten øges.
Producenten skal gøre disse oplysninger tilgængelige for  

 potentielle købere af køretøjerne.
De skal indgå i  

 det reklamemateriale, der anvendes ved markedsføring af det nye  

 køretøj.
 (8) EFT L 377 af 31.12.1991, s. 48.
Artikel 10 Gennemførelse 1.	Medlemsstaterne sætter de nødvendige love og  

 administrative bestemmelser i kraft for at efterkomme dette direktiv senest  

 den 21. april 2002. De underretter straks Kommissionen herom.
Disse love og administrative bestemmelser skal ved vedtagelsen  

 indeholde en henvisning til dette direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
 2.	Medlemsstaterne meddeler Kommissionen teksten til de vigtigste love  

 og administrative bestemmelser, som de udsteder på det område,  

 der er omfattet af dette direktiv.
3.	Forudsat at de med dette direktiv tilsigtede mål nås,  

 kan medlemsstaterne gennemføre artikel 4, stk. 1, artikel 5, stk. 1,  

 artikel 7, stk. 1, artikel 8, stk. 1 og 3, og artikel 9, stk. 2, og  

 fastlægge de nærmere bestemmelser for gennemførelsen af  

 artikel 5, stk. 4, ved aftaler mellem de kompetente myndigheder og de  

 berørte økonomiske sektorer.
Sådanne aftaler skal opfylde  

 følgende krav:
a)	aftalerne skal kunne håndhæves b)	aftalerne skal indeholde mål og de tilsvarende frister c)	aftalerne skal offentliggøres i medlemsstaternes statstidende  

 eller et offentligt dokument, der er lige så tilgængeligt for  

 offentligheden, og fremsendes til Kommissionen d)	der skal regelmæssigt føres tilsyn med, hvilke  

 resultater der opnås i henhold til en aftale, og de skal rapporteres  

 til de kompetente myndigheder og Kommissionen og gøres offentligt  

 tilgængelige på betingelser, der fastsættes i aftalen e)	de kompetente myndigheder sørger for, at det  

 undersøges, hvilke fremskridt der gøres i henhold til  

 aftalen f)	ved manglende overholdelse af aftalen, gennemfører  

 medlemsstaterne de relevante bestemmelser i dette direktiv ved love og  

 administrative bestemmelser.
Artikel 11 Udvalgsprocedure 1.	Kommissionen bistås af det udvalg, der er nedsat ved artikel  

 18 i direktiv 75/442/EØF, i det følgende benævnt »udvalget«.
 2.	Når der henvises til denne artikel, anvendes artikel 5 og 7 i  

 afgørelse 1999/468/EF, jf. dennes artikel 8.
 Fristen i artikel 5, stk. 6, i afgørelse 1999/468/EF  

 fastsættes til tre måneder.3. Udvalget vedtager selv sin  

 forretningsorden.
 3.	Udvalget vedtager selv sin forretningsorden.
 4.	Kommissionen vedtager i overensstemmelse med proceduren i denne  

 artikel.
a)	de i artikel 5, stk. 5 anførte mindstekrav, til  

 skrotningsattesten b)	de i artikel 7, stk. 2, tredje afsnit, omhandlede nærmere  

 regler c)	formater i forbindelse med det i artikel 9 omhandlede  

 databasesystem d)	ændringer, der er nødvendige for at tilpasse bilagene  

 til nærværende direktiv til den videnskabelige og tekniske  

 udvikling.
Artikel 12 Ikrafttræden 1.	Dette direktiv træder i kraft på dagen for  

 offentliggørelsen i De Europæiske Fællesskabers  

  Tidende.
 2.	Artikel 5, stk. 4, finder anvendelse:
-	fra den 1. juli 2002 på køretøjer  

 markedsført fra denne dato -	fra den 1. januar 2007 på køretøjer  

 markedsført før den i første led nævnte dato.
 3.	Medlemsstaterne kan anvende artikel 5, stk. 4, forud for de i stk. 2  

 nævnte datoer.
Artikel 13 Adressater Dette direktiv er rettet til medlemsstaterne.
 Udfærdiget i Bruxelles, den 18. september 2000.
På Europa-Parlamentets vegne 	På Rådets vegne N.
Fontaine 	H.
Védrine Formand 		Formand BILAG I Tekniske mindstekrav til behandling i henhold til artikel  

 6, stk. 1 og 3 1.	Oplagringspladser (også til midlertidig oplagring) til  

 udrangerede køretøjer inden behandling:
-	passende arealer med impermeable belægninger, der er udstyret  

 med afløbsopsamling, sandfang og olieudskiller -	udstyr til behandling af afløbsvand, herunder regnvand, i  

 overensstemmelse med gældende sundheds- og  

 miljøbestemmelser.
 2.	Arealer til behandlingsanlæg:
-	passende arealer med impermeable belægninger, der er udstyret  

 med afløbsopsamling, sandfang og olieudskiller -	passende lager for afmonterede reservedele, herunder areal med  

 impermeabel belægning til oplagring af olieforurenede reservedele -	passende beholdere til oplagring af batterier (med  

 elektrolytneutralisering på stedet eller eksternt), filtre samt  

 kondensatorer indeholdende PCB/PCT -	passende lagertanke til særskilt oplagring af væsker fra  

 udrangerede køretøjer: Brændstof, motorolie,  

 gearkasseolie, transmissionsolie, hydraulikolie, kølevæske,  

 frostvæske, bremsevæske, batterisyre, væsker fra  

 klimaanlæg og eventuelle andre væsker, der er indeholdt i det  

 udrangerede køretøj -	udstyr til behandling af afløbsvand, herunder regnvand, i  

 overensstemmelse med gældende sundheds- og miljøbestemmelser -	passende lager til brugte dæk med brandforebyggende  

 foranstaltninger og foranstaltninger mod for stor ophobning.
 3.	Behandlingsprocesser med henblik på aftapning og afmontering  

 af udrangerede køretøjer for forurenende stoffer:
-	fjernelse af batterier og tanke til flydende gas -	fjernelse eller neutralisering af potentielt eksplosionsfarlige  

 komponenter (f.eks. airbags) -	fjernelse og særskilt indsamling og oplagring af  

 brændstof, motorolie, transmissionsolie, gearkasse- og hydraulikolie,  

 kølevæske, frostvæske, bremsevæske og væsker  

 fra klimaanlæg samt alle andre væsker i udrangerede  

 køretøjer, medmindre de er nødvendige for genbrug af de  

 pågældende dele -	så vidt det er muligt, fjernelse af alle komponenter, der  

 påviseligt indeholder kviksølv.
 4.	Behandlingsprocesser for at fremme genvinding:
-	fjernelse af katalysatorer -	fjernelse af metalkomponenter, der indeholder kobber, aluminium og  

 magnesium, hvis disse metaller ikke adskilles i fragmenteringsprocessen -	fjernelse af dæk og større plastkomponenter (f.eks.  

 kofangere, instrumentbræt, væsketanke osv.), hvis disse  

 materialer ikke adskilles i fragmenteringsprocessen på en sådan  

 måde, at de effektivt kan genvindes som materialer -	fjernelse af glas.
 5.	Oplagringen skal foretages således, at man undgår at  

 beskadige komponenter, der indeholder væsker, eller komponenter og  

 reservedele, der kan nyttiggøres.
BILAG II Materialer og komponenter, der er undtaget fra artikel  

 4, stk. 2, litra a) Materialer og komponenter Mærkes eller gøres identificerbare som  

 foreskrevet i artikel 4, stk. 2, litra b), nr. iv) Bly som legeringsbestanddel 1. Stål (herunder stål med en zinkbelægning), som  

 indeholder op til 0,35 % bly (målt i vægt) 2. Aluminium, som indeholder op til 0,4 % bly (målt i  

 vægt) 3. Aluminiumslegeringer i hjulflanger, motorkomponenter og  

 vindueshåndtag, som indeholder op til 4 % bly (målt i  

 vægt) X 4. Kobberlegeringer, som indeholder op til 4 % bly (målt i  

 vægt) 5. Bly/bronze i lejeforinger og stempler Bly og blyforbindelser i komponenter 6. Batterier X 7. Belægning på indersiden af benzintanke X 8. Svingningsdæmpere X 9.Vulkaniseringsmiddel til højtryks- eller  

 brændstofslanger 10. Stabilisator i beskyttelsesmaling 11. Loddemetal i elektroniske kredsløbsplader og andre  

 bestanddele Hexavalent chrom 12. Korrosionsforebyggende belægning på talrige  

 nøglekomponenter i køretøjer (maks. 2 g pr.  

 køretøj) Kviksølv 13. Elektriske pærer og display i instrumentplader X Som led i proceduren i artikel 4, stk. 2, litra b), evaluerer Kommissionen  

 som et prioritetsspørgsmål følgende anvendelser:
- bly som legering i aluminium i hjulflanger, motorkomponenter og  

 vindueshåndtag - bly i batterier - bly i afbalanceringsklodser - elektriske komponenter, der indeholder bly bundet i en glas- eller  

 keramikmatrix - cadmium i batterier til elektriske køretøjer for snarest at fastsætte, om bilag II skal ændres tilsvarende.  

 Med hensyn til cadmium i batterier til elektriske køretøjer  

 skal Kommissionen som led i proceduren i artikel 4, stk. 2, litra b), og ud  

 fra en samlet miljøvurdering tage hensyn til eksistensen af  

 alternativer samt nødvendigheden af at bevare eksistensen af  

 elektriske køretøjer.
 1)   Loven indeholder bestemmelser, der  

 gennemfører Europa-Parlamentets og Rådets direktiv 2000/53/EF af  

  18. september 2000 om udrangerede køretøjer, EF-Tidende 2000 L  

 269, side 34.
