 I medfør af § 40, jf. § 38, stk. 2 og stk. 3, i brandloven, jf.
 lovbekendtgørelse nr. 365 af 28. juli 1983, fastsættes:
 § 1.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 § 2.  Telte og selskabshuse skal placeres, indrettes  

 og benyttes på en sådan måde, at risikoen for, at brande opstår, at brande  

 breder sig, og at personskade finder sted, formindskes mest muligt, samt  

 således at der bliver forsvarlige muligheder for brandvæsenets rednings- og  

 slukningsarbejde.
 Stk. 2.  Ved konstruktion og opstilling af telte og  

 selskabshuse skal det sikres, at de bærende konstruktioner er stabile under  

 alle vejrforhold.
 § 3.  Statens Brandinspektion udsender »Tekniske  

 forskrifter for telte, der anvendes som forsamlingslokaler, og for  

 selskabshuse« indeholdende regler om placering, indretning og benyttelse  

 af telte og selskabshuse.
 § 4.  Telte og selskabshuse på over 50 m2 og til højst  

 150 personer skal placeres, indrettes og benyttes i overensstemmelse med de i  

 § 3 nævnte tekniske forskrifter.
 Stk. 2.  Telte og selskabshuse til mere end 150 personer  

 må kun opstilles med den stedlige brandmyndigheds tilladelse og skal enten  

 placeres, indrettes og benyttes i overensstemmelse med de i § 3 nævnte  

 tekniske forskrifter eller placeres, indrettes og benyttes på de af  

 brandmyndigheden nærmere angivne vilkår, der i samme grad som de tekniske  

 forskrifter tilgodeser de i § 2, stk. 1, indeholdte krav, jf. dog stk. 3.
Stk. 3.  Indretning af telte, der agtes opstillet i  

 flere brandmyndighedsområder til cirkusforestillinger for mere end 150  

 personer, skal godkendes af Statens Brandinspektion.
Placering og benyttelse  

 af sådanne telte er omfattet af bestemmelserne i stk. 2.
 § 5.  Ansøgninger om tilladelser og godkendelser i  

 henhold til § 4 skal vedlægges fornødent tegningsmateriale og beskrivelser i  

 mindst 2 eksemplarer.
 Stk. 2.  Tilladelser og godkendelser kan senere  

 tilbagekaldes, navnlig såfremt dette af sikkerhedsmæssige hensyn viser sig  

 påkrævet.
 § 6.  Overtrædelse af bekendtgørelsens § 2, stk. 2, og  

 § 4 straffes med bøde.
 § 7.  Bekendtgørelsen træder i kraft den 1. april  

 1990.
 Stk. 2.  Justitsministeriets bekendtgørelse nr. 19 af  

 20. januar 1978 om brandværnsforanstaltninger for cirkustelte m.v. ophæves.
