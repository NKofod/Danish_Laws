Betænkning afgivet af Skatteudvalget den 24. november 2004 Betænkning over Forslag til lov om ændring af lov om  

 selskabsskatteloven (Implementering af ændring af  

 moder/datterselskabsdirektivet) [af  

 skatteministeren (Kristian Jensen)] 1. Ændringsforslag Der er af skatteministeren stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 23. juni 2004 dette udkast til  

 udvalget,  

 jf. alm. del  bilag 543 (folketingsåret 2003-04). Den 7. oktober 2004  

 sendte  

 skatteministeren de indkomne høringssvar.
De indkomne høringssvar samt  

 Skatteministeriets kommentar hertil er kort gengivet i et skema i  

 lovforslagets  

 bemærkninger.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Foreningen af Statsautoriserede Revisorer.  

 Skatteministeren har over for udvalget kommenteret den skriftlige henvendelse  

 til udvalget.
Spørgsmål Udvalget har stillet 8 spørgsmål til skatteministeren til skriftlig  

 besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 andet mindretal  

  

 i  

 udvalget (S, RV og KD) vil ved 3. behandling stemme hverken for eller imod  

 lovforslaget.
Mindretallet vil stemme hverken for eller imod de stillede  

 ændringsforslag.
 Socialdemokratiets medlemmer af udvalget bemærker følgende:
Ved behandlingen af lovforslag nr.
L 99, folketingsåret 2001-02  

 (2. samling), der omhandlede en række erhvervsskatteforslag afgav S, SF og RV  

 følgende betænkningsbidrag:
»1. Grænsen for skattefrit datterselskabs  

 udbytte nedsættes Nedsættelsen af grænsen for den ejerandel, som giver adgang til  

 skattefrit udbytte fra datterselskab til moderselskab, fra 25 pct. til 20  

 pct.  

 kan betragtes som et principielt brud med, at man anser grænsen for at blive  

 opfattet som hovedaktionær i en lang række sammenhænge til at være en  

 ejerandel  

 på 25 pct.
 Når man forlader den slags principielle afgrænsninger, opstår  

 der tilfældigheder, hvor man konstant kan diskutere grænsen for ejerandelen.
Hertil kommer, at forslaget koster de offentlige finanser 40  

 mio. kr.
Igen melder det spørgsmål sig, om det er en optimal måde at anvende  

 de  

 erhvervspolitiske midler på.« Socialdemokratiet er fortsat af den opfattelse, at der med en  

 minimumsejerandel i moder/datterselskabsforhold på 10 pct. ikke er tale om et  

 reelt moder/datterselskabsforhold.
 Socialdemokratiet er i Europaudvalget ikke gået imod mandatet til,  

 at finansministeren kunne indgå en aftale om at ændre  

 moder/datterselskabsdirektivet til omtalte 10-procents-ejerandel.
Mandatet er givet i strid med Socialdemokratiets holdning, som  

 fremgik under behandlingen af lovforslag nr.
L 99, der blev vedtaget den 17.  

 maj 2002 Da der ved mandatgivningen i  

 Europaudvalget er sket en åbenlys fejl, vil Socialdemokratiet hverken stemme  

 for eller imod loven, da vi ikke vil forhindre regeringen i at implementere  

 direktivet i dansk lovgivning, som Danmark har forpligtet sig til.
Et  

  

 tredje mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
Socialistisk Folkepartis medlem af udvalget kan ikke støtte  

 lovforslaget.
SF var ikke til stede ved Europaudvalgets behandling af  

 regeringens mandat til ændring af moder/datterselskabsdirektivet og  

 har hverken markeret tilslutning til eller afstandtagen fra forslaget.  

 Der  

 er tale om en åbenlys og beklagelig fejl.
Indholdsmæssigt er der ingen tvivl om, at lovforslaget er lodret  

 imod SFs politik.
Der er tale om endnu en lempelse af  

 erhvervsbeskatningen   

 primært til gavn for de store virksomheder  som koster 125 mio. kr. om  

 året.
 Det viser svagheden  

 ved at behandle så afgørende spørgsmål uden tre lovbehandlinger i  

 Folketinget,  

 modtagelse af deputationer og ministersvar på stillede spørgsmål, og det  

 viser  

 svagheden ved en model, hvor det ikke er fagudvalgene, der udstikker  

 regeringens mandater.
 Da der ved  

 mandatgivningen i Europaudvalget var tale om en åbenlys fejl, vil SF stemme  

 imod lovforslaget ved 3. behandling.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
Enhedslistens medlem af udvalget kan ikke støtte lovforslaget.  

 Skattereglerne vedrørende moder- og datterselskaber giver allerede i dag  

 grundlag for mange manøvrer for at undgå at betale skat.
Det diskuteres  

 aktuelt i forhold til muligheden for sambeskatning, der som bekendt har  

 kostet  

 statskassen et milliardbeløb.
Alene af den grund synes EL, det er helt  

 utilstedeligt, at regeringen nu kommer med et andet forslag, der udvider de  

 multinationale selskabers mulighed for at slippe for skat, bare de laver  

 nogle  

 transaktioner hen over grænsen.
Som det fremgår af lovforslagets bemærkninger, er der tale om en  

 skattelettelse for multinationale selskaber på 100 mio. kr. om året.  

 Erfaringen  

 viser, at disse skøn over, hvad skattelettelser til erhvervslivet  

 koster,  

 har det med at skyde under målet.
Når selskaberne får øje på de nye  

 muligheder,  

 bruger de dem i så stort omfang, at samfundet mister endnu flere penge, end  

 regeringen oprindelig havde skønnet.
EL er således imod dette lovforslag, og det kan  

 tilføjes, at sænkningen af grænsen for, hvornår et selskab kan kaldes et  

 datterselskab, fra 25 pct. af aktiekapitalen, der var gældende, før denne  

 regering  

 kom til, til nu 10 pct., gør det helt latterligt at tale om et moder- og  

 datterselskab.
Med en grænse på 10 pct. kan et selskab være et datterselskab  

 af  

 10 forskellige moderselskaber.
Enhver kan se, at det ikke er reelt.
Det næste  

 bliver vel, at bare to selskaber i to lande meddeler, at de kan lide  

 hinanden,  

 kan de få en skattelettelse.
Endelig skal Enhedslisten udtrykke sin store  

 forundring  

 over, at alle partier med undtagelse af Enhedslisten bakkede det  

 EF-direktiv,  

 der ligger til grund for dette lovforslag, op i Europaudvalget, selv om det  

 allerede i bilagene til Europaudvalget blev oplyst, at det ville koste  

 statskassen 100 mio. kr. om året.
Det er i øvrigt en uskik, at udgifter af  

 den  

 størrelsesorden reelt kan besluttes i Europaudvalget, uden det kommer i  

 Folketingssalen, før det åbenbart er for sent at ændre på det.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til titlen 1)  

  

 I titlen indsættes efter  

 »selskabsskatteloven« ordene: »og kildeskatteloven«.
[Konsekvensændring som følge af ændring nr. 2] Ny paragraf 2)  

  

 Efter  

 § 1  

 indsættes som ny paragraf:
»§ 01 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 678 af 12. august 2002, som ændret senest ved § 4 i lov  

 nr. 468 af 9. juni 2004, foretages følgende ændring:
1.  

  

 I  

  

 § 2, stk. 1, litra f,  

  

 indsættes  

 efter »ligningslovens § 16 B«: », idet selskabsskattelovens § 2, stk. 1,  

 litra  

 c, 5. og 6. pkt., dog finder tilsvarende anvendelse«.« [Udtrykkelig hjemmel til skattefritagelse for fysiske personer,  

 jf. den tilsvarende bestemmelse for selskaber i lovforslagets § 1, nr. 4] Bemærkninger Til nr. 1 og 2 Ved lovforslagets § 1, nr. 4 (der indeholder forslag til 5. og  

 6. pkt. i selskabsskattelovens § 2, stk. 1, litra c), foreslås ophævelse af  

 udbytteskattepligten for udbytte til deltagere i moderselskaber, der efter  

 udenlandske regler og moder/datterselskabsdirektivet anses som  

 selskabsenheder,  

 men som efter danske regler anses som transparente.
 Ifølge bemærkningerne til bestemmelsen gælder dette, uanset om  

 selskabsdeltageren er et selskab eller en fysisk person.
 Den foreslåede ændring af kildeskatteloven skal ses på baggrund  

 af, at der er rejst tvivl om, hvorvidt bestemmelsen i selskabsskatteloven  

 indeholder tilstrækkelig hjemmel, for så vidt angår selskabsdeltagere, der er  

 fysiske personer.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

    

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjoðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UGF) 3 * Heraf  

 1 medlem valgt på Færøerne Bilag 1 Oversigt over bilag vedrørende L 27 Bilagsnr.
Titel 1 Høringssvar, fra skatteministeren 2 Meddelelse om tidsplan for L 27 3 1. udkast til betænkning 4 Henvendelse af 15/11-04 fra Foreningen af  

 Statsautoriserede Revisorer 5 Skatteministerens kommentar til henvendelse af 15/11-04  

 fra Foreningen af Statsautoriserede Revisorer, fra skatteministeren 6 Ændringsforslag fra skatteministeren 7 2. udkast til betænkning Oversigt over spørgsmål og svar vedrørende L 27 Spm.nr.
