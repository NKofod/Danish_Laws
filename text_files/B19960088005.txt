I medfør af § 8, stk. 2 og § 13, stk. 2 i lov nr. 307 af 24. april 1996 om kliniske diætister, fastsættes:
Virksomhedsområdet § 1.  Virksomhed som klinisk diætist omfatter  

 diætbehandling af ernæringsrelaterede sygdomme så som diabetes, allergi,  

 hjertesygdomme, fedme, spiseforstyrrelser, sygdomsbetinget vægttab m.v.,  

 herunder såvel udformning af diæten som personlig vejledning af patienten.
 Stk. 2.  Virksomheden omfatter desuden kostvejledning  

 til raske personer med sygdomsforebyggende formål.
 § 2.  En klinisk diætist skal udvise omhu og  

 samvittighedsfuldhed samt følge udviklingen inden for sit fag og gøre sig  

 fortrolig med nye erfaringer af betydning for erhvervsudøvelsen.
Samarbejde med læger § 3.  Ved diætbehandling skal den kliniske diætist  

 være opmærksom på, om der foreligger sygdomstilstande, der nødvendiggør  

 samarbejde med en læge.
§ 4.  Kliniske diætister må ikke ændre en læges  

 ordination, hvor en sådan foreligger.
Får den kliniske diætist mistanke om  

 fejl i ordinationen skal lægen kontaktes.
Kontraindikationer § 5.  Bliver en klinisk diætist bekendt med eller får  

 mistanke om, at en person lider af sygdomme eller sygdomstilstande som  

 kontraindicerer eller som kunne påvirkes ugunstigt af klinisk diætist  

 behandling, skal behandlingen afbrydes og personen henvises til at søge læge.
 § 6.  I de i § 5 nævnte tilfælde er den kliniske  

 diætist dog ikke afskåret fra at foretage den del af den diætist-iske  

 behandling, der ikke kan antages at påvirke den lægelige behandling af de  

 pågældende sygdomme i ugunstig retning.
 Stk. 2.  Klinisk diætistbehandling bør i de i stk. 1  

 nævnte tilfælde foregå i samråd med den behandlende læge.
 Information mv.
 § 7.  En klinisk diætist skal, hvor det er muligt, og  

 hvor der ikke er grund til at antage, at det strider mod en persons ønske,  

 oplyse personen om dennes tilstand, herunder om egne undersøgelser,  

 ordinationer og udleveringer samt risiko for komplikationer og bivirkninger i  

 relation til den diætistiske behandling.
Stk. 2.  Den kliniske diætist skal føre optegnelser i en  

 persons journal om den givne information, jf.
Sundhedsstyrelsens  

 bekendtgørelse om kliniske diætisters pligt til at føre ordnede optegnelser  

 (journalføring).
Tavshedspligt § 8.  En klinisk diætist er under ansvar efter  

 borgerlig straffelov § 152b forpligtet til ikke at røbe privatlivet  

 tilhørende hemmeligheder, der er kommet til hans kundskab under udøvelse af  

 hans virksomhed, med mindre han er forpligtet til at udtale sig eller handler  

 i berettiget varetagelse af en almen interesse eller af eget eller andres  

 tarv.
 Stk. 2.  Udveksling af helbredsmæssige oplysninger, fx i  

 form af epikriser eller journalmateriale må kun ske efter indhentet samtykke  

 fra patienten.
Reklamering § 9.  Der må kun reklameres for klinisk  

 diætist-virksomhed ved meddelelse af oplysninger, der ikke er vildledende  

 eller på anden måde egnet til at fremkalde urigtige forestillinger i  

 offenligheden om den pågældendes kvalifikationer eller behandlingsmåder.
Straffebestemmelser § 10.  Overtrædelse af § 9 straffes med bøde.
 Stk. 2.  Grovere eller gentagne overtrædelser af §§ 2-5,  

 § 6, stk. 2, §§ 7-8 straffes med bøde.
 Ikrafttræden mv.
 § 11.  Bekendtgørelsen træder i kraft den 16. oktober  

 1996, men har virkning fra den 1. oktober 1996.
