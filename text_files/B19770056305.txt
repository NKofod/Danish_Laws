Bekendtgørelse om omflytningsnævn i henhold til tjenestemandslovens § 13.
 I henhold til § 13, stk. 2, i lov nr. 291 af 18. juni 1969 om  

 tjenestemænd, staten, folkeskolen og folkekirken fastsættes følgende  

 bestemmelser om det i samme lovs § 13, stk. 1, omhandlede nævn  

 (omflytningsnævnet) til behandling af sager om overtagelse afen stilling uden  

 for en tjenestemands hidtidige ansættelsesområde efter lovens § 12, stk. 2 og  

 3, eller om overtagelse af et andet passende arbejdsområde uden for en  

 tjenestemands tidligere ansættelsesområde efter lovens § 12, stk. 4, jfr.  

 tillige § 13, stk. 2-4, samt § 14 i lov om statens tjenestemænd i Grønland:
 Nævnets virkemåde m.v.
 § 1.  Sager forelægges nævnet af finansministeren.  

 Forinden dette sker, skal en udtalelse fra vedkommende centralorganisation  

 være indhentet.
 Stk. 2.  Nævnets sekretariatsfunktion varetages af  

 finansministeriet, lønnings- og pensionsdepartementet, der ligeledes  

 fremskaffer det materiale, som danner grundlag for nævnets behandling.
 § 2.  Nævnet er kun beslutningsdygtigt, såfremt alle  

 medlemmer (eventuelt suppleanter) er til stede.
 Stk. 2.  afgørelse træffes ved almindeligt flertal.  

 Såfremt stemmerne står lige, kan den foreslåede overtagelse af anden stilling  

 eller andet arbejdsområde uden for det hidtidige ansættelsesområde ikke  

 pålægges tjenestemanden.
 Stk. 3.  Formanden træffer de bestemmelser, som er  

 nødvendige for nævnets virksomhed, og afgør, hvem der foruden medlemmer,  

 suppleanter og sekretær har adgang til møderne.
 § 3.  Resultatet af nævnets behandling tilføres en  

 protokol, der underskrives af medlemmerne.
Stk. 2.  Resultatet meddeles finansministeren.
Der  

 vedlægges en udskrift af protokollen.
 Nævnets sammensætning m. v.
§ 4.  Hver af de i tjenestemandslovens § 49 omhandlede  

 centralorganisationer udpeger for en 4-årig periode et medlem af nævnet og en  

 suppleant.
Genudpegning kan finde sted.
 Stk. 2.  Medlem og suppleant afgår dog, når ny  

 indstilling fra vedkommende centralorganisation fremkommer.
§ 5.  Administrationsrepræsentanterne i nævnet og et  

 tilsvarende antal suppleanter udpeges af finansministeren for en 4-årig  

 periode.
Genudpegning kan finde sted.
 Stk. 2.  Såfremt både medlem og suppleant afgår i  

 perioden, finder ny udpegning sted for den resterende del af perioden.
 § 6.  Ved behandling af sager i henhold til § 14 i lov  

 om statens tjenestemænd i Grønland erstattes et af de af  

 centralorganisationerne udpegede medlemmer og et af de af finansministeren  

 udpegede medlemmer af medlemmer med særligt kendskab til grønlandske forhold.
 § 7.  Dersom både et medlem, og dets suppleant er  

 forhindret i at deltage i nævnets behandling, kan der for at opnå  

 beslutningsdygtighed efter § 2 foretages ekstraordinær udpegning af  

 vedkommende centralorganisation eller af finansministeren.
 § 8.  Finansministeren udpeger nævnets formand blandt  

 administrationsrepræsentanterne.
 Finansministeriet, den 15. november  

 1977.
P.
M.
V.
