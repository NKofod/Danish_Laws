 På  

 baggrund af parternes divergerende opfattelse og Pressenævnets begrænsede  

 muligheder for bevisbedømmelse, kunne nævnet ikke vurdere, hvad der faktiske  

 skete under velgørenhedsshowet.
 Pressenævnet  

 fandt imidlertid, at artiklens overskrift og indhold var udtryk for  

 journalistens vurdering af showet, og at en gengivelse heraf som sket ikke  

 var  

 i strid med god presseskik.
Det  

 forhold, at [K] i artiklen betegnes som bøsse fandtes ikke at være i strid  

 med  

 god presseskik.
Pressenævnet havde ved vurderingen heraf lagt vægt på, at [K]  

 efter eget ønske var notorisk kendt som sådan i offentligheden, og at showet  

 efter  

 det oplyste tillige omhandlede optræden, hvor dette emne var en del af  

 showet.
 Pressenævnet  

 havde ikke taget stilling til, hvorvidt udsagnet i overskriften var til skade  

 for alle homoseksuelle, idet [K] ikke havde kompetence til at klage på hele  

 denne  

 samfundsgruppes vegne.
 Pressenævnet  

 fandt, at der heller ikke i øvrigt var grundlag for at udtale kritik af  

 bladet.
Kendelse  

 fra Pressenævnet i sag 2005-6-184 [K] har klaget til  

 Pressenævnet over en artikel i Se og Hør den 13. april 2005, idet han mener,  

 at  

 god presseskik er tilsidesat.
 Artiklen, der havde  

 overskriften   

  

 Alexandra skred fra  

 velgørenhedsshow  

  

  og   

  

 Ydmyget af  

 bøsse  

  

 , lød som følger:
[K]s egotrip på scenen  

 udviklede sig til en ren skandale, da han og hans venner optrådte til fordel  

 for cancerramte børn i Tivoli.
Til sidst blev det for meget for prinsessen.
Det var en træt og ydmyg Alexandra, der pakkede  

 sjalet sammen og forlod den tidligere Big Brother VIP-vinder og  

 drag [K]s  

 velgørenhedsshow for cancerramte børn i Glassalen i Tivoli.  

  

 Forud for hendes exit havde [K], som er erklæret bøsse, opfordret til at  

 snaske på prinsessen og konsekvent kaldt hende du, og  

 efter halvanden time  

 af drag-queenens kommentarer til hendes nye status som fraskilt, fejl i  

 tituleringen og diverse platheder fik prinsessen nok.
Hun forlod showet i  

 pausen.  

  

 Den flittige prinsesse var ellers ankommet i højt humør, da [K] indledte  

 første  

 akt med at bede om spot på Alexandra, hvorefter han i mikrofonen fra scenen  

 jokkede smagløst rundt i hendes skilsmisse og spurgte:  Hvad er det nu,  

 man  

 skal kalde hende. Hendes Kongelige Højhed? Hendes  

 Majestæt? Prinsesse?  

  

 Herefter holdt han en minutterlang monolog om, hvorvidt han i øvrigt skulle  

 kalde hende De eller du og besluttede højtlydt, at  

 kalde hende du, for de  

 to var jo veninder.
[K]s venner placeret i salen fnes  enkelte drags grinede  

 hysterisk.
Alexandra sad udstillet tavs.
Men så let slap hun ikke.
Midt i ydmygelserne kom [K] i tanke om sin guddatter, fik  

 barnet hentet, mens publikum blev fodret med ligegyldige bøssevittigheder i  

 ventetiden,  

 og forlod scenen for at presse barnet frem til en tvangsindlagt, men meget  

 høflig Alexandra. [K] havde glemt alt om cancerramte børn eller publikum.
Han  

  

 skulle  

  

 møde prinsessen.
Talende vandfald Herefter fortsatte [K] og venner ufortrødent det glade  

 amatørteater, der mest af alt mindede om en nyudsprunget 3. g-klasse, der  

 endnu  

 ikke havde forstået, at sceneoptræden handler om at underholde publikum  

  ikke  

 sig selv.
Og den endeløse række af pinligheder fortsatte: Lyden  

 forsvandt adskillige gange.
Manglende koordination betød, at scenen ad flere  

 omgange var gabende tom.
Og når pauserne blev for lange, blev ventetiden  

 udfyldt af ligegyldigheder i skikkelse af en mand i dametøj, der absolut  

 intet  

 havde på hjertet.
Når han løb tør, kom det talende vandfald [K] selv på  

 scenen  

 og fortalte bøssevittigheder.
 Første  og meget lange  akt blev afsluttet ved, at [K]  

 for åben mikrofon bad om at få Alexandra fulgt til hans garderobe.
 - Hun er nemlig så sød at kysse   Så skal vi snaske, lød  

 det fra scenen.
Alexandra blev endnu engang ufrivilligt en brik i [K]s selvpromoverende  

 puslespil.
Den overgearede drag fik da heller ikke selskab af prinsessen i  

 ret  

 mange minutter.
Inden pausen var omme, blev Alexandra eskorteret ud ad  

 bagudgangen til sin bil og kørt hjem. Ved et foto af prinsesse  

 Alexandra stod:
Alexandra skred. [K]s  

 forklaring var, at hun var træt og skulle hjem til børnene, hvorefter han  

 proklamerede at han skulle slå en bøvs.
Men ikke engang det lykkedes for  

 ham [K] har ved Dansk Musiker  

 Forbund anført, at det er ukorrekt, når det hævdes, at prinsesse Alexandra  

 fik  

 en uhøflig behandling, hvilket prinsessen heller ikke efterfølgende har givet  

 udtryk for.
 Dansk Musiker Forbund har  

 videre anført, at det er i strid med god presseskik, når journalisten bruger  

 udtryk som ydmyget, træt og til sidst blev det  

 for meget for prinsessen,  

 hvilket må give læseren det fejlagtige indtryk, at journalisten ved, hvordan  

 prinsessen følte.
Dansk Musiker Forbund har  

 herud over anført, at det er korrekt, at [K] i sin markedsføring har brugt  

 sin  

 identitet som bøsse, og at han i 2003 fik prisen Årets homo af  

 landsforeningen  

 af bøsser og lesbiske.
Dette hænger sammen med, at han formidler et  

 fordomsfrit  

 og nuanceret syn på homoseksualitet i medierne.
Det er ifølge Dansk Musiker  

 Forbund uden betydning for Pressenævnet bedømmelse af sagen, at [K] har  

 markedsført sig som bøsse, idet det afgørende er, at Se og Hør har udstillet  

 hans seksualitet.
Når Se og Hør vælger at bruge betegnelsen bøsse  

 i  

 overskriften, associerer læseren det med det øvrige indhold, således at  

 læseren  

 får det indtryk, at bøsser er grænseoverskridende og hensynsløse.
I en  

 situation som den foreliggende, hvor det anførte om, at prinsessen blev  

 ydmyget, i bedste fald er rent gætteri, bliver brugen af betegnelsen bøsse  

 særlig betænkelig, fordi mediet i stedet for at formidle oplysninger, der  

 konkret kunne være skadelige, krænkende eller agtelsesforringende for [K]  

 selv,  

 nu bliver det for alle bøsser, bl.a. fordi Se og Hør vælger at beskrive  

 den  

 som ydmygede prinsessen som bøsse.
Se og Hør kunne i stedet have valgt  

 at  

 skrive ydmyget af entertainer, ydmyget af [K] eller  

 ydmyget af  

 tv-stjerne.
Når Se og Hør vælger betegnelsen bøsse i forbindelse med en  

 usand  

 historie om, at en folkekær prinsesse er blevet forulempet, bibringer Se og  

 Hør  

 sine læsere negative fordomme og en fjendtlig indstilling til  

 homoseksualitet.  

 Overskriften er derfor i strid med god presseskik.
 Dansk Musiker Forbund har  

 endelig anført, at en række af de oplysninger, der fremtræder som  

 journalistens  

 faktiske observationer er i strid med det, der faktisk skete.
Se og Hør har anført, at  

 overskriften på artiklen indeholder journalistens vurdering af showet og  

 hentyder til, at prinsessen under showet fik en uhøflig behandling af [K].  

 Artiklen indeholder en sædvanlig beskrivelse af showet og indeholder  

 journalistens vurdering af showet og fremtræder som journalistens subjektive  

 oplevelse heraf.
Sådanne beskrivelser er helt sædvanlige i danske dagblade og  

 ligger uden for forhold, som Pressenævnet skal tage stilling til.
Der er  

 endvidere  

 ikke noget krav om, at for eksempel anmeldelser skal forelægges for den  

 pågældende, jf.
Pressenævnets kendelse af 24. maj 2005 i sag nr. 2004-6-104,  

 der omhandlede en boganmeldelse, og Pressenævnets kendelse af 4. november  

 2004  

 i sag nr. 2004-6-102, der vedrørte anmeldelse af en restaurant.
Bladet har videre anført, at  

 det for så vidt angår artiklens henvisning til [K]s seksualitet må bemærkes,  

 at  

 han igennem adskillige år har optrådt offentligt med en ekstrem fokusering på  

 sin homoseksualitet.
Der henvises til, at [K] har deltaget blandt andet i  

 tv-serien Big Brother på TvDanmark og som studievært i programmet  

 De  

 fantastiske fem på TV 3. I sidstnævnte program er alle fem værter  

 erklærede  

 homoseksuelle, hvilket er selve præmissen for at være en af de fem værter.
I  

 tilknytning til forskellige former for medieoptræden har [K] endvidere udtalt  

 sig til adskillige medier og i den forbindelse fremhævet sin egen  

 seksualitet,  

 i flere tilfælde uden særlig anledning og aldeles på eget initiativ.
Det kan  

 i  

 øvrigt oplyses, at en Google-søgning på [K] i kombination med ordet  

 bøsse  

 giver 80 hits.
Omtalen af [K]s seksualitet i artiklen i Se og Hør kan på  

 denne  

 baggrund ikke anses for hverken nedvurderende, diskriminerende eller hånlig,  

 og  

 ingen af de oplysninger, der er indeholdt i den omhandlede artikel kan  

 betragtes som skadelige, krænkende eller agtelsesforringende.
Dette gælder  

 især, når oplysningerne ses i sammenhæng med den medieoptræden som erklæret  

 homoseksuel, som [K] har gjort til sin levevej.
Det forekommer i øvrigt  

 malplaceret set i forhold til [K]s optræden ved showet at gøre gældende, at  

 han  

 skulle være blevet udsat for en krænkelse ved at blive omtalt som bøsse, når  

 et  

 af showets omdrejningspunkter tilsyneladende har været at fokusere på og  

 underholde om homoseksuelle, drags mv. i den konkrete optræden.
 Der er endvidere ikke tale om  

 faktisk forkerte oplysninger, ligesom der ikke er tale om tilsidesættelse af  

 god presseskik.
 I sagens behandling har  

 følgende nævnsmedlemmer deltaget:
Axel Kierkegaard, Bo  

 Maltesen, Kaare R.
Skou og Ole Askvig.
 Pressenævnet udtaler:
 På baggrund af parternes  

 divergerende opfattelse og Pressenævnets begrænsede muligheder for  

 bevisbedømmelse, kan nævnet ikke vurdere, hvad der faktiske skete under  

 velgørenhedsshowet.
 Pressenævnet finder  

 imidlertid, at artiklens overskrift og indhold er udtryk for journalistens  

 vurdering  

 af showet, og at en gengivelse heraf som sket ikke er i strid med god  

 presseskik.
 Det forhold, at [K] i  

 artiklen betegnes som bøsse findes ikke at være i strid med god presseskik.  

 Pressenævnet har ved vurderingen heraf lagt vægt på, at [K] efter eget ønske  

 er  

 notorisk kendt som sådan i offentligheden, og at showet efter det oplyste  

 tillige  

 omhandlede optræden, hvor dette emne var en del af showet.
 Pressenævnet har ikke taget  

 stilling til, hvorvidt udsagnet i overskriften er til skade for alle  

 homoseksuelle,  

 idet [K] ikke har kompetence til at klage på hele denne samfundsgruppes  

 vegne.
 Pressenævnet finder, at der  

 heller ikke i øvrigt er grundlag for at udtale kritik af bladet.
 Afgjort den 14. september  

 2005.
