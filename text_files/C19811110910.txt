Cirkulærerne om de indsattes adgang til brevveksling og besøg m.v.  

 indeholder bestemmelser, hvorefter - institutionens leder kan fastsætte begrænsninger med hensyn til, hvilke  

 effekter de besøgende må medtage eller være i besiddelse af under besøget, - tilladelse til at medtage eller være i besiddelse af effekter under  

 besøget kan betinges af, at effekterne visiteres, - det kan gøres til et vilkår for besøg, at den besøgende lader sin  

 yderbeklædning undersøge.
 I tilslutning hertil fastsættes følgende nærmere retningslinier med hensyn  

 til kontrollen med, at adgangen til besøg til indsatte i lukkede  

 institutioner ikke benyttes til indsmugling.
I.
Opbevaring af effekter m.v.
 § 1.  Medbragte effekter (tasker, kufferter, pakker og  

 lignende) samt overtøj (frakker, pelse, stortrøjer og lignende) bør normalt  

 ikke tillades medtaget til besøgslokalet.
 Stk. 2.  Der skal så vidt muligt tilbydes betryggende  

 opbevaringsmuligheder (eventuelt aflåst opbevaring) af medbragte effekter og  

 overtøj.
II.
Visitation.
A.
Effekter.
 § 2.  Tilladelse til medtagelse af effekter kan gøres  

 betinget af, at effekterne visiteres.
Stk. 2.  Visitationen bør gennemføres ved, at den  

 besøgende opfordres til at fremvise indholdet af tasker, pakker og lignende.  

 Effekter, der ikke umiddelbart kan visiteres på denne måde, bør ikke tillades  

 medtaget.
Tilsvarende gælder, såfremt den besøgende nægter at medvirke til  

 undersøgelsen.
B.
Yderbeklædning.
 § 3.  Såfremt visitation af den besøgendes  

 yderbeklædning skal finde sted, skal det forinden tilkendegives den  

 besøgende, at visitationen kun kan gennemføres med den besøgendes samtykke.  

 Nægter den besøgende at underkaste sig eller medvirke til visitationen,  

 afvises besøget.
a.
Stikprøvevis visitation.
 § 4.  Såfremt omstændighederne taler derfor, kan  

 institutionens leder eller den, han bemyndiger dertil, bestemme, at der skal  

 foretages visitation af alle eller en del af de besøgende på en bestemt dag  

 eller i en nærmere fastsat periode.
 § 5.  Visitationen gennemføres ved, at den besøgende  

 opfordres til at fremvise effekter, som vedkommende har i lommer m.v.
 Stk. 2.  Eftersynet kan endvidere omfatte undersøgelse  

 af den besøgendes yderbeklædning ved anvendelse af metaldetektor.
b.
Visitation ved konkret mistanke om indsmugling.
 § 6.  Såfremt der i det enkelte tilfælde er begrundet  

 mistanke om, at den besøgende vil indsmugle narkotiske stoffer og lignende,  

 våben eller undvigelsesredskaber, kan institutionens leder eller den, han  

 bemyndiger hertil, bestemme, at der skal foretages visitation af den  

 besøgende.
 Stk. 2.  Beslutning om visitation som nævnt i § 7 kan  

 dog træffes af den funktionær, der er ansvarlig for besøgsafviklingen,  

 såfremt forholdene ikke tillader, at man afventer lederens afgørelse.
 1. Eftersyn af lommer m.v.
 § 7.  Visitation af yderbeklædningen foretages ved, at  

 den besøgende opfordres til at fremvise de effekter, som den besøgende har i  

 lommer m.v.
 Stk. 2.  Eftersynet kan endvidere omfatte undersøgelse  

 af den besøgendes yderbeklædning ved anvendelse af metaldetektor.
 2. Videregående visitation.
§ 8.  Såfremt omstændighederne taler derfor, kan der  

 foretages videregående visitation af den besøgendes yderbeklædning.
Sådan  

 visitation skal foregå i et særligt lokale og må ikke foretages eller  

 overværes af personer af andet køn end den, der skal efterses.
Visitationen  

 må ikke overværes af andre besøgende eller indsatte.
§ 9.  Videregående visitation foretages ved, at den  

 besøgende opfordres til af aftage sin yderbeklædning.
Afklædning skal  

 gennemføres på en måde, der i størst muligt omfang er egnet til at formindske  

 den besøgendes oplevelse af at blive krænket.
Under afklædningen skal der  

 stilles den besøgende anden beklædning (fx badekåbe) til rådighed.
 Stk. 2.  Undersøgelse af yderbeklædningen skal ske i den  

 besøgendes påsyn.
 § 10.  Der skal optages rapport om videregående  

 visitation af besøgendes yderbeklædning.
 Stk. 2.  Ved hvert kvartals udløb indsendes kopi af  

 rapporterne til direktoratet.
F.
Hellborn /E.
Steiner (Til kriminalforsorgens lukkede anstalter og arresthusene).
