Nr BTL 284 Betænkning over Forslag til lov om forældreorlovsydelse   

 Nr L 284 1991-92, 1. samling Afgivet af Arbejdsmarkedsudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) ser aktiveringsforliget som en landvinding på afgørende punkter.  

 Især er det vigtigt, at der gennemføres udvidet adgang til orlov med dagpenge  

 til uddannelse og pasning af småbørn, og at der gives midler til kommunerne  

 til fremskyndelse af nødvendig øget indsats inden for ældreomsorg og  

 børnepasning, så service kan forbedres og ventelister nedbringes.
 På denne baggrund er det efter Socialdemokratiets opfattelse også  

 acceptabelt, at man i en halvandet års forsøgsperiode bryder med en række  

 principper i arbejdsmarkedspolitikken, men vel at mærke kun gør det, hvor  

 deltagelse i forsøgene er frivillige både for den ledige og arbejdsgiveren.
 Arbejderbevægelsens Erhvervsråd vurderer, at forligets samlede virkning i  

 1993 kan være, at over 30.000 flere end ellers får plads på arbejdsmarkedet.  

 Dette er efter Socialdemokratiets opfattelse et mere realistisk skøn end  

 regeringens.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Fremskridtspartiet er  

 af den opfattelse, at børn er forældrenes ansvar.
Med denne grundsætning for  

 øje har Fremskridtspartiet formuleret sin familiepolitik.
Konsekvensen af, at  

 børn er forældrenes, er naturligvis, at det også er forældrene, som må bære  

 det fulde økonomiske ansvar for børnene.
De senere års mange statsindgreb  

 over for børnefamilierne med tilskudsordninger, offentlige »tilbud«  

 osv. er med til at skabe et afhængighedsforhold mellem børnefamilierne og  

 staten.
Det er en helt bevidst udvikling fra socialistisk side.
Socialister  

 har den opfattelse, at børn er samfundets, og at staten derfor som  

 magtapparat skal varetage børns og børnefamiliers interesser.
Når tilskud og  

 andre »goder« på linie med narkotika har gjort børnefamilierne  

 afhængige af statsmagten, har politikerne opnået sikkerhed for genvalg, og de  

 mange offentligt ansatte har opnået sikkerhed for fortsat beskæftigelse.
Dette lovforslag betyder indførelsen af endnu stærkere  

 »narkotika« til børnefamilierne og skaber derved endnu større  

 afhængighed af staten.
Fremskridtspartiet skal advare mod lovforslaget og  

 stemmer derfor imod det.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 4 1) Stk. 1 affattes således:
»Der ydes af arbejdsløshedskassen en forældreorlovsydelse på 80 pct.  

 af arbejdsløshedsdagpengenes højeste beløb, jf. lov om arbejdsformidling og  

 arbejdsløshedsforsikring m.v.
Modtages løn i orlovsperioden, udbetales  

 orlovsydelsen til arbejdsgiveren.« 2) Stk. 2 affattes således:
»Stk. 2. Modtages der forældreorlovsydelse, kan der ikke  

 samtidig modtages løn under barsel, ydelse efter lov om dagpenge ved sygdom  

 eller fødsel, orlovsydelse til uddannelse, uddannelsesydelse, statens  

 uddannelsesstøtte, godtgørelse på arbejdsmarkedsuddannelserne eller anden  

 lignende offentlig ydelse til uddannelse.« Til § 5 3) Stk. 1 affattes således:
»Det er en forudsætning for, at der kan udbetales  

 forældreorlovsydelse, at arbejdsgiveren forpligter sig til at ansætte en  

 fuldtidsforsikret dagpengeberettiget ledig på fuld tid i orlovsperioden enten  

 ved forældreorlovens eller barselorlovens start.« Til § 8 4) Stk. 2 affattes således:
»Stk. 2. Arbejdsministeren fastsætter nærmere regler om  

 anvendelse af bestemmelserne i §§ 1-7, herunder om dokumentation for  

 orlovsaftalen, om orlovsydelsen, om ansættelse af en ledig i orlovsperioden  

 og om arbejdsløshedskassernes medvirken m.v.« Bemærkninger Til nr. 1 Der er tale om en præcisering af orlovsydelsens udbetaling, når  

 der udbetales løn under forældreorloven.
Det skal i øvrigt bemærkes, at reglerne om fradrag i dagpenge finder  

 anvendelse.
Dette betyder, at hvis orlovspersonen har supplerende indtægt  

 m.v., vil der ske en reduktion af orlovsydelsen.
Bestemmelsen følger af den  

 foreslåede § 97 e i forslag til lov om ændring af lov om arbejdsformidling og  

 arbejdsløshedsforsikring m.v. (Aktivering af ledige) (L 285).
 Til nr. 2 Der er tale om en tilføjelse for så vidt angår orlovsydelse til  

 uddannelse, uddannelsesydelse, statens uddannelsesstøtte, godtgørelse på  

 arbejdsmarkedsuddannelse eller anden lignende offentlig ydelse til  

 uddannelse.
Til nr. 3 Arbejdsgiverne forpligter sig til at ansætte en  

 fuldtidsforsikret dagpengeberettiget ledig ved forældreorlovens eller  

 barselorlovens start.
En ledig, der er ansat i et barselvikariat, skal i  

 dette tilfælde ikke afbryde vikariatet, men kan fortsætte i den ansattes  

 stilling under forældreorloven.
 Til nr. 4 Der er tale om en udvidelse af arbejdsministerens bemyndigelse  

 til også at omfatte § 1.
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Duetoft (CD) Pia Christmas-Møller (KF) Kai Dige  

 Bach (KF) Charlotte Antonsen (V) Helge Sander (V) Jørgen Winther (V) Poul  

 Nødgaard (FP) Lone Dybkjær (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Arbejdsministerens supplerende bemærkninger til lovforslaget er optrykt  

 som bilag til tillægsbetænkningen.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
Flertallet har noteret sig arbejdsministerens  

 supplerende bemærkninger, der er optrykt som bilag til tillægsbetænkningen,  

 og har erklæret sig enigt heri.
 Et mindretal inden for flertallet (Socialistisk Folkepartis medlem af  

 udvalget), som er med i aktiveringsaftalen, er endvidere af den mening, at  

 med 310.000 ledige må nye muligheder for at skaffe beskæftigelse afprøves for  

 at få flest muligt i beskæftigelse.
Aktiveringsaftalen indeholder selvfølgelig forslag, som ikke er blomster,  

 der er groet i SF's have.
Sådan må det jo være, når mange partier er med i en  

 aftale.
Men der er nye tiltag, der har elementer af forslag, SF tidligere har  

 fremsat: Det gælder jobrotation til uddannelse og til småbørnsforældre, der  

 kan få arbejdsfrihed i op til 36 uger på nedsat dagpengesats.
SF havde  

 selvfølgelig helst set denne ordning med en ikke nedsat dagpengesats, men  

 støtter den foreliggende aftale.
 Kommunerne får nu mulighed for at ansætte omsorgspersonale i børne- og  

 ældresektoren, hvor der er et stort behov for forbedringer.
 Det var meget vigtigt for SF at fastholde, at VUS og ATB kan kombineres,  

 idet det netop er denne ordning, der har gjort VUS-ordningen til en succes.  

 Det er vigtigt, at personer, der mangler uddannelse, fortsat kan uddanne sig.  

 Og efter SF's mening skal man videre ad denne vej.
 Betaling for hjemmehjælp havde SF helst været foruden, men vi mener, det i  

 forhandlingerne er lykkedes at forhandle sådan, at ingen på almindelig  

 folkepension uden store formuer kommer til at betale for hjemmehjælp.
 Vejet for og imod har SF valgt at være med i aktiveringsaftalen og  

 indstiller lovforslagene til vedtagelse.
 Et mindretal (Fremskridtspartiets medlem af udvalget) indstiller  

 lovforslaget til forkastelse.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 5 1) Stk. 3 affattes således:
»Stk. 3. Den ledige, der ansættes i en orlovsstilling, må  

 ikke ansættes med genoptræningsydelse efter lov om arbejdstilbud til ledige,  

 med tilskud efter lov om kommunal beskæftigelsesindsats eller med tilskud  

 efter lov om social bistand § 43, stk. 8.« Bemærkninger Til nr. 1 Der er tale om en tilføjelse for så vidt angår tilskud efter lov  

 om social bistand § 43, stk. 8.
