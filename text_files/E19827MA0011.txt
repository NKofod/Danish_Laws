Nævnet har truffet afgørelse om, at et astrologisk instituts uddannelse af  

 fagastrologer indtil videre er undtaget fra afgiftspligten efter lovens § 2,  

 stk 3, punkt c (faglig uddannelse), hvorimod instituttets øvrige undervisning  

 er omfattet af afgiftspligten.
Nævnet udtalte i tilslutning hertil, at det  

 ved afgørelsen af spørgsmålet om undtagelse fra afgiftspligten for faglig  

 uddannelse, herunder omskoling, lægger vægt på, om undervisningen går ud på  

 at bibringe eller vedligeholde kundskaber alene med erhvervsmæssigt sigte.  

 Der lægges i tvivlstilfælde vægt på, om undervisningen er godkendt af det  

 offentlige og/eller af en faglig organisation.
Det er en betingelse, at  

 undervisningen ikke har karakter af konsulentbistand til en virksomhed.
 Se også Mn.931.
