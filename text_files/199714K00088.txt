Nr BTL 88 Betænkning over Forslag til lov om ændring af lov om statens  

 uddannelsesstøtte og lov om statsgaranterede studielån (Stipendium til  

 ph.d.-studium indtil opnåelse af kandidatgrad m.v.)   

 Nr L 88 1997-98. 1. samling Afgivet af Uddannelsesudvalget Afgivet: 19971212 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Udvalget anmoder om at få lovforslaget til fornyet udvalgsbehandling  

 mellem 2. og 3. behandling.
 Herefter indstiller et flertal (Venstres, Det Konservative  

 Folkepartis, Centrum-Demokraternes og Dansk Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
Et flertal inden for flertallet (Venstres og Det Konservative Folkepartis  

 medlemmer af udvalget) er bekymrede over, at manglende retningslinjer for  

 SU-godkendelse af private uddannelser - set i sammenhæng med, at  

 uddannelserne selv skal finansiere Evalueringscentrets uvildige undersøgelse  

 - på sigt kan gøre det vanskeligere at drive private uddannelser som  

 supplement til det offentlige uddannelsessystem.
Flertallet ønsker derfor  

 gennemført en regel, der sikrer, at omkostninger til Evalueringscentrets  

 medvirken ikke opkræves af den private uddannelse, hvis undersøgelsen  

 resulterer i, at uddannelsen opnår SU-godkendelse.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
Æ n d r i n g s f o r s l a g Af et mindretal (V og KF), tiltrådt af et mindretal (CD og  

 DF):
Til § 1 1) Den under nr. 2 foreslåede affattelse af § 3, stk. 4, affattes  

 således:
»Stk. 4. En godkendelse efter stk. 2 og en fortsat  

 godkendelse efter stk. 3 kan betinges af en uvildig evaluering.  

 Uddannelsesinstitutionen kan pålægges at afholde udgifterne til evalueringen,  

 når der ikke efterfølgende gives en godkendelse efter stk. 2 eller en fortsat  

 godkendelse efter stk. 3.« B e m æ r k n i n g e r Til nr. 1 Ændringsforslaget indebærer, at hvis en privat uddannelse på baggrund af  

 den af Evalueringscentret gennemførte uvildige undersøgelse godkendes som  

 værende SU-berettiget, så skal uddannelsesinstitutionen ikke opkræves  

 betaling.
 Finansieringen af undersøgelsen må i disse tilfælde findes inden for  

 Undervisningsministeriets rammer.
Anne-Marie Meldgaard (S) nfmd.
Hans Peter Baadsgaard (S) Poul  

 Erik Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V)  fmd.
Henning Urup (V) Peder  

 Sønderby (V) Frank Dahlgaard (KF) Lene Espersen (KF) John Vinther (KF) Poul  

 Nødgaard (DF) Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
Udvalget mener, at det vil være formålstjenligt, hvis der bliver mere  

 gennemskuelige rammer for Undervisningsministeriets praksis vedrørende  

 SU-godkendelse og tilbagekaldelse af godkendelse af private uddannelser.  

 Udvalget opfordrer undervisningsministeren til snarest at fremlægge mere  

 uddybede kriterier for SU-godkendelsen.
Udvalget opfordrer  

 undervisningsministeren til at skabe åbenhed om godkendelsesproceduren.
Endvidere forventer udvalget, at uddannelsesinstitutionerne samtidig med  

 den første godkendelse får at vide, for hvor lang tidsperiode godkendelsen  

 gælder.
Samtidig vil udvalget finde det rimeligt, at en eventuel  

 tilbageholdelse af en godkendelse sker med en passende frist, bl.a. af hensyn  

 til de uddannelsessøgende.
 Udvalget vil opmærksomt følge udviklingen på området.
 Herefter indstiller udvalget lovforslaget til vedtagelse  

 uændret.
Anne-Marie Meldgaard (S) nfmd.
Hans Peter Baadsgaard (S) Poul  

 Erik Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V)  fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
