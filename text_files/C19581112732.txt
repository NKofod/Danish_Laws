Den 23.8.1957 har jeg anmodet vedkommende statsadvokat om at tilkendegive  

 politimesteren i Y-købing, at anklagemyndigheden ikke under retsmøder i  

 statsadvokatsager bør lade sig repræsentere af juridisk studerende, idet den  

 i cirkulæret af 1932 (RAC 285/1932) anførte undtagelse kun tager sigte på  

 tilfælde, hvor politimesteren eller dennes autoriserede fuldmægtige af  

 særlige grunde har været forhindret i at møde, og for sådanne tilfælde giver  

 anvisning på at lade møde ved en person, der kan antages at være i stand til  

 at afhøre, og fortrinsvis ved den, der selv har behandlet sagen.
Endvidere  

 bad jeg statsadvokaten tilkendegive politimesteren, at samtykke til en sags  

 pådømmelse efter retsplejelovens § 925 alene kan gives af politimesteren  

 eller hans autoriserede fuldmægtige på grundlag af det under forundersøgelsen  

 passerede, og at jeg iøvrigt måtte finde det uheldigt, at anklagemyndigheden  

 repræsenteres ved andre end politimesteren eller dennes fuldmægtige, når det  

 drejer sig om unge lovovertrædere, hvor spørgsmålet om sanktionen bør gøres  

 til genstand for omhyggelig procedure.
