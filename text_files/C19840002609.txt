Ved statsministeriets bekendtgørelse nr. 317 af 2. juli 1948 gik  

 statstjenesten over til den ny retskrivning, der var blevet indført i  

 skolerne ved undervisningsministeriets bekendtgørelse nr. 128 af 22. marts  

 1948. Hermed indførtes Å og å i danske stednavne.
Der blev dog indtil videre  

 givet statstjenesten adgang til at benytte Aa og aa i danske stednavne efter  

 de samme frie regler, som gjaldt for personnavne.
 Ved statsministeriets cirkulære af 23. februar 1956 blev reglerne  

 strammet, såleds at statstjenesten kun kunne bruge Aa og aa i danske  

 stednavne, når afgørende omstændigheder talte derfor.
 Da det efter 1956 imidlertid har vist sig, at Å og å ikke er slået igennem  

 fuldt ud, når der er tale om danske stednavne, har ministeriet for kulturelle  

 anliggende efter forhandling med undervisningsministeriet besluttet at ophæve  

 statsministeriets cirkulære af 23. februar 1956.
 Hermed fastsættes følgende:
 Der gives adgang til i statstjenesten at benytte Å-a/Aa-aa i danske  

 stednavne i lighed med de i undervisningsministeriets bekendtgørelse nr. 128  

 af 22. marts 1948 om ændringer i retskrivningen indeholdte regler for  

 personnavne, dog uden væsentlig udgift for statskassen.
