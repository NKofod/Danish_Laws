Skriftlig fremsættelse (31. marts 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
Forslag til lov om  

 ændring af lov om Statens Voksenuddannelsesstøtte (SVU) og lov om godtgørelse  

 ved deltagelse i erhvervsrettet voksen- og efteruddannelse (Udvidelse af  

 adgangen til SVU) (Lovforslag nr.
L 224).
 Regeringen ønsker at sikre, at der kommer flere i  

 beskæftigelse, og at der bliver færre ledige, sådan som det fremgår af  

 regeringsudspillet Flere i beskæftigelse  færre ledige fra  

 marts 2004. Da  

 utilstrækkelige læse- og regnefærdigheder kan være en alvorlig hæmsko, både  

 for  

 at skifte job og for at finde et nyt job under en ledighedsperiode, ønsker  

 regeringen at give voksne med bl. a. utilstrækkelige læsefærdigheder bedre  

 muligheder for at blive gode læsere.
Der findes flere muligheder for at styrke læse- og  

 regnefærdighederne, dels ved hjælp af forberedende voksenundervisning (FVU),  

 dels ved hjælp af specialundervisning for voksne.
Inden for begge typer af  

 tilbud gives der bl. a. undervisning til voksne med utilstrækkelige  

 læsefærdigheder.
På FVU-læsning tilbydes undervisning bl. a. i at læse,  

 skrive  

 og stave på grundlæggende niveau, og på specialundervisning for voksne  

 tilbydes  

 ordblindeundervisning.
Der er i dag adgang for de kortuddannede til at deltage i  

 både FVU og specialundervisning for voksne med støtte fra Statens  

 Voksenuddannelsesstøtte (SVU). Ved kortuddannede forstås personer, der har  

 indtil 7-8 års skolegang suppleret med en erhvervsrettet uddannelse, eller  

 9-10  

 års skolegang suppleret med en 2 årig erhvervsrettet uddannelse, eller en  

 forældet erhvervsrettet uddannelse.
Med denne afgrænsning udelukkes efter de  

 gældende regler i vidt omfang faglærte (personer med en grundlæggende  

 erhvervsrettet uddannelse) fra at modtage SVU til at deltage i FVU eller  

 specialundervisning for voksne, selv om undersøgelser viser, at der også  

 blandt  

 faglærte (personer med en grundlæggende erhvervsrettet uddannelse) er en del,  

 der har utilstrækkelige læsefærdigheder.
Forslaget sigter på at give den ovennævnte gruppe mulighed  

 for at forbedre læse- og regnefærdighederne med SVU.
Forslaget vil desuden  

 give  

 de 20-25 årige adgang til specialundervisning for voksne med støtte (denne  

 gruppe har i dag kun adgang til FVU med SVU), lige som forslaget vil give  

 personer, der har opbrugt deres SVU-muligheder på grund af tidligere forbrug  

 af  

 voksenuddannelsesstøtte (VUS), adgang til specialundervisning for voksne med  

 støtte (denne gruppe har i dag også kun adgang til FVU med SVU).
Støtten vil blive givet inden for en fast ramme for antallet  

 af støttemodtagere, og denne ramme vil udgøre 2000 personer i 2004 og 3000  

 personer i årene fremover.
Desuden bemyndiges undervisningsministeren til at  

 fastsætte en øvre grænse på 18 uger for deltagelse i forløb med SVU.
De 18  

 uger  

 er valgt, fordi det er tilstrækkeligt til at gennemføre et fuldt FVU-forløb.
 Ændringerne i SVU-loven foreslås at træde i kraft den 1.  

 juli 2004 med virkning for forløb, der starter denne dato eller senere.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
