Bindende forhåndsbesked Ligningsrådet blev spurgt om følgende:
 spørgsmål:
Kan ligningsrådet bekræfte, at udbytte, som  

 udloddes fra A ApS før fusionen med B A/S, men efter den beskrevne  

 aktieombytning er skattefrit for holdingselskabet i medfør af  

 bestemmelsen i selskabsskattelovens § 13 stk. 1, nr. 2? Svar:
 Ja.
 Sagsfremstilling og begrundelse:
A ApS har en anpartskapital på 1 mio. kr.
Selskabet  

 indehaves af direktør X med 76% af B A/S med 24%.
 B A/S har en aktiekapital på 10 mio. kr., der ejes  

 af direktør X og hans søn Y.
X er i dag 62 år gammel, og ønsker i  

 løbet af en kortere årrække at nedtrappe sine aktiviteter.  

 Det er på denne baggrund hans ønske, at der gennemføres  

 en omstrukturering, der dels indebærer, at alle ejendomme og  

 driftsmidler bliver samlet i B A/S, dels gør det økonomisk  

 muligt for Y at overtage og videreføre virksomheden som eneejer.
Dette  

 tænkes gennemført således:
Trin 1 Inden udgangen af september 1997 stifter X et (nyt)  

 selskab ved apportindskud af hans anparter i A ApS og aktierne i B A/S  

 (aktieombytning). Holdingselskabet køber herefter de resterende 24% af  

 kapitalen i A ApS.
Trin 2 På den ordinære generalforsamling i A ApS i  

 december 1997 vil der herefter blive truffet beslutning om udlodning af hele  

 den frie egenkapital til moderselskabet (det nye holdingselskab).  

 Formålet med denne disposition er at slanke balancen af hensyn til den  

 efterfølgende fusion, jfr. trin 3, idet der i modsat fald ville blive  

 tale om et omvendt generationsskifte.
Selskabets aktiver vil  

 efterfølgende primært bestå af de ejendomme og  

 driftsmidler, som i øjeblikket udlejes til B A/S.
Selskabets passiver  

 vil foruden egenkapitalen primært bestå af prioritetsgæld  

 og udskudt skat.
Trin 3 I starten af 1998 fusioneres A ApS herefter med  

 søsterselskabet B A/S med sidstnævnte selskab som det modtagende  

 selskab.
Fusionen gennemføres med tilbagevirkende kraft til 1/10  

 1997.
Resultatet af omstruktureringen bliver   firkantet udtrykt  

   at de materielle aktiver i A ApS overføres til B A/S, mens de  

 finansielle aktiver overføres til det af X 100%-ejede holdingselskab.  

 Afslutningen på generationsskiftet kan herefter ske ved, at Y enten  

 køber de resterende aktier i B A/S til det udstedende selskab.
Det  

 bemærkes herved, at afslutningen på generationsskiftet ikke  

 tidsmæssigt er planlagt, men at det ikke er tanken, at dette skal ske  

 inden for de nærmeste år.
 Told- og skatteregionen udtaler:
Bestemmelsen om skattefrit udbytte findes i  

 selskabsskattelovens § 13 stk. 1 nr. 2, som angiver at udbytte er skattefrit  

 for et moderselskab, når det eller Det er oplyst at holdingselskabet vil få  

 regnskabsafslutning pr. 30/9, og at datterselskabet A ApS, som skal foretage  

 udlodning af udbyttet, vil fusionere med B A/S i begyndelsen af 1998.
 Hvis pkt. 1 direkte skal opfyldes, vil det være  

 nødvendigt med et 25% s ejerskab fra 1/10 1997 og frem til 30/9 1998,  

 hvilket ikke kan opfyldes jfr. fusionen primo 1998. Herefter er  

 spørgsmålet, hvorvidt det kan antages at et 25% s ejerskab fra  

 begyndelsen af regnskabsåret og indtil fusionen kan sidestilles med  

 ejerskab i hele indkomståret.
 Hertil kan anføres, jfr. bemærkninger til lov  

 nr. 404 af 20/8 1976 (L 254 75/76),  ..
 Cirkulære nr. 198 af 4/12 1991 pkt. 7.2.1 vedr.  

 udbytte fra datterselskaber giver ingen bidrag til om "ejet i hele det  

 indkomstår" kan fortolkes til at være opfyldt fra hhv.  

 stiftelse af selskab og indtil indkomstårets udgang eller fra  

 indkomstårets begyndelse og indtil selskabs ophør (likvidation,  

 fusion m.v.).
Set ud fra det egentlige lovgrundlag synes der ikke at  

 være hjemmel til, at fortolke "ejet i hele det  

 indkomstår" til også at gælde situationer omkring  

 stiftelse og ophør, men der er jfr.
TfS 1993   57 givet bindende  

 forhåndsbesked om, at udbytte kan behandles som skattefrit udbytte  

 efter selskabsskattelovens § 13, siden datterselskabets stiftelse, uanset at  

 aktierne ikke havde været ejet i hele moderselskabets  

 indkomstår.
 Ligningsrådet finder efter en  

 bedømmelse af samtlige foreliggende oplysninger i sagen, at den  

 udlodning, der besluttes på generalforsamlingen i december 1997 er  

 skattefri i medfør af selskabsskattelovens § 13, stk. 1, nr. 2.
