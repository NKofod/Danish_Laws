Ankestyrelsens principafgørelse O-24-98 om fortsat anbringelse uden for hjemmet - ændring af opholdssted Resume:
Børn og unge-udvalgets afgørelse om ændring af anbringelsessted (flytning) for en 6 årig dreng blev ophævet, da kravet om samtidig efterprøvelse af betingelserne for anbringelse uden for hjemmet uden samtykke i § 35 ( nu servicelovens § 42 ) ikke var opfyldt.
Der var således ikke tale om en gyldig afgørelse om flytning.
Ankestyrelsen hjemviste samtidig sagen til fornyet stillingtagen i Børn og unge-udvalget.
Ankestyrelsen havde alene taget stilling til, at de formelle betingelser for flytning ikke var opfyldt.
 Beslutning om anbringelse uden samtykke fra en tidligere ankesag havde fortsat retsvirkning i ca. ½ år.
 Kassation:
Principafgørelsen er afløst af en nyere afgørelse Love:
Lov om social bistand - lovbekendtgørelse nr. 110 af 26. februar 1996 - § 35, stk. 1 og § 66d, stk. 2 Vejledninger:
Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 119 Sagsfremstilling:
Sagen drejede sig om en 6 årig dreng, der i marts 1996 blev anbragtuden for hjemmet uden moderens samtykke.
Han fik ophold på et børne og ungdomscenter.
Sagen blev anket til Ankestyrelsen, der i maj 1996 stadfæstede anbringelsen.
Efter indbringelse for Østre Landsret stadfæstede retten i september 1996 afgørelsen om anbringelse uden samtykke.
 Da drengen havde brug for at komme under mere familiære forhold, traf Børn og unge-udvalget i december 1996 under henvisning tilbistandslovens § 66 d, stk. 2 afgørelse om, at drengens anbringelses sted skulle ændres til anbringelse i familiepleje.
 Efter en udslusningsperiode flyttede han til en plejefamilie i begyndelsen af januar 1997.
 Afgørelse:
Ankestyrelsen ophævede af formelle grunde afgørelsen om flytning, da efterprøvelse af betingelserne for anbringelse uden for hjemmet uden samtykke i § 35 ikke var opfyldt.
Der var således ikke tale om en gyldig afgørelse om flytning.
 Ankestyrelsen tog alene stilling til, at de formelle betingelser for flytning ikke var opfyldt.
Da anbringelsesspørgsmålet havde været behandlet tidligere, senest i Østre Landsret i september 1996, havde rettens afgørelse om anbringelse uden for hjemmet uden samtykke fortsat gyldighed for en periode af 1 år, fra dommen blev afsagt.
Drengen kunne således ikke hjemtages på grund af Ankestyrelsens afgørelse om ophævelse af flyttebeslutningen, da landsrettens afgørelse fortsat havde gyldighed i ca. ½ år fra Ankestyrelsens afgørelse.
 Ankestyrelsen hjemviste samtidig sagen om flytning til fornyet stillingtagen i udvalget.
