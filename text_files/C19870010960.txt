(Til samtlige amtsråd og  

 kommunalbestyrelser) Indhold 1. Indledning.
 2. Ejendomme, der periodevis anvendes til  

 dækningsafgifspligtigt formål.
 3. Redaktionel ændring af 200 kr.'s-reglen i  

 ejendomsskattelovens § 27.
 4. Morarenteberegning af restancebeløb på  

 ejendomsskattebilletten.
 5. Rentegodtgørelse ved tilbagebetaling af  

 ejendomsskat.
 6. Gebyr for meddelse af ejendomsoplysninger.
 1. Indledning.
 Ved den som bilag til denne vejledning optagne lov nr. 270 af 13. maj 1987  

 er der foretaget nogle ændringer i loven om beskatning til kommunerne af  

 faste ejendomme, jfr. lovbekendtgørelse nr. 595 af 5. september 1986, som  

 ændret ved § 2 i lov nr. 146 af 25. marts 1987.
 Denne vejledning indeholder en orientering om de ændringer, der er en  

 følge af ændringsloven af 13. maj 1987.
2. Ejendomme, der periodevis anvendes til dækningsafgiftspligtigt for I ejendomsskattelovens § 23 A om dækningsafgift af forretningsejensomme  

 m.v. er der indsat en særlig regel om ejendomme, der er omfattet af § 23 A,  

 stk. 1, men som en del af året anvendes til et ikke-afgiftspligtigt formål.
 Reglen har virkning fra og med skatteåret 1988.
Ifølge den nye regel skal der af sådanne ejendomme kun svares delvis  

 dækningsafgift.
Andelen fastsættes forholdsmæssigt på grundlag af den eller  

 de perioder, hvori ejendommen anvendes til afgiftspligtigt formål, idet den  

 samlede periode forhøjes til nærmeste antal fjerdedele af et år.
Eksempel: En ejendom envendes 2 måneder af året til hotel (afgiftspligtigt  

 formål), mens den resten af året anvendes til et ikke-afgiftspligtigt formål,  

 f.eks. til kursuscenter.
Der svares dækningsafgift med en fjerdedel af fuld  

 dækningsafgift.
Ved administrationen af reglen kan der blive tale om to  

 administrationsformer afhængig af kommunens kendskab til anvendelsen af den  

 konkrete ejendom.
Drives ejendommen i en helt fast rutine, er det mest  

 hensigtsmæssigt at foretage skatteberegningen forlods.
Hvis der derimod er  

 tale om ejendomme med vekslende anvendelse, vil det være mest hensigtsmæssigt  

 at påligne fuld dækningsafgift og foretage regulering, når ejeren henvender  

 sig med dokumentation for årets forløb.
 Den nye regel skal ses på den baggrund, at ejendomme, hvis drift, jfr.  

 eksemplet, veksler mellem anvendelse til afgiftspligtigt og  

 ikke-afgiftspligtigt formål, ifølge Indenrigsministeriets praksis i  

 dækningsafgiftssager hidtil har været anset for fuldt dækningsafgiftssager  

 hidtil har været anset for fuldt dækningsafgiftspligtige.
Den nye regel vedrører ikke tilfælde, hvor driften af en  

 dækningsafgiftspligtig virksomhed er indstillet eller ophørt.
I sådanne  

 tilfælde anses afgiftspligten at vedvare, indtil ejendommen indrettes til et  

 ikke-afgiftspligtigt formål, eller eventuelt indtil ejendommen er kommet i en  

 sådan stand, at den er uanvendelig til virksomhed af den art, der er nævnt i  

 ejendomsskattelovens § 23 A.
3. Redaktionel ændring af 200 kr's-reglen i ejendomsskattelovens § 27 Der er foretaget en redaktionel ændring af minimumsreglen i  

 ejendomsskattelovens § 27, stk. 1, 2.pkt., hvorefter ejendomsskattebeløb på  

 mindre end 200 kr. årligt ikke opkræves.
 Efter den hidtige formulering af reglen omfatter den det samlede årlige  

 beløb, der vil kunne pålignes en given ejendom i grundskyld og dækningsafgift  

 til kommune og amtskommune med tillæg af eventuel fikseret ejendomsskyld til  

 staten.
 Opkrævning af fikseret ejendomsskyld til staten er imidlertid bortfaldet  

 fra og med skatteåret 1987, jfr. lov nr. 313 af 4. juni 1986. I konsekvens  

 heraf er henvisningen til denne ejendomsskat i 200 kr.'-reglen udgået.
 4. Morarenteberegning af restancebeløb på ejendomsskattebilletten.
Der er i ejendomsskatteloven indført en ny § 27 A, om beregning af rente  

 ved forsinket betaling (morarente) af beløb, der opkræves over  

 ejendomsskattebilletten.
Denne bestemmelse træder i kraft den 1. juli 1987.  

 D.v.s. den finder anvendelse i det omfang, der skal beregnes renter for et  

 tidsrum efter den 30. juni 1987.
 § 27  A knytter sig til lovens § 27, stk. 2, hvor det  

 er bestemt, at hvis ejendomsskatterne ikke er betalt senest på en af  

 kommunalbestyrelsen fastsat dato efter forfaldsdagen, så er  

 kommunalbestyrelsen berettiget til at fordre skattebeløbet forrentet fra  

 forfaldsdagen med 1. pct. månedlig for hver påbegyndt måned, indtil betaling  

 sker.
I den ny § 27 A fastslås det, at bestemmelsen i lovens § 27, stk. 2, også  

 gælder for forrentning af de øvrige betalinger, der vedrører ejendomme, og  

 som opkræves sammen med de kommunale ejendomsskatter.
Morarentereglen i § 27,  

 stk. 2, har også efter de hidtige regler kunne anvendes på visse af de  

 afgifter, der opkræves over ejendomsskattebilletten sammen med  

 ejendomsskatterne.
Det er tilfældet for så vidt angår afgiftsloven  

 (vandforsyning og renovation), jfr. lovens § 25, og afgifter, der tidligere  

 opkrævedes af amtsstuerne, jfr. lovens § 28, 4. pkt.
Derimod har beregningen af morarenter for andre afgifter, der opkræves  

 over ejendomsskattebilletten (gas, varme, kloak m.v.) skullet ske efter  

 reglerne i lov om renter ved forsindet betaling, jfr. lovbekendtgørelse nr.  

 583 af 1. september 1986, da der ikke i særlovgivningen er fastsat særregler  

 om beregning af morarenter for sådanne afgifter.
Efter den nævnte lov kan der  

 ved forsinket betaling af et pengekrav på formuerettens område fra  

 forfaldsdagen til betalingsdagen kræves en morarente, der årligt svarer til  

 den til enhver tid fastsatte diskonto med et tillæg på 6 pct. (p.t. i alt 13  

 pct.).
 Den nye § 27 A i ejendomsskatteloven indebærer imidlertid, at også krav i  

 den sidstnævnte gruppe bliver omfattet af morarentereglen i loven § 27, stk.  

 2 (1 pct. pr. påbegyndt måned). Derved forenkles morarenteberegningen, idet  

 den skal ske med en sats for det samlede restancebeløb på  

 ejendomsskattebilletten.
 Det bemærkes, at den nye § 27 A alene vedrører beregning af morarenter, og  

 der sker således ikke ændring af reglerne om andre forhold vedrørende de  

 afgifter, der opkræves over ejendomsskattebilletten, f.eks. om udpantningsret  

 eller fortrinsret i fast ejendom.
 5. Rentegodtgørelse ved-tilbagebetaling af ejendomsskat.
 Der er sket en ajourføring af ejendomsskattelovens regel (§ 29, skt. 4) om  

 rentegodtgørelse i forbindelse med betaling af ejendomsskatter.
 Den hidtige rentesats på 5 pct. p.a., fra indbetalingsdagen til  

 tilbagebetalingsdagen er blevet ændret til en sats på 1 pct. pr. påbegyndt  

 måned fra datoen for indbetaling og indtil tilbagebetaling sker.
 Denne ændring trådte i kraft den 1. juli 1987. D.v.s., at den nye  

 rentesats finder anvendelse i det omfang, der skal beregnes rentegodtgørelse  

 for et tidsrum efter den 30. juni 1987. I tilfælde, hvor der tilbagebetales  

 beløb, der er betalt før den 1. juli 1987, skal beregningen af  

 rentegodtgørelsen ske med 5. pct. p.a. frem til den 1. juli 1987 og derefter  

 med 1 pct. pr. påbegyndt måned.
 6. Gebyr for meddelelse af ejendomsoplysninger.
 Der er i ejendomsskatteloven indført en ny § 30 A, hvorefter  

 indenrigsministeren kan fastsætte regler om kommunalbestyrelsens adgang til  

 at opkræve gebyr for meddelelse af ejendomsoplysninger til private.
 Bestemmelsen tager navnlig sigte på de tilfælde, hvor kommunerne efter  

 anmodning - typisk fra en advokat eller ejendomsmægler - udfylder det af  

 Kommunernes Landsforening eller den enkelte kommune udarbejdede  

 standardskema, der omfatter en række oplysninger vedrørende fast ejendom  

 (bl.a. zonestatus, foreliggende planer, pålignet gæld vedrørende vand, vej,  

 kloak m.v.).
 Indenrigsministeriet vil i første omgang optage forhandling med de  

 kommunale parter om fastsættelsen af regler i henhold til den nye § 30 A i  

 ejendomsskatteloven.
 De fastsatte regler vil senere blive udsendt særskilt.
