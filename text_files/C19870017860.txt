1. Indledning Nye partier, der ønsker at deltage i folketingsvalg, skal anmeldes for  

 indenrigsministeren senest 15 dage før valgdagen.
Med anmeldelsen skal følge  

 erklæringer fra et antal vælgere, der mindst svarer til 1/175 af samtlige  

 gyldige stemmer ved det sidst afholdte folketingsvalg.
Vælgererklæringerne, der skal afgives på en formular, som  

 indenrigsministeren forinden har godkendt, skal være udfyldt med oplysning om  

 vælgerens fulde navn, fødselsdato og bopæl samt være underskrevet og dateret  

 af vælgeren personligt.
Erklæringerne skal endvidere være forsynet med en  

 attestation fra kommunens folkeregister om, at vælgeren ved erklæringens  

 afgivelse opfylder betingelserne for valgret til Folketinget.
 Reglerne om anmeldelse af nye partier, herunder om folkeregistrenes  

 attestation af vælgererklæringer, findes i folketingsvalglovens § 23, jf.  

 lovbekendtgørelse nr 418 af 22. september 1980, som ændret bl.a. ved lov nr.  

 179 af 8. maj 1985.
Ved gennemgangen af vælgererklæringer i forbindelse med anmeldelse af de 7  

 nye partier, der deltog i folketingsvalget den 8. september 1987, har det  

 vist sig, at der hersker en vis usikkerhed om hvilke betingelser, der skal  

 være opfyldt, for at et folkeregister kan attestere en vælgererklæring.
Dette  

 har medført, at en række vælgererklæringer på grund af forskellige mangler  

 ikke har kunnet medregnes ved de pågældende partianmeldelser, uanset at  

 vælgererklæringerne var attesteret af vedkommende folkeregister.
I det følgende gives derfor en nærmere vejledning om hvilke betingelser,  

 der skal være opfyldt, for at folkeregistret kan attestere en  

 vælgererklæring.
Endvidere angives de formelle krav, som en attestation bør  

 opfylde.
2. Betingelser for folkeregistrets attestation Folkeregistret skal attestere, at den person, der har afgivet en  

 vælgererklæring, ved erklæringens afgivelse opfyldte betingelserne for  

 valgret til Folketinget.
 For at folkeregistret kan afgive en sådan attestation, skal følgende  

 betingelser være opfyldt:
Bemærkninger ad 1 : Det påhviler ikke folkeregistret at undersøge,  

 hvorvidt dateringen er egenhændig eller underskriften er ægte.
Hvis  

 folkeregistret har en begrundet formodning om, at underskriften ikke hidrører  

 fra den person, hvis data er påført vælgererklæringen, bør attestation ikke  

 meddeles.
Bemærkninger ad 2 : Oplysningerne om fulde navn, fødselsdato og bopæ l har til formål at give en sikker identifikation af den pågældende.  

 Attestation bør ikke meddeles, såfremt vælgererklæringens oplysninger ikke er  

 i nøje overensstemmelse med folkeregistrets oplysninger.
Der kan dog ses bort  

 fra uvæsentlige uoverensstemmelser vedrørende angivelse af fulde navn, fx.  

 vedrørende stavemåden.
Endvidere kan ses bort fra uvæsentlige mangler eller  

 uoverensstemmelser vedrørende den angivne bopæl.
For så vidt angår  

 vælgererklæringer fra udenlandsdanskere, der skal optages på  

 folketingsvalglisten i kommunen efter reglerne i § 2, jf. §§ 7 og 8 i  

 folketingsvalgloven, kan folkeregistret attestere, såfremt den anførte bopæl,  

 svarer til den bopæl hvor den pågældende sidst har været tilmeldt  

 folkeregistret.
Det er en undtagelsesfri betingelse for attestation, at fødselsdatoen  

 svarer til folkeregistrets oplysninger herom.
Udeladelse af århundredet i  

 fødselsdatoen bør dog efter omstændighederne ikke tillægges betydning.
Bemærkninger ad 3 : Attestationen går på, at den pågældende ved  

 erklæringens afgivelse (dateringstidspunktet) opfylder betingelserne for  

 valgret til Folketinget, dvs. opfylder betingelserne for at blive optaget på  

 folketingsvalglisten i kommunen.
Det er således ikke tilstrækkeligt, at den  

 pågældende på tidspunktet for attestationen opfylder valgretsbetingelserne.  

 På den anden side er det uden betydning, om den pågældende efter erklæringens  

 afvigelse er fraflyttet kommunen, har mistet sin valgret, fx på grund af  

 fraflytning til udlandet, eller er afgået ved døden.
 En vælgererklæring, der ikke opfylder betingelserne for attestation,  

 tilbageleveres til vedkommende parti (den person, der har  

 indleveret/fremsendt vælgererklæringen) uden attestation, evt. med en  

 påtegning om, at vælgererklæringen ikke opfylder betingelserne for  

 attestation.
Folkeregistret må under ingen omstændigheder rette i eller supplere de  

 oplysninger, der er påført en vælgererklæring.
Folkeregistret må ej heller i  

 forbindelse med tilbagelevering af en vælgererklæring, der ikke opfylder  

 betingelserne for attestation, bistå ved afhjælpning af  

 mangler/uoverensstemmelser mellem vælgererklæringens oplysninger og  

 folkeregistrets oplysninger.
 Efter anmodning bør folkeregistret derimod give en begrundelse for den  

 manglende attestation.
3. Formkrav til folkeregistrets attestation Det bør tydeligt fremgå, hvilken kommunes folkeregister der har  

 attesteret, fx i form af stempling med folkeregistrets CPR stempel.
Attestationen skal i øvrigt dateres og underskrives.
Stempel alene er ikke  

 tilstrækkeligt.
 4. Godkendte formularer til vælgererklæringer mv. :
 Siden folketingsvalget den 8. september 1987 har Indenrigsministeriet for  

 i alt 7 partier godkendt en formular til vælgererklæringer til brug ved  

 anmeldelse af det pågældende parti til deltagelse i kommende folketingsvalg.
 I forbindelse med godkendelsen af formularen har Indenrigsministeriet  

 henstillet til vedkommende parti, at partiet løbende sender de underskrevne  

 vælgererklæringer til attestation i de pågældende folkeregistre, således at  

 eventuelle spidsbelastninger i folkeregistrene kan undgås.  

 Indenrigsministeriet forudsætter hermed, at folkeregistrene behandler sager  

 om attestation af vælgererklæringer uden unødig forsinkelse og i den  

 rækkefølge, hvori erklæringerne modtages.
