Bekendtgørelse om ændring af  

 bekendtgørelse om tilskud til miljøvenlige  

 jordbrugsforanstaltninger1) § 1 I bekendtgørelse nr. 221 af 28. marts 2001 om tilskud til  

 miljøvenlige jordbrugsforanstaltninger foretages følgende  

 ændringer:
 1. Efter § 100 indsættes som nyt kapitel:
» Ændring af tilsagn om tilskud på grund af  

 usædvanlig markedssituation for oksekød § 100 a.
Direktoratet for FødevareErhverv kan efter  

 ansøgning tillade, 1)	at arealer udgår af tilsagn om tilskud til miljøvenlig  

 drift af græsarealer uden for omdriften og til pleje af græs- og  

 naturarealer med afgræsning, rydning eller høslæt, og 2)	at arealer, der på ansøgningstidspunktet er  

 græsarealer, udgår af tilsagn om tilskud til ændret  

 afvanding.
 Stk. 2. Tilladelse i medfør af stk. 1 er betinget  

 af, at ansøger på tilfredsstillende måde godtgør,  

 at kvæg på grund af den usædvanlige markedssituation holdes  

 længere på bedriften end ved en normal markedssituation.
 Stk. 3. Ansøgning i medfør af stk. 1  

 indgives til amtsrådet og skal være amtsrådet i hænde  

 senest den 15. juni 2001.
Stk. 4. Ansøgninger, der vedrører  

 ændring af tilsagn om tilskud, som anført i stk. 1, og som er  

 modtaget i amtsrådet fra og med den 1. april 2001 og indtil  

 bekendtgørelsens ikrafttræden, kan efter anmodning fra  

 ansøger behandles som en ansøgning i medfør af stk.  

 1.« § 2 Bekendtgørelsen træder i kraft den 2. juni 2001.
Ministeriet for Fødevarer, Landbrug og  

 Fiskeri, den 24. maj 2001 Ritt Bjerregaard /Søren Sørensen 1)   I  

 bekendtgørelsen er medtaget visse bestemmelser fra Kommissionens  

 forordning (EF) nr. 649/2001 af 30. marts 2001 om undtagelse fra forordning  

 (EF) nr. 1750/1999, for så vidt angår miljøvenlige  

 jordbrugsforanstaltninger.
Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelsen af  

 disse bestemmelser i bekendtgørelsen er således udelukkende  

 begrundet i praktiske hensyn og berører ikke de nævnte  

 forordningers umiddelbare gyldighed i Danmark.
