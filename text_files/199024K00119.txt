Nr BTL 119 Betænkning over Forslag til lov om registrering af AIDS-syge og  

 HIV-positive   

 Nr L 119 1990-91, 2. samling Afgivet af Sundhedsudvalget Afgivet: 19910425 Udvalget har behandlet lovforslaget i en række møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
Herefter indstiller et flertal (Socialdemokratiets, Det  

 Konservative Folkepartis, Venstres, Socialistisk Folkepartis og Det Radikale  

 Venstres medlemmer af udvalget) lovforslaget til forkastelse ved 3.  

 behandling.
Flertallet ønsker at udtale følgende:
 Af bemærkningerne til lovforslaget fremgår det, at forslagsstillerne  

 ønsker en tvangstestning, og ved 1. behandling sagde ordføreren for  

 forslagsstillerne, at begrænsningen af smittespredningen skal ske ved, at man  

 isolerer de smittede.
 Flertallet tager afstand fra disse holdninger.
 Registrering vil vanskeliggøre en forebyggelse, fordi personer med  

 risikoadfærd eller med mistanke om at være smittede undlader at lade sig  

 teste, fordi de ikke kan bevare anonymiteten.
 Flertallet understreger, at den danske AIDS-politik fortsat skal baseres  

 på anonymitet, frivillighed og den enkeltes tryghed ved at henvende sig til  

 sundhedsmyndighederne, og flertallet indstiller derfor lovforslaget til  

 forkastelse.
 Et mindretal (Fremskridtspartiets og Kristeligt Folkepartis  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et andet mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Af et mindretal (FP), tiltrådt af et mindretal (KRF):
Til titlen 1) I titlen udgår ordene »AIDS-syge og«.
Til § 1 2) Ordene »AIDS-syge eller« udgår.
Til § 2 3) I 1. pkt. udgår ordene »AIDS-syge eller«, og i  

2. pkt. udgår ordene »AIDS-syge eller andre«.
Bemærkninger Til nr. 1-3 Da det under debatten ved 1. behandling kom frem, at der allerede sker en  

 vis registrering af AIDS-syge, ønsker forslagsstillerne at ændre  

 lovforslaget, så det bliver HIV-positive, der bl.a. er i kontakt med sygehuse  

 m.v., der bliver omfattet af registreringen.
Det kan endelig anføres, at  

 AIDS-syge er HIV-positive og derfor også vil blive omfattet af den foreslåede  

 registrering under alle forhold.
