Kendelse fra Pressenævnet i sag nr.  

 60/2000 [K] har klaget til Pressenævnet over et  

 debatindlæg bragt i Gymnasieskolen den 13. april 2000, idet han mener,  

 at god presseskik er tilsidesat.
 Af debatindlægget med overskriften "Lavere  

 Profil" bragt i Gymnasieskolen nr. 8, den 13. april 2000 fremgår  

 at:
"Vedr. [K]'s læserbrev i sidste nummer af  

Gymnasieskolen er der nok et par ting, offentligheden bør vide.  

 Efter vores mening skyldes [K]'s vedvarende kampagne mod  Ragnhild  Becks  

 lovlige valg til § 17-udvalget for de ikke-fastansatte  

 hævntørst.
Ved konstitueringen af § 17 var der nemlig kampvalg  

 mellem  Per  Rønne og [K].
Her blev  Per  Rønne valgt til  

 formand i stedet for [K].
Dette tog [K] meget ilde op! Ved slutningen af  

 mødet sagde han derfor til  Per  Rønne: "Jeg skal nok få  

 dig væltet"! Den eneste mulighed for at få væltet  Per er  

 imidlertid at få fjernet  Ragnhild  Beck.
Herved ville flertallet bag  

  Per nemlig forsvinde.
Man bør jo bemærke, at [K] først  

 forsøgte at få  Ragnhild  Becks valg erklæret ugyldigt  

 efter konstitueringen af § 17. Indtil dette er opnået, vil [K]  

 utvivlsomt fortsætte med at overdænge HB, sekretariatet,  

Gymnasieskolen og sandsynligvis også  

 repræsentantskabsmødet med klager.
Derudover forhindrer han  

 reelt § 17 i at varetage sine opgaver, da han med den ene filibustertale  

 efter den anden sikrer sig, at der ikke er mulighed for at behandle nogle  

 sager reelt.
Alt i alt mener vi, at situationen er ganske uholdbar.
Det er  

 fortvivlende at se, hvordan [K] gør os ikke-fastansatte til grin og  

 så oven i købet hindrer arbejdet for at forbedre vores  

 vilkår! Dette ikke mindst fordi [K] jo selv offentlig erklærer,  

 at han ikke gider arbejde! Hvad [K]'s personlige og urimelige angreb på  

  Ragnhild  Becks person angår, ja så er vi mange, der ville  

 ønske, at han selv ville vælge én noget lavere profil  

 på repræsentantskabsmøderne.
Ulrik  Andersen (Medlem af § 17 De ikke-fastansatte) Ragnhild  Waage  Beck (Medlem af § 17 De ikke  fastansatte) Karen  M.  Larsen (GLs hovedbestyrelse) Per  Erik  Rønne (Formand for § 17 De ikke-fastansatte) Redaktionen ønsker ikke længere at  

 lægge spalteplads til debatten om valget til § 17-udvalget for de ikke  

 fastansatte.
Evt. nye indlæg vil blive afvist.
Red." Af klagerens debatindlæg med overskriften  

"Hvorfor accepteres et ulovligt valg?" bragt i bladet nr. 7, den 30.  

 marts 2000 fremgår at:
"Jeg skrev den 8.2.2000 til valglederne og HB: Da jag  

 savner svar på min skrivelse af 13.12.99 til HB og valglederne og i  

 mellemtiden har fået kopi af direktørens brev af 16.12.99 til HB  

 og valglederne, er der hos mig opstået tvivl om, hvorvidt valglederne  

 og HB har fået den fulde og nødvendige information vedr. denne  

 sag.
Idet jeg henviser til min skrivelse af 13.12.99 og tidligere  

 korrespondance i sagen, skal jeg rekapitulere:  Ragnhild  Waage  Beck trak  

 den 25.9.99 sit kandidatur til § 17-udvalget tilbage og meddelte dette til  

 mig som "listeansvarlig" og til GLs administration (ved  Chr.  G.  Hansen)  

 samme dag.
Derfor underskrev hun ikke kandidat/stillerlisten, som derefter  

 afleveredes til GL ved  Chr.  G.  Hansen med besked om, at hun havde trukket  

 sig, men med hendes navn på listen (uden underskrift), idet jeg ikke  

 ønskede at ændre i den kandidat/stillerliste, der var samlet  

 underskrifter til.
På min foranledning bekræftede  Chr.  G.  

  Hansen, at GL derved officielt havde modtaget listen.
På et  

 møde den følgende dag bekræftede  Ragnhild for en  

 større forsamling af kandidater og § 17- udvalgsmedlemmer, at hun  

 havde trukket sig.
Det er vanskeligt at forestille sig noget mere officielt.  

 Da  Christian  Gynther  Hansen forestillede sig, at det kunne skabe  

 bureaukratiske problemer at aflevere en liste med 14 navne og kun 13  

 underskrifter, aftalte han med  Ragnhild, at hun som en rent pragmatisk  

 foranstaltning underskrev listen for så senere officielt at meddele, at  

 hun trak sig, hvilket hun, som nævnt, gjorde den 26.9.99. Da GLs  

 administration som bekendt i den følgende periode var præget af  

 totalt kaos omkring valg til HB og ikke mindst reglerne herfor, og da GLs  

 administration åbenbart tillige helt havde glemt alt om valg til  

 17-udvalget for ikke fastansatte og således hverken havde  

 bekræftet modtagelsen af den afleverede liste eller givet meddelelse om  

 frister for valgudtalelser, henvendte jeg mig som listeansvarlig til GL ved  

 fax af 22.10.99 for at hjælpe med at løse de praktiske problemer  

 omkring også dette valg.
I den forbindelse meddelte jeg,  således  

 som  Ragnhild havde meddelt det, at " Ragnhild  Waage  Becks navn bedes  

 strøget af listen". Havde GL herefter henvendt sig til mig som  

 "listeansvarlig", var dette aldrig blevet en sag, idet  Christian  Gynther  

  Hansen o.m.a. kunne bekræfte det ovenfor beskrevne.
I stedet begik GLs  

 administration den fejl at henvende sig til  Ragnhild, som nu havde glemt, at  

 hun havde trukket sig, og takket være GLs henvendelse genvandt lysten  

 til at kandidere.
Så selvom  John  Rasmussen senere meddelte mig, at  

  Christian  Gynther  Hansen havde bekræftet mine oplysninger, blev  

  Ragnhild skrevet på valgsedlerne som kandidat og valgt.
Derfor  

 orienterede jeg den 10.12.99 det nyvalgte § 17-udvalg om sagen forløb  

 og skrev (igen) den 13.12.99 til valglederne og HB.
Det er således uforståeligt for mig, at  

 direktøren i brev af 16.12.99 til HB og valglederne kan skrive, at  

 "GLs sekretariat rettidigt (har) modtaget underskreven kandidat/stillerliste  

 for  Ragnhild  Waage  Beck". Efter min opfattelse strider det mod almene  

 foreningsretslige principper at tillade, at en allerede afleveret liste  

 ændres, således som tilfældet var i denne sag.
Hvorvidt  

  Ragnhild kan erindre dette eller ej, som GLs administration anfører i  

 brevet af 27.10.99 til mig, er uden betydning.
Ud over at udtrykke undren  

 over GLs administrations adfærd i denne sag og håbet om, at  

 direktørens skrivelse af 16.12.99 enten blot er udtryk for manglende  

 indsigt i sagens rette forløb eller udtryk for en manglende  

 forståelse af betydningen af de udeladte detaljer eller udtryk for  

 manglende forståelse af vigtigheden af omhu med reglerne i forbindelse  

 med valg, skal jeg påpege, at  Ragnhild  Waage  Beck ikke kan  

 være lovligt valgt.
Det kunne være ønskeligt, at  Ragnhild  

 foreholdes, at hun officielt har trukket sig inden valget, og at det  

 bør hun gøre igen.
Da sagen drejer sig om valg til et  

 stående udvalg under HB, som skal rådgive HB og tillige udpege  

 det 13. medlem af HB, finder jeg det bemærkelsesværdigt, at HB og  

 valglederne end ikke har kunnet overkomme at besvare min henvendelse herom.  

 Hverken HB eller valglederne forholder sig til de af mig fremførte  

 indsigelser mod det ulovlige valg af en kandidat til det stående udvalg  

 for ikke fastansatte.
Jeg tolker det derhen, at man endnu ikke har kunnet  

  finde ud af at løse et simpelt problem, på trods af alle de for  

 højt betalte eksperter i administrationen.
Løsningen er ellers  

 simpel: Få den pågældende til at trække sig.
En  

 enkelt, der ikke kender mig, mener, at mit felttog i denne sag er motiveret  

 af hævn.
Intet er mig mere fjernt, men regler bør nu engang  

 overholdes.
Jeg har desuden deltaget i utallige rep. -møder m.m.  

 sammen med den pågældende, hvor hun har strikket om eftermiddagen  

 og besøgt søsteren om aftenen.
Jeg tror aldrig hun har fremsat  

 noget selvstændigt forslag, og hun er af den klare opfattelse, at  

 selvvalg af udvalgsformand kan klares over telefonen, så hun er ikke en  

 politisk modstander, man behøver at frygte.
Hvis man ser, hvem der  

 står øverst på suppleantlisten, vil enhver kunne  

 forstå, at mine motiver er uselviske.
Naturligvis er det surt for HB og  

 valglederne at indrømme, at de og den for højt betalte GL-top  

 endnu engang har kvajet sig, men det er dog at foretrække for et  

 ulovligt valg. [K]." Klageren har anført, at bladet har tilsidesat god  

 presseskik ved at bringe debatindlægget, idet dette indeholder forkerte  

 og injurierende udsagn om hans person.
Det er således urigtigt, at  

 klagerens kampagne mod  Ragnhild  Waage  Bech skyldes hævntørst,  

 idet den reelle begrundelse er, at hun ikke er lovligt valgt, og at hun har  

 fortalt klageren, at hun har fortrudt sit kandidatur.
Det er heller ikke  

 korrekt, at klageren skulle have udtalt, at han ville vælte  Per  

  Rønne som formand for § 17 udvalget, eller at han først  

 forsøgte at få  Ragnhild  Bech's valg erklæret ugyldigt  

 efter konstitueringen af § 17 udvalget.
Det er heller ikke korrekt, at  

 klageren med filibustertaler sikrer, at der ikke er mulighed for at behandle  

 nogle sager reelt, og dermed forhindrer de andre i arbejdet for af forbedre  

 deres vilkår, eller at han offentligt skulle have erklæret, at  

 han ikke gider at arbejde.
Klageren har ved e-mail af 24. april 2000 anmodet  

 bladet om at berigtige påstandene, men bladet har ikke besvaret  

 e-mailen.
Klageren har endvidere anført, at det er  

 injurierende, når det påstås, at motivet for hans  

 handlinger er hævntørst over ikke at være valgt til  

 formandsposten i et udvalg, samt at dette ligeledes skulle være  

 baggrunden for, at han skulle have forsøgt at få valget af  

  Ragnhild  Waage  Bech erklæret ugyldigt.
Hertil kommer  

 påstandene om, at han skulle have erklæret, at han "ikke gider  

 arbejde", samt spekulationerne om, at han vil "fortsætte med at  

 overdænge HB, sekretariatet, Gymnasieskolen og sandsynligvis også  

 repræsentantskabsmødet med klager" og sabotere arbejdet i  

 udvalget.
 Klageren har herudover anført, at bladet undlod at  

 kontrollere rigtigheden af de bragte udsagn, og at man undlod at  

 efterprøve rigtigheden af udsagnene ved at forelægge dem for  

 ham, inden de blev bragt.
Klageren har tillige anført, at bladet forhindrede  

 ham i at komme til genmæle på normal vis ved at nægte at  

 optage flere indlæg om emnet.
Klageren finder endvidere, at hans  

 debatindlæg i bladet nr. 7 er uden relevans for sagen.
Indklagede har anført, at man ikke har tilsidesat  

 god presseskik ved at trykke debatindlægget, for debatindlægget  

 var alene et svar på klagerens eget debatindlæg bragt i bladet  

 nr. 7, fra den 30. marts 2000 med overskriften "Hvorfor accepteres et  

 ulovligt valg?", hvori klageren i særdeles skarpe vendinger angriber et  

 lovligt valg og lufter en række insinuationer.
Klageren var  

 således selv "ude med riven" i bladets nr. 7, og han må derfor  

 tåle en over "tuden" i bladets nr. 8.
 Indklagede har endvidere anført, at da man kunne  

 forudse, at debatten ville eskalere, besluttede man at stoppe debatten i  

 bladets nr. 8, hvilket er baggrunden for tilføjelsen i bladet efter  

 debatindlægget.
 Indklagede har tillige anført, at man efter  

 debatindlæggene har besluttet at stramme proceduren op omkring  

 debatindlæg således, at angrebne personer får mulighed for  

 at svare i samme nummer, hvilket er baggrunden for, at klagerens næste  

 debatindlæg først blev bragt i bladets nr. 10.
 Indklagede har endelig anført, at man ved brev af  

 28. april 2000 afviste at bringe klagerens berigtigelse fremsendt ved e-mail  

 af 24. april 2000.
Det fremgår af Gymnasieskolen nr. 10, at bladet  

 bragte et læserbrev fra klageren med overskriften "Skal ledige  

 aktiveres i gymnasiet?", som omhandlede nogle af de samme emner som  

 læserbrevet bragt i bladets nr. 8 med overskriften "Lavere Profil".  

 Samme blad nr. 10 bragte endvidere et læserbrev fra klageren med  

 overskriften "Hvad skal vi med Gymnasieskolen?" I sagens behandling har følgende  

 nævnsmedlemmer deltaget: Per Sørensen, Bo Maltesen, Tage Clausen  

 og Kirsten Dyregaard.
 Pressenævnet udtaler:
 I læserbrevsdebatten gælder vide rammer for  

 debattens indhold, og det enkelte blad er berettiget til at redigere debatten  

 samt berettiget til at bestemme, hvor længe et bestemt emne skal  

 debatteres.
Læserbrevet med overskriften "Lavere profil" i  

 bladets nr. 8 blev bragt som en reaktion på klagerens læserbrev  

 med overskriften "Hvorfor accepteres et ulovligt valg?" bragt i bladets nr.  

 7. I bladets nr. 10 har klageren fået bragt to læserbreve, hvoraf  

 det ene med overskriften "Skal ledige aktiveres i gymnasiet?" omhandler nogle  

 af de samme emner, som læserbrevet i bladets nr. 8 med overskriften  

 "Lavere profil" omhandler.
På denne baggrund finder Pressenævnet  

 ikke, at bladet har tilsidesat god presseskik.
 Afsagt den 4. oktober 2000.
