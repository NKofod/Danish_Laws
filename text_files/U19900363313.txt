En overenskomst var i 1987 blevet forlænget til 1981, dog således, at  

 alle overenskomstens betalingssatser kunne opsiges med 3 måneders varsel til  

 den 1/3 1989. 1/3 1989 indgik overenskomstparterne et protokollat, hvori  

 principperne for regulering af betalingssatserne blev formuleret, og  

 hvorefter forhandlingerne herom ikke kunne give anledning til konflikt.
Ved  

 et protokollat af 5/7 1989 skete en lønregulering omfattende perioden 1/3  

 1989-28/2 1990. Parterne opnåede imidlertid ikke enighed om lønregulering for  

 4.
 overenskomstår, og der udsendtes herefter strejkevarsel.
Arbejdsretten fortolkede protokollatet af 1/3 1989 således, at  

 parterne havde givet afkald på konfliktret indtil udløbet af  

 overenskomstperioden, og at protokollatet af 5/7 1989 ikke havde medført  

 nogen ændring heri, og arbejdsgiverparten fandtes ikke at have mistet retten  

 til at gøre gældende, at der ikke var konfliktret p. gr. a. passivitet eller  

 ved ikke at indlade sig i reelle lønforhandlinger.
Herefter fandtes det  

 afgivne strejkevarsel ugyldigt.
 Under denne sag har Dansk Arbejdsgiverforening for Industriens  

 Arbejdsgivere for SAS Airline Danmark indklaget Funktionærernes og  

 Tjenestemændenes Fællesråd for Foreningen for Funktionærer i SAS for  

 Arbejdsretten og nedlagt følgende påstande:
 1. Det af indklagede ved skrivelse af 29. juni 1990 til Dansk  

 Arbejdsgiverforening afsendte første varsel om strejke omfattende samtlige  

 medlemmer af indklagede, beskæftiget af SAS Airline Danmark, kendes ugyldigt.
 2. Såfremt indklagede etablerer konflikt, forinden Arbejdsretten har  

 prøvet sagen - og sagen falder ud til klagerens fordel - pålægges indklagede  

 at betale en efter rettens skøn fastsat bod, dog indeholdende mindst det  

 lidte tab.
Indklagede har over for den første påstand påstået frifindelse.
Over for  

 den anden påstand har indklagede principalt påstået afvisning, subsidiært  

 frifindelse for tiden, mest subsidiært frifindelse.
 Sagens nærmere omstændigheder er følgende:
 Ved overenskomstforhandlingerne 1987 mellem SAS Airline Danmark og  

 Foreningen for Funktionærer i SAS blev det besluttet at forlænge  

 overenskomsten, således at den tidligst kunne opsiges til ophør den 1. marts  

 1991: dog kunne alle overenskomstens betalingssatser opsiges med 3 måneders  

 varsel til den 1. marts 1989.
 Den 1. marts 1989 blev der mellem parterne udfærdiget et protokollat, der  

 er sålydende:
 »Der er enighed om, at der i overenskomsten af 01 MAR 1987 mellem SAS  

 og Foreningen for funktionærer i SAS (3F) foretages regulering af  

 overenskomstens betalingssatser efter nedenstående principper:
 1. Den samlede lønsum for overenskomstområdet reguleres indenfor de  

 rammer, der bliver fastlagt for tilsvarende grupper på arbejdsmarkedet, og  

 fordeles lokalt i henhold til gældende lønsystemaftaler.
 2. Skifteholds- og øvrige overenskomstbestemte tillæg kan, såfremt der er  

 enighed, reguleres indenfor de under punkt 1 givne rammer.
Forhandlingerne er til fuld og endelig afgørelse vedrørende forlængelse af  

 overenskomstens betalingssatser for den resterende del af  

 overenskomstperioden frem til 01 MAR 1991, og kan herefter ikke give  

 anledning til iværksættelse af konflikt.« Protokollatet er udfærdiget med forbehold af godkendelse fra Dansk  

 Arbejdsgiverforening og fra forretningsudval get.
Begge disse organisationer har godkendt protokollatet.
 Ved protokollat af 5. juli 1989 blev der til afgørelse af  

 »midtvejsforhandlingerne« omfattende perioden fra 1. marts 1989 til  

 28. februar 1990, aftalt følgende:
 »1. Fra og med indeværende ferieår forhøjes ferietillægget med 1%.
 2. Til fuldtidsansatte medarbejdere der figurerer på lønningslisten den 01  

 MAR 1989, udbetales kontant et engangsbeløb stort kr. 4.000,-.
 Deltidsansatte får beløbet med ansættelsesprocenten.
 3. Med virkning fra 01 MAR 1989 forhøjes den individuelle løndel med et  

 gennemsnit på kr. 180,- og udgør hermed et gennemsnit på kr. 1.380,-. Den  

 individuelle løndel for den enkelte medarbejder tildeles indenfor en ramme på  

 kr. 0 - 2.300,-.
 4. Med virkning 01 MAR 1989 forhøjes uden præcedens de enkelte  

 lønskalatrin ensartet med kr. 90,-.
 5. Pr. 01 MAR 1989 indføres et engangsvederlag til medarbejdere, der går  

 på førtidspension stort kr. 1.500,- pr. måned i max 60 måneder.
6. For perioden 01 MAR 1989 - 28 FEB 1991 forhøjes satserne for arbejde på  

 skift som følger: kr. 10,- forhøjes til kr. 11,- kr. 12,- forhøjes til kr.  

 14,- kr. 25,- forhøjes til kr. 28,-» Parterne har ikke kunnet opnå enighed om satserne for 4. overenskomstår,  

 og den 29. juni 1990 har indklagede afsendt strejkevarsel gældende fra den  

 16. juli 1990.
 Den 2. juli 1990 protesterede Dansk Arbejdsgiverforening mod  

 strejkevarslet, idet man blandt andet gjorde gældende, at det af  

 protokollatet af 1. marts 1989 fremgik, at den resterende del af  

 overenskomstperioden frem til 1991 ikke kunne give anledning til  

 iværksættelse af konflikt.
Den 3. juli 1990 blev der afholdt fællesmøde.
Under dette gjorde man fra  

 arbejdstagerside gældende, at man ved protokollatet af 5. juli 1989 havde  

 »erstattet protokollatet af 1. marts 1989«, således at det  

 fremsendte konfliktvarsel var lovligt, ligesom man henviste til  

 »forudsætninger for protokollatet af 1. marts 1989«.
 Fra arbejdsgiverside fastholdt man, at det fremsendte strejkevarsel var  

 ulovligt.
 Sagen er hastebehandlet i Arbejdsretten ved en domsforhandling den 12.  

 juli 1990.
 Under sagen er der fra indklagedes side fremlagt en del talmateriale, der  

 efter indklagedes opfattelse viser, at klagerne ikke har opfyldt de  

 forudsætninger med hensyn til lønforhøjelser, som indklagede med rette kunne  

 have efter de foreliggende protokollater af 1. marts og 5. juli 1989.
 Dette er bestridt af klagerne.
Der er afgivet forklaring af forhandlingschef Ib Marx, der har oplyst, at  

 han deltog i forhandlingerne den 1. marts 1989. Det var meningen, at man med  

 disse forhandlinger ville gøre op med midtvejsforhandlingerne, idet begge  

 parter ønskede at undgå at blive omfattet af et eventuelt mæglingsforslag  

 eller et regeringsindgreb.
Protokollatet af 5. juli 1989 skal herefter  

 forstås som en udmøntning af de principper, der var nedlagt i protokollatet  

 af 1. marts 1989.
Det har ikke fra indklagedes side været gjort gældende, hverken i juli  

 1989 eller senere, at konfliktretten stadig var bevaret.
Først i slutningen  

 af maj 1990 gjorde indklagede dette gældende, og det blev straks bestridt fra  

 klagernes side.
Næstformand Per Hester har forklaret som Ib Marx vedrørende spørgsmålet om  

 baggrunden for protokollatet af 1. marts 1989. Efter forhandlingerne i juli  

 forudsatte man fra indklagedes side, at der stadig var konfliktret.
Man har  

 dog ikke udtrykkeligt gjort dette gældende under forhandlingerne i juli måned  

 1989. Det er endvidere vidnets opfattelse, at klagerne har brudt  

 forudsætningerne for protokollaterne af marts og juli 1989, idet man ikke har  

 vist sig villig til at indgå i realitetsforhandlinger ud fra de  

 retningslinier, der er nedfældet i protokollaterne.
Klagerne har i det væsentlige gjort gældende, at de indklagede må være  

 bundet af protokollatet af 1. marts 1989, idet dette såvel efter ordlyden som  

 efter forudsætningerne indeholder fredspligt indtil slutningen af februar  

 1991. Protokollatet af 5. juli 1989 er blot en udmøntning af de principper,  

 der er fastlagt i protokollatet af 1. marts 1989, og det var meningen, at der  

 skulle ske en tilsvarende udmøntning i 1990. Klagerne har på ingen måde  

 accepteret, at der skulle bestå konfliktret fra indklagede, og klagerne har  

 heller ikke stillet sig afvisende over for forhandlinger.
Der har blot været  

 tale om uenighed om det talmateriale, der har været fremlagt.
Indklagede har gjort gældende, at protokollatet af 5. juli 1989 i det hele  

 har erstattet protokollatet af 1. marts 1989, og at der derfor fortsat består  

 konfliktret.
Dette har hele tiden været indklagedes forudsætning, og i hvert  

 fald har klagerne mistet retten til at gøre gældende, at der ikke er  

 konfliktret ved først at fremføre dette i foråret 1990, efter at man i øvrigt  

 havde stillet sig meget afvisende over for reelle forhandlinger med  

 indklagede.
 Arbejdsretten skal udtale:
Protokollatet af 1. marts 1989 må forstås således, at parterne har givet  

 afkald på konfliktret indtil udløbet af indeværende overenskomstperiode.  

 Protokollatet af 5. juli 1989 har ikke medført nogen ændring heri, idet dette  

 protokollat alene må forstås som en nærmere udmøntning af de principper, der  

 blev anført i protokollatet af 1. marts 1989. Der er ikke grundlag for at  

 antage, at klagerne har mistet retten til at gøre gældende, at der ikke var  

 konfliktret, enten på grund af passivitet eller ved ikke at indlade sig i  

 reelle lønforhandlinger.
Klagernes første påstand tages herefter til følge.
Dette resultat blev, i overensstemmelse med parternes ønske, tilkendegivet  

 parterne efter domsforhandlingens slutning den 12. juli 1990. Efter det  

 oplyste har indklagede herefter tilbagekaldt strejkevarslet.
Der er herefter  

 ikke grund til at tage stilling til klagernes anden påstand.
Parterne har dog  

 ønsket dom i sagen.
 Der afsiges dom i overensstemmelse med det anførte.
 T h i k e n d e s f o r r e t :
 Det af indklagede ved skrivelse af 29. juni 1990 til Dansk  

 Arbejdsgiverforening afsendte første varsel om strejke omfattende samtlige  

 medlemmer af indklagede beskæftiget af SAS Airline Danmark kendes ugyldig.
 Indklagede betaler sagens omkostninger for Arbejdsretten med 2.000 kr.
