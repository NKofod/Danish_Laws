Klage over undersøgelse og behandling  

 af diskusprolaps Patientklagenævnet fandt ikke grundlag for kritik af den  

 administrerende overlæge, da proceduren på rygambulatoriet var i  

 overensstemmelse med almindelig faglig standard på området.  

 Nævnet fandt ikke anledning til at kritisere, at undersøgelsen  

 blev foretaget af en fysioterapeut, da undersøgelsen blev foretaget  

 udfra et standardiseret spørgeskema, og da behandlingsplanen blev lagt  

 i samråd med en læge.
Videre fandt nævnet, at overfysioterapeutens undersøgelsen af  

 patienten var tilstrækkelig, idet undersøgelsen var omfangsrig  

 og relevant set i forhold til de oplyste symptomer, både som de fremgik  

 af henvisningssedlen og af det til patienten udleverede spørgeskema.  

 Overfysioterapeuten stillede diagnosen følger efter diskusprolaps,  

 hvilket efter nævnets opfattelse var i overensstemmelse med  

 sygdomsfundet.
Nævnet bemærkede, at diagnosen  

 efterfølgende blev bekræftet på en neurokirurgisk  

 afdeling.
Nævnet kunne oplyse, at den behandling, som blev givet på  

 rygambulatoriet var i overensstemmelse med sædvanlig praksis på  

 området.
Det er således normalt først at operere,  

 såfremt aflastning og øvelsesbehandling har vist sig  

 utilstrækkelig.
