Straksfradrag -  

 beregningsgrundlag Spørgsmål Kan A ved opgørelsen af beregningsgrundlaget for  

 straksfradrag, jf. afskrivningslovens § 18, stk. 2, 1. pkt. - som efter  

 tidligere praksis - medregne den del af anskaffelsessummen for forbedringer  

 m.m., som er forlods afskrevet med investeringsfondsmidler.
Svar Nej, se sagsfremstilling og begrundelse.
Beskrivelse  

 af de faktiske forhold Det er oplyst, at A driver en landbrugsejendom på  

 90 ha. med mælkekvæg og opdræt.
Driftsbygningerne er sammenbyggede med indre  

 gennemgang og fremtræder som ét bygningskompleks.
 Siden sit køb af ejendommen har A foretaget  

 forskellige ombygninger og forbedringer på bygningerne og har i forbindelse  

 med  

 afholdelse af de pågældende udgifter helt eller delvist foretaget forlods  

 afskrivning med investeringsfondsmidler.
A påtænker at ombygge eller tilbygge en  

 løsdriftsstald til de eksisterende bygninger.
Han ønsker derfor oplyst,  

 hvorledes han skal opgøre grundlaget for beregning af straksfradrag efter  

 afskrivningslovens § 18, stk. 2. Spørgsmålet stilles under forudsætning af,  

 at  

 han opfylder betingelserne i afskrivningslovens § 18, stk. 2-4, for at kunne  

 foretage straksfradrag.
 As repræsentant har anført, at den nærmere  

 baggrund for spørgsmålet er, at det ønskes oplyst, om A ved opgørelse af  

 beregningsgrundlaget for straksfradrag skal foretage fradrag for forlods  

 afskrivninger, eller om han kan medregne den del af anskaffelsessummen for de  

 tidligere foretagne forbedringer m.v., som er forlods afskrevet ved brug af  

 investeringsfondsmidler.
 Ifølge afskrivningslovens § 18, stk. 2, kan  

 udgifter til ombygning eller forbedring af afskrivningsberettigede bygninger  

 fradrages straks (dvs. fradrages i det indkomstår, hvor udgifterne er  

 afholdt)  

 i det omfang indkomstårets udgift til vedligeholdelse ombygning og forbedring  

 ikke overstiger 5 pct. af afskrivningsgrundlaget for den bygning, som  

 udgifterne vedrører, for året før det indkomstår, hvori udgiften kan  

 fradrages.
Forespørgerens  

 opfattelse Repræsentanten gør over for Ligningsrådet  

 gældende, at de beløb, der er forlods afskrevet ved anvendelse af  

 investeringsfondsmidler - i lighed med, hvad der fulgte af praksis efter den  

 tidligere afskrivningslov - ikke bør fragå ved opgørelsen af grundlaget for  

 straksfradrag.
Repræsentanten finder, at denne opfattelse kan udledes af  

 ordlyden af den tidligere afskrivningslovs § 21, stk. 2-3, sammenholdt med §  

 18, stk. 2, i den gældende afskrivningslov, af Skatteministeriets cirkulære  

 nr.  

 188 af 22. november 1983 om den tidligere afskrivningslov, af bemærkninger  

 til  

 lovforslaget til den gældende afskrivningslov, af Told- og Skattestyrelsens  

 vejledning "Afskrivningsloven - indkomståret 1999" samt af  

 Ligningsvejledningerne for 1998, 2000 og 2001. Endelig påberåber  

 repræsentanten  

 sig at have støtte for sin opfattelse i den juridiske litteratur.
Repræsentanten anfører, at det med indførelsen af  

 reglen i § 18 om straksfradrag i den gældende afskrivningslov (lov nr. 433 af  

 26. juni 1998) blev tilsigtet at foretage en sammenskrivning af den tidligere  

 afskrivningslovs § 21, stk. 2-4, samt at foretage nogle materielle ændringer  

 af  

 retstillingen.
De materielle ændringer bestod dels i, at også udgifter til  

 vedligeholdelse skal medregnes i de 5 procent, der udgør den øvre grænse for  

 udgifter til straksfradrag, dels i at det - modsat tidligere - kun er den  

 bygning, som ombygnings- eller forbedringsarbejdet vedrører, der indgår i  

 beregningsgrundlaget.
Med hensyn til grundlaget for beregning af  

 straksfradrag  

 videreførtes i den nye afskrivningslovs § 18, stk. 2, formuleringen i den  

 tidligere afskrivningslov.
Efter repræsentantens opfattelse må det derfor  

 lægges til grund, at det ikke med indførelsen af den nye afskrivningslov blev  

 tilsigtet at ændre retstillingen på dette punkt.
 Repræsentanten påberåber sig i denne forbindelse,  

 at der anføres følgende i bemærkningerne til § 18 i lovforslaget (L 102,  

 1997/98, 2. samling):
"For virksomheder, der kun har en enkelt  

 afskrivningsberettiget bygning pr. ejendom, indebærer den foreslåede ændring  

 af  

 beregningsgrundlaget ingen stramning.
For virksomheder med flere  

 afskrivningsberettigede bygninger på samme ejendom indebærer den foreslåede  

 ændring af beregningsgrundlaget derimod en stramning." Til støtte for sin opfattelse påberåber  

 repræsentanten sig endvidere, at det fremgår af Ligningsvejledningen for  

 1998,  

 at man ikke skal reducere beregningsgrundlaget for straksfradrag med  

 foretagne  

 afskrivninger, herunder forlods afskrivninger.
Han henviser herved til, at  

 der  

 i afsnit E.C.4.1.10.3 anføres:
"Er bygningen anskaffet den 1. januar 1982  

 eller senere, er beregningsgrundlaget afskrivningsgrundlaget for året før det  

 indkomstår, hvori udgiften kan fradrages.
Foretages fradraget allerede i det  

 år, hvori bygningen mv. anskaffes, eller i året efter anskaffelsesåret, er  

 beregningsgrundlaget den kontant omregnede anskaffelsessum, der er fastsat  

 efter lovens § 19 A.
Foretagne afskrivninger skal ikke fragå i  

 beregningsgrundlaget.
Er der foretaget forlods afskrivninger eller  

 forskudsafskrivninger, skal disse heller ikke fragå i beregningsgrundlaget,  

 selv om disse afskrivninger har formindsket afskrivningsgrundlaget.
Ved  

 opgørelse af beregningsgrundlaget skal den forlods afskrivning eller  

 forskudsafskrivning derfor lægges sammen med afskrivningsgrundlaget." Også i Ligningsvejledningen for 2000, finder  

 repræsentanten støtte for sin opfattelse, idet der i afsnit E.C. 4.4.4, 5.  

 afsnit anføres:
"Det følger af AL § 18, stk. 2, 1. pkt, at  

 der skal anvendes samme beregningsgrundlag for alle bygninger, således at de  

 altid udgør afskrivningsgrundlaget for året før det indkomstår, hvori  

 udgiften  

 kan fradrages.
Beregningsgrundlaget udgør anskaffelsessummen for bygningen  

 eller installationen tillagt tidligere aktiverede udgifter til ombygning og  

 forbedring herpå." Det fremgår således, at beregningsgrundlaget  

 udgøres af anskaffelsessummen for bygningen.
 I Ligningvejledningen for 2001, afsnit E.C. 4.4.4,  

 4. afsnit, er teksten ændret , idet der bl.a. anføres følgende:
"Ved opgørelsen af beregningsgrundlaget for  

 straksfradrag skal der ifølge AL § 18, stk. 2, 1. pkt., tages udgangspunkt i  

 afskrivningsgrundlaget for året før det indkomstår, hvori udgiften kan  

 fradrages.
Beregningsgrundlaget udgør ifølge lovbestemmelsen  

 afskrivningsgrundlaget for den bygning eller installation, som udgifterne  

 vedrører.
Heri indgår aktiverede afskrivningsberettigede udgifter til  

 ombygning  

 og forbedring herpå." Det kan efter repræsentantens opfattelse ikke  

 lægges til grund, at der herved er tilsigtet en ændring af gældende ret, idet  

 der i så fald ville være sket markering heraf.
Det er repræsentantens opfattelse, at den  

 retstilling, der blev fastlagt i Skatteministeriets cirkulære nr. 188 af 22.  

 november 1983, punkt 94, forsat er gældende.
Til støtte herfor påberåber han  

 sig, at dette synspunkt har støtte i den skatteretlige litteratur.
Han  

 henviser  

 herved til, at Søren Bech m. fl. i bogen "Skattemæssige  

 afskrivninger", 2. udgave 2001, på side 85 skriver:
"Før indkomståret 1999 var der den praksis,  

 at hvis afskrivningsgrundlaget var nedsat med forlods afskrivning med  

 investeringsfondsmidler eller etableringskontomidler, indgik afskrivningerne  

 dog  

 i det beregningsgrundlag, hvoraf 5 pct. fradraget blev beregnet.
Herved blev  

 der skabt overensstemmelse mellem ejere, der foretog forlods afskrevning med  

 investeringsfonds- eller etableringskontomidler, og dem, som ikke gjorde.
Det  

 fremgår således af cirkulære nr. 188 af 22. november 1983, punkt 94 at:
"Foretagne afskrivninger skal ikke fragå i  

 beregningsgrundlaget.
Er der foretaget forlods afskrivninger eller  

 forskudsafskrivninger, skal disse heller ikke fragå i beregningsgrundlaget,  

 selv om disse afskrivninger har formindsket afskrivning.
Ved opgørelse af  

 beregningsgrundlaget skal den pristalsregulerede forlods afskrivning eller  

 forskudsafskrivning derfor lægges sammen med  

 afskrivningsgrundlaget."" Endelige gør repræsentanten gældende, at  

 nedenstående citat fra Told- og Skattestyrelsens vejledning  

 "Afskrivningsloven - indkomståret 1999", også lægger op til, at det  

 var lovgivers mening, at den hidtidige praksis med hensyn til  

 beregningsgrundlaget  

 for straksfradrag skulle videreføres efter vedtagelsen i 1998 af den nye  

 afskrivningslov:
"For bygninger, der har været  

 afskrivningsberettigede efter tidligere gældende regler, og som fortsat er  

 afskrivningsberettigede, udgør beregningsgrundlaget for straksfradrag i  

 indkomståret 1999 afskrivningsgrundlaget for indkomståret 1998 opgjort efter  

 de  

 regler, der gælder for 1998." Sammenfattende konkluderer As respræsentant, at  

 det - selv om Ligningsvejledningen har ændret formuleringen af afsnittet  

 vedrørende beregningsgrundlag for straksfradrag fra 1998 til 2000 og igen i  

 2001- bør tillægges afgørende vægt, at det ifølge bemærkningerne til § 18 i  

 lovforslaget til den gældende afskrivningslov, ikke var meningen at foretage  

 andre materielle ændringer af retstillingen end de ovenfor omtalte.
 Den gældende afskrivningslov blev, bortset fra  

 nogle enkelte bestemmelser, der ikke er relevante i denne sag, indført med  

 virkning fra og med indkomståret 1999.
Told- og  

 Skattestyrelsens indstilling Afskrivningslovens § 18, stk. 1, 1. og 2. pkt.,  

 har følgende ordlyd:
"Udgifter til ombygning eller forbedring af  

 afskrivningsberettigede bygninger og installationer omfattet af § 15, stk. 2  

 eller 3, kan i stedet fradrages straks, i det omfang indkomstårets udgift til  

 vedligeholdelse, ombygning og forbedring ikke overstiger 5 pct. af  

 afskrivningsgrundlaget  

 for den bygning eller installation, som udgifterne vedrører, for året før det  

 indkomstår, hvori udgiften kan fradrages.
Ved opgørelsen af, om udgifterne  

 overstiger 5 pct. af afskrivningsgrundlaget, medregnes først udgift til  

 vedligeholdelse." Det fremgår således af bestemmelsens ordlyd, at de  

 5 pct., der maksimerer størrelsen af straksfradraget, skal opgøres på  

 grundlag  

 af afskrivningsgrundlaget for den pågældende bygning eller installation.
Ved frigivelse af investeringsfondsmidler eller  

 etableringskontoindskud anvendes de frigivne beløb til forlods afskrivning på  

 anskaffelsessummen for de anskaffede goder, hvorved der sker en reduktion af  

 det fremtidige afskrivningsgrundlag.
Dette fremgår af henholdsvis  

 investeringsfondslovens § 7, stk. 3, og etableringskontolovens § 7, stk. 5.
Også den tidligere afskrivningslov havde regler om  

 straksfradrag (fradrag efter den tidligere lov blev kaldt for  

 "straksafskrivning"). Disse regler blev indført ved lov nr. 197 af  

 18. maj 1982 om ændring af afskrivningsloven og forskellige andre skattelove.  

 Reglerne, der fandtes i den tidligere afskrivningslovs § 21, stk. 2-4, afveg  

 en  

 del fra de nugældende regler.
Bl.a. skulle det beløb, der maksimalt kunne  

 straksafskrives, opgøres på grundlag af samtlige afskrivningsberettigede  

 bygninger på den pågældende ejendom.
 Ifølge den tidligere afskrivningslovs § 21, stk.  

 2, kunne udgifter til ombygning og forbedring af bygninger eller  

 installationer  

 fradrages i det omfang årets udgift ikke oversteg 5 pct. af det  

 beregningsgrundlag, der anføres i § 21, stk. 3.
 I lovens § 21, stk. 3, anføres, at  

 beregningsgrundlaget (for bygninger, der anskaffes den 1. januar 1982 eller  

 senere) er: "afskrivningsgrundlaget for året før det indkomstår, hvori  

 udgiften kan fradrages".
 I den tidligere afskrivningslov anvendes altså med  

 hensyn til grundlaget for opgørelse af straksfradrag en formulering svarende  

 til formuleringen i den nugældende afskrivningslovs § 18, stk. 2. Ifølge  

 begge  

 love skal det beløb, der maksimerer størrelsen af straksfradraget  

 (straksafskrivningen), beregnes som en procentdel af  

 "afskrivningsgrundlaget".
Som påpeget af A's repræsentant udtales det  

 udtrykkeligt i punkt 94 i Skatteministeriets cirkulære nr. 188 af 22.  

 november  

 1983, at foretagne forlods afskrivninger ikke skal fragå ved opgørelse af  

 beregningsgrundlaget for straksafskrivning.
Dette fremgår tillige klart af  

 Ligningsvejledningen til og med indkomståret 1998.
 Såvel cirkulæret og Ligningsvejledningen er  

 således i uoverenstemmelse med lovens ordlyd.
 Ved Skatteministeriets cirkulære nr. 172 af 20.  

 septembet 2001 blev cirkulære nr. 188 af 22. november 1983, bortset fra nogle  

 bestemmelser om forskudsafskrivning, ophævet med virkning fra og med  

 indkomståret 1999.
Selv om en lov, der beskrives i et cirkulære, er  

 blevet ophævet, må det efter Told- og Skattestyrelsens opfattelse have  

 formodningen for sig, at bestemmelser, der i en ny lov videreføres i en  

 uændret  

 formulering, fortsat skal forstås i overensstemmelse med det pågældende  

 cirkulære, medmindre forarbejderne til den nye lov udtaler sig en anden  

 retning.
Dette må, for så vidt angår det omhandlede spørgsmål, betyde, at der  

 gælder en formodning for, at beregningsgrundlaget for straksfradrag i  

 relation  

 til eventuelle forlods afskrivninger - indtil andet er blevet udmeldt af  

 skattemyndighederne - skal opgøres i overensstemmelse med cirkulæret.
Hverken  

 i  

 Afskrivningsvejledningen eller Ligningsvejledningerne for 1999-2001 er der  

 anført noget, der kan afkræfte denne formodning.
Tværtimod giver  

 Afskrivningsvejledningen og Ligningsvejledningerne for 1999 og 2000 et vist -  

 omend svagt - belæg for at antage, at beregningsgrundlaget for straksfradrag  

 skal opgøres som hidtil.
Dette er ikke tilfældet for Ligningsvejledningen for  

 2001.
Efter Told- og Skattestyrelsens opfattelse følger  

 det klart af ordlyden § 18, stk. 2, at forlods afskrivninger skal fragå ved  

 opgørelsen af det beløb, der udgør den øvre grænse for, hvor meget der kan  

 straksfradrages.
Dette skyldes, at beløbsgrænsen fastlægges til 5 pct. af  

 afskrivningsgrundlaget, og at beløb, der er anvendt til forlods afskrivning  

 ved  

 brug af investeringsfondsmidler og etableringskontoindskud, skal fragå ved  

 opgørelsen af bygningens afskrivningsgrundlag, jf. investeringsfondslovens §  

 7,  

 stk. 3 og etableringskontolovens § 7, stk. 5.
 Efter at Skatteministeriets cirkulære fra 1983  

 blev ophævet i september 2001, og efter at teksten i Ligningsvejledningen fra  

 og med dette indkomstår er blevet ændret, finder Told- og Skattestyrelsen  

 ikke  

 længere grundlag for at opretholde den hidtidige praksis med hensyn til  

 opgørelse af grundlaget for beregning af straksfradrag.
 Det indstilles herefter til Ligningsrådet, at  

 forespørgslen besvares benægtende.
 Ligningsrådet  

  

 tiltrådte indstillingen.
