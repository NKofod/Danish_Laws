Fremsat den 7. maj 2003 af Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om erstatning til tvangssteriliserede Folketinget pålægger regeringen snarest muligt at  

 tilvejebringe det fornødne lovgrundlag for erstatning til  

 tvangssteriliserede,  

 så der kan blive sat punktum for det meget ulykkelige historiske forløb med  

 statslige overgreb mod en række borgere i form af tvangssterilisation.
Bemærkninger til forslaget Baggrunden for forslaget er først og fremmest den  

 historiske uretfærdighed, som en række borgere i en lang årrække har været  

 ofre  

 for i perioden 1929-1967 og lidt under siden.
Socialistisk Folkeparti ønsker  

 med forslaget én gang for alle at få lukket sagen og dels sikre en officiel  

 anerkendelse af, at staten ubestrideligt begik overgreb mod en række  

 personer,  

 dels sikre de pågældende en erstatning for de menneskelige og fysiske tab, de  

 har lidt.
I Sverige har man nu afsluttet arbejdet med at lokalisere  

 de berørte og sagsbehandlingen og udbetalt erstatninger.
Dette eksempel bør  

 Danmark følge snarest.
Hårdest ramt var personer med psykiske lidelser og  

 udviklingshæmmede.
Men også kriminelle, prostituerede, vagabonder og andre  

 socialt udsatte, der reelt lå uden for den daværende lovgivnings rammer, fik  

 foretaget tvangssterilisationer.
 I 1996 udgav Lene Koch afhandlingen »Racehygiejne i Danmark  

 1920-1956«.
 I oktober 1997 fik Folketinget  

 »  

 Redegørelse om de politiske overvejelser, der dannede det  

 lovmæssige grundlag for tvangssterilisation af åndssvage i Danmark i perioden  

 1929 til 1967  

 «  

 fra Socialministeriet.
 I 2000 udkom Lene Kochs afhandling »Tvangssterilisation i  

 Danmark 1929-67«.
Hver gang der er blevet fremlagt ny dokumentation, har det  

 affødt diskussion såvel i offentligheden som i Folketinget.
Hver gang har  

 hensigtserklæringerne  

 og de gode viljer med hensyn til at beklage og give en erstatning for de  

 historiske overgreb været udtalte.
Efter forslagsstillernes vurdering må der  

 imidlertid handles, således at flest muligt af de berørte personer rent  

 faktisk  

 får mulighed for at opleve både den officielle anerkendelse af overgrebenes  

 eksistens og at få en erstatning for deres store og smertelige tab.
Skriftlig fremsættelse Villy Søvndal  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om erstatning til tvangssteriliserede.
(Beslutningsforslag nr.
B 166).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
