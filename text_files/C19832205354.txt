(Tekniske skoler) Dispensationsaftale.
 Vedlagt fremsendes aftale af 25. juli 1983 om retningslinier for  

 dispensationer i henhold til tjenestetidsaftalens § 7, stk. 2 samt  

 protokollat til aftalen.
Man skal samtidig gøre opmærksom på, at der under forhandlingerne har  

 været enighed om, at skolernes ledelse og lærere har en forpligtelse til at  

 samarbejde om anvendelsen af reglerne i aftalen, herunder ved  

 tilrettelæggelsen af den enkelte lærers undervisning.
Ministeriet lægger vægt  

 på, at skolerne ved fordelingen af den enkelte lærers reduktionstimer, jfr.  

 aftalens pkt.
IV, foretager denne i samarbejde med lærerne.
 P.m.v.
 e.b.
Johan Deichmann AFTALE mellem undervisningsministeren og Dansk Teknisk Lærerforening om  

 retningslinier for dispensationer i henhold til tjenestetidsaftalens § 7,  

 stk. 2.
 I henhold til § 7, stk. 2 i aftalen af 18. november 1982 mellem  

 finansministeren og Statstjenestemændenes Centralorganisation II om  

 tjenestetid og overtidsbetaling for lærere og inspektører samt forstandere  

 ved lærlinge/efg-uddannelserne på de tekniske skoler er der mellem  

 undervisningsministeren og Dansk Teknisk Lærerforening aftalt følgende  

 retningslinier vedrørende dispensation fra aftalens § 7, stk. 1, hvorefter  

 der normalt ikke ved skemalægningen kan pålægges en lærer mere end 31/30  

 undervisningstimer pr. uge.
I.
Generelle dispensationer.
 I følgende tilfælde kan der uden forudgående ansøgning til  

 undervisningsministeriet af den enkelte skole efter drøftelse med Dansk  

 Teknisk Lærerforenings tillidsmand på skolen meddeles dispensation:
 1. Uforudset lærerfravær på grund af:
a. sygdom, b. borgerligt ombud, c. deltagelse i interne og eksterne møder samt konferencer, ønsket af  

 skolen med fri vikar, d. eksterne møder/konferencer, godkendt af undervisningsministeriet,  

 direktoratet for erhvervsuddannelserne, e. deltagelse i organisationsarbejde, hvortil der er indkaldt ved  

 skriftlig meddelelse af Dansk Teknisk Lærerforenings sekretariat, f. deltagelse i studierejser, g. deltagelse i TP-arbejde, godkendt af undervisningsministeriet,  

 direktoratet for erhvervsuddannelserne.
 2. Deltagelse i SEL's kurser.
 3. Godkendt ambulant kursusundervisning.
 4. Efteruddannelseskurser og arbejdsmarkedskurser  

 godkendt af direktoratet for erhvervsuddannelserne, idet vedkommende lærer  

 dog skal være indforstået med, at der dispenseres.
 Der kan ikke pålægges en lærer mere end 40 undervisningstimer om ugen,  

 ligesom en lærer ikke i mere end 2 uger i samme måned vil kunne pålægges  

 undervisningstimer ud over 31 om ugen for så vidt angår lærlingeuddannelserne  

 og 30 om ugen for så vidt angår efg- uddannelserne.
 Oversigt over meddelte dispensationer skal af skolen indsendes til  

 undervisningsministeriet, direktoratet for erhvervsuddannelserne, den 1. juli  

 og 1. december for de da forløbne perioder.
 Samtidig sendes en genpart af oversigten til Dansk Teknisk Lærerforening  

 og Dansk Teknisk Lærerforenings lokalforening på skolen.
II.
Konkrete dispensationer.
 I alle andre end de under I nævnte tilfælde skal dispensation fra  

 tjenestetidsaftalens § 7, stk. 1 godkendes efter forudgående ansøgning fra  

 vedkommende skole i overensstemmelse med nedenstående regler:
1. Dispensationsansøgningen indsendes til  

 undervisningsministeriet, direktoratet for erhvervsuddannelserne senest 4  

 uger før dispensationsperiodens begyndelse.
Samtidig sendes genpart af  

 ansøgningen til Dansk Teknisk Lærerforenings lokalforening på skolen og Dansk  

 Teknisk Lærerforening.
 2. Ansøgningen skal indeholde oplysning om:
a. tidspunktet for dispensationen, b. varigheden af denne, c. navnet på den lærer, for hvem dispensationen søges, og at den  

 pågældende er indforstået med, at der eventuelt dispenseres, d. uddannelsesretning og trin, e. begrundelse for dispensationen, f. fremtidig afhjælpning af årsagen til den ønskede dispensation.
 3. Dispensationsansøgningerne forelægges et nævn  

 bestående af 2 repræsentanter fra direktoratet for erhvervsuddannelserne og 2  

 fra Dansk Teknisk Lærerforening.
 Nævnet fastsætter selv sin forretningsgang.
 4. På grundlag af en indstilling fra nævnet træffer  

 direktoratet afgørelse af, om dispensation skal gives.
 I tilfælde af, at der ikke kan opnås enighed mellem nævnets parter,  

 træffer undervisningsministeren den endelige afgørelse.
 5. Dispensationsansøgninger er først godkendt, når  

 skolen af undervisningsministeriet, direktoratet for erhvervsuddannelserne,  

 har fået meddelelse herom.
III.
Undervisningstimer, der læses i henhold til en dispensation, opgøres  

 og afregnes efter § 17, jfr. § 18 i tjenestetidsaftalen.
 Eventuelle overtimer indgår i overtimeloftet for den enkelte lærer på 210  

 undervisningstimer pr. år.
IV.
Reduktionstimer indgår i opgørelsen af undervisningstimer i den  

 enkelte uge, og de bør fordeles jævnt over undervisningsperioden.
V.
Aftalen har virkning fra 1. august 1983 og kan opsiges med 3 måneders  

 varsel, dog tidligst til 1. april 1985.
 Samtidig ophæves den hidtidige aftale af 31. oktober 1979 med tilhørende  

 protokollat, jfr. undervisningsministeriets skrivelse af 31. oktober 1979,  

 I-346.
 København, den 25. juli 1983.
Dansk Teknisk Lærerforening e.b.
Jørgen Schmidt Nielsen næstformand Undervisningsministeriet P.m.v.
Hans Kjems afdelingschef/ Johan Deichmann PROTOKOLLAT I forbindelse med aftalen er parterne enige om, at det bør  

 overvejes, om der fortsat generelt skal kunne dispenseres  

 i forbindelse med Der er endvidere enighed om, at lærernes vilkår i forbindelse med godkendt  

 ambulant kursusundervisning bør tages op til drøftelse med henblik på  

 eventuel indgåelse af en aftale, idet det samtidig kan overvejes, om adgangen  

 til generelle dispensationer skal opretholdes.
 Ministeriet er i øvrigt betænkelig ved de i aftalen indeholdte tendenser  

 til, at ledelsesopgaver og ledelsesansvar og samarbejde mellem ledelse og  

 lærere i så høj grad er delegeret til et centralt organ.
 København, den 25. juli 1983.
Dansk Teknisk Lærerforening e.b.
Jørgen Schmidt Nielsen næstformand Undervisningsministeriet P.m.v.
