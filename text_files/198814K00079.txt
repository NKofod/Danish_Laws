Nr BTL 79 Betænkning over Forslag til lov om ændring af lov om social bistand  

 (Ændring af reglerne om finansiering)   

 Nr L 79 1988-89, 1. samling Afgivet af Socialudvalget Afgivet: 19881208 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Lovforslaget er således opbygget, at det indeholder to hinanden  

 uvedkommende elementer, nemlig et afsnit vedrørende refusion af udgifter til  

 flygtninge, som mindretallet kan støtte, og et afsnit om kompensation til  

 kommunerne i forbindelse med pensionsudbetaling til plejehjemsbeboere efter  

 bistandslovens § 85 a.
Mindretallet mener, at skal der ydes flere penge til  

 de ældre, ville det gavne mere med en pensionsforhøjelse til alle  

 folkepensionister eller mere hjemmehjælp, så de ældre kunne blive længst  

 muligt i eget hjem.
Mindretallet synes, det er en glimrende ide at lade de  

 ældre, der evner det, råde over egen pension, men kan ikke støtte, at der i  

 sparetider ydes ekstra millioner til denne ordning, hvorfor mindretallet ikke  

 kan støtte denne del af lovforslaget.
