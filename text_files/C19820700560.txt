 Fiskeriministeren kan yde tilskud til forsøgsfiskeri efter utraditionelle  

 fiskearter, anvendelse af nye metoder for fiskeri og fiskeri i farvande, der  

 ikke hidtil har været udnyttet af danske fiskere.
 Til rådgivning af ministeren vedrørende vurdering og prioritering af  

 ansøgningerne om forsøgsfiskeri er der nedsat en styringsgruppe bestående af  

 repræsentanter fra fiskeriets hovedorganisationer og fra Danmarks Fiskeri- og  

 Havundersøgelser samt fra fiskeriministeriets forsøgslaboratorium.
Der kan kun ydes tilskud til egentligt forsøgsfiskeri.
Det vil sige, at  

 metoden, redskabet eller fiskepladsen ikke tidligere har været afprøvet af  

 danske fiskere i forbindelse med et fiskeri, der svarer til det planlagte  

 forsøgsfiskeri.
Ansøgninger om anvendelse af forsøgsmidlerne behandles i styringsgruppen.  

 Forinden der tages stilling til en ansøgning, kan styringsgruppen ønske at  

 afvente resultaterne af igangværende forsøg, ligesom gruppen kan behandle  

 sagen i sammenhæng med ansøgninger om lignende forsøg.
Det er derfor ikke  

 muligt ved modtagelsen af en ansøgning at oplyse, hvornår der kan tages  

 stilling til denne.
I tilfælde hvor to fartøjer skal anvende eet redskab til dobbeltslæb,  

 udfyldes forsiden af skemaet og underskriftsrubrikken på tredie side for  

 begge fartøjer.
Resten af skemaet udfyldes kun af een af ansøgerne.
 Tilsvarende fremgangsmåde anvendes, såfremt flere fartøjer ansøger sammen.
Yderligere oplysninger om skemaets udfyldelse kan fås hos fuldmægtig  

 Erling Larsen, fiskeriministeriet, tlf. (01) 926500 (* 1) Ansøgningsskema kan rekvireres ved henvendelse til  

 fiskeriministeriet.
