Landsskatteretskendelse af 21. november 2002 vedr.
Begrænset  

 skattepligt  indeholdelse af udbytteskat Klagen vedrører Ligningsrådets afgørelse af 11. december 2001 i  

 henhold til skattestyrelseslovens kapitel 2 A om bindende forhåndsbesked (SKM  

 2001.656 LR). Ved denne afgørelse har Ligningsrådet fundet, at A Corporation  

 bliver begrænset skattepligtig til Danmark af udbytter fra B A/S, jf.  

 selskabsskattelovens § 2, stk. 1, litra c.
 Spørgsmålet til Ligningsrådet var følgende:
Kan Ligningsrådet bekræfte, at A Corporation ved at påberåbe sig  

 den dansk-amerikanske dobbeltbeskatningsoverenskomst ikke bliver begrænset  

 skattepligtig til Danmark af udbytter fra B A/S, jf. selskabsskattelovens §  

 2,  

 stk. 1, litra c? Ligningsrådet har besvaret spørgsmålet således:
 Nej, selskabet bliver begrænset skattepligtig til Danmark af  

 udbytter fra B A/S, jf. selskabsskattelovens § 2, stk. 1, litra c.
Det fremgår af sagens oplysninger, at selskabet er noteret på  

 New York Stock Exchange og har hjemsted i USA.
Selskabet hører til blandt de  

 største amerikanske selskaber inden for vin- og spiritusbranchen og ejer en  

 række kendte varemærker og produkter i USA og resten af verden.
I  

 regnskabsåret  

 2000 har selskabets omsætning andraget ca. 2,1 mia.
USD.
Videre fremgår det, at selskabet i april 1999 har etableret det  

 danske holdingselskab B A/S.
Mellem A Corporation og holdingselskabet er der  

 indskudt et hollandsk kommanditselskab, C C.V., der ejes med 95 % af A  

 Corporation som eneste kommanditist og med 5 % af D LLC, USA, som  

 komplementar.  

 A Corporation besidder 100 % af ejerandelene i D LLC.
Det danske holdingselskab ejer driftsselskaber i Italien,  

 England, Finland og Mexico.
Holdingselskabet behandles som et selvstændigt  

 skattesubjekt efter såvel dansk som amerikansk skatteret.
Det hollandske  

 kommanditselskab, C C.V., er et såkaldt lukket hollandsk kommanditselskab,  

 der  

 er skattemæssigt transparent efter intern skatteret i Danmark og Holland, men  

 behandles som et selvstændigt skattesubjekt efter amerikansk skatteret efter  

 check-the-box reglerne.
Det hollandske kommanditselskab er registeret med hjemsted hos  

 en advokat i Amsterdam, Holland.
Selskabet har ingen forretningslokaler eller  

 ansatte i Holland.
Selskabets eneste aktiver består af aktierne i det danske  

 holdingselskab samt aktierne i et holdingselskab på Bermuda, som ejer en  

 række  

 andre driftsselskaber i koncernen.
Alle beslutningerne vedrørende  

 aktiebesiddelserne træffes af A Corporation i USA.
C C.V. udgør ikke et fast  

 driftssted i Holland for A Corporation eller D LLC.
 A Corporation agter alene at lade det danske holdingselskab  

 udlodde udbytte, såfremt der ikke bliver udløst dansk udbytteskat for det  

 amerikanske selskab, jf. selskabsskattelovens § 2, stk. 1, litra c.
Det fremgår af sagens oplysninger, at selskabet over for  

 Ligningsrådet har forklaret, at udbytte fra det danske holdingselskab i givet  

 fald vil blive udbetalt til det hollandske kommanditselskab.
A Corporation  

 vil  

 efter de ordinære amerikanske skatteregler ikke være skattepligtig af  

 indtægter, der oppebæres af C C.V. i Holland.
Som udgangspunkt beskattes  

 disse  

 indtægter først i USA, når de udloddes til A Corporation.
På grund af  

 amerikanske regler om CFC-beskatning er der dog i nærværende tilfælde en høj  

 grad af sandsynlighed for, at indtægter i det hollandske kommanditselskab vil  

 blive direkte skattepligtige for A Corporation i USA.
Videre har selskabet forklaret, at såfremt udbytterne udloddes  

 fra C C.V. til A Corporation vil udbytterne efter de ordinære amerikanske  

 skatteregler være skattepligtige i USA.
Dette gælder dog ikke, hvis A  

 Corporation allerede er blevet beskattet af den pågældende indkomst i C C.V.  

 i  

 medfør af den amerikanske CFC-lovgivning.
Ifølge selskabet er det derfor mest  

 sandsynligt, at eventuelle udbytter fra det danske holdingselskab til C C.V.  

 straks vil blive videreudloddet til A Corporation.
Ligningsrådet har som begrundelse for den bindende  

 forhåndsbesked anført, at den aktuelle formulering af bestemmelsen i  

 selskabsskattelovens § 2, stk. 1, litra c, er afgørende, og at det ud fra  

 denne  

 formulering er klart, at skattefritagelsen for udbytter til et udenlandsk  

 moderselskab er betinget af, at udbytteskatten i henhold til en  

 dobbeltbeskatningsoverenskomst skal nedsættes eller frafaldes.
Der er herved  

 blandt andet henvist til følgende uddrag af Skatteministerens svar til  

 Skatteudvalget:
 at et amerikansk moderselskab ikke automatisk kan modtage  

 udbytter fra dets danske datterselskab uden dansk beskatning.
Danmark vil  

 nemlig beskatte udbyttet, hvis det amerikanske selskab ikke er berettiget til  

 fordele efter dobbeltbeskatningsoverenskomsten mellem Danmark og USA, fordi  

 selskabet ikke opfylder betingelserne i overenskomstens artikel om  

 begrænsning  

 af aftalefordele. Videre har Ligningsrådet henvist til, at en kontraherende stat  

 kan nægte at indrømme overenskomstfordele, såfremt betingelserne i artikel 4,  

 stk. 1, litra d, i den dansk-amerikanske dobbeltbeskatningsoverenskomst er  

 opfyldte.
Selskabets repræsentant har over for Landsskatteretten nedlagt  

 påstand om, at selskabet ikke anses for begrænset skattepligtig til Danmark  

 af  

 udbytter fra B A/S, jf. selskabsskattelovens § 2, stk. 1, litra c.
Til støtte  

 for påstanden har repræsentanten gjort gældende, at Ligningsrådet ikke har  

 anvendt de korrekte principper for fortolkningen af den dansk-amerikanske  

 dobbeltbeskatningsoverenskomst.
Repræsentanten har videre anført, at fortolkningen af  

 dobbeltbeskatningsoverenskomster skal ske i overensstemmelse med principperne  

 i  

 Wienerkonventionen om traktatretten.
Wienerkonventionen sondrer mellem  

 primære  

 og sekundære fortolkningsmidler.
Med henvisning til konventionens artikel 31  

 har repræsentanten anført, at OECD modeloverenskomsten med kommentarer og The  

 1996 Unites States Model Income Tax Convention med Technical Explanation må  

 betegnes som sådanne primære fortolkningsmidler, der skal inddrages ved  

 fortolkningen af den dansk-amerikanske dobbeltbeskatningsoverenskomst.
Hertil har repræsentanten anført, at den amerikanske  

 modeloverenskomst følger OECD modeloverenskomsten i de fleste henseender, men  

 at der dog findes særregler vedrørende blandt andet personselskaber, branch  

 profits tax og limitation of benifits.
Formålet med den amerikanske  

 modeloverenskomst og Technical Explanation er at understøtte bilaterale  

 overenskomstforhandlinger, hvorfor Technical Explanation derfor er et vigtigt  

 grundlag til forståelsen af de nævnte særregler i overenskomster, der  

 forhandles på grundlag af den amerikanske modeloverenskomst.
Technical  

 Explanation kan således tages til udtryk for bestemmelsernes sædvanlige  

 betydning, ligesom det som udgangspunkt har været hensigten og formålet med  

 bestemmelserne at bringe disse i overensstemmelse med Technical Explanation.
Derudover har repræsentanten anført, at den dansk-amerikanske  

 dobbeltbeskatningsoverenskomst af 19. august 1999 bygger på den amerikanske  

 modeloverenskomst fra 1996 samt Technical Explanation.
Dette fremgår blandt  

 andet af bemærkningerne til lovforslag L 84 vedrørende forslag til lov om  

 indgåelse af dobbeltbeskatningsoverenskomst mellem Danmark og Amerikas  

 Forenede  

 Stater.
Repræsentanten har desuden henvist til følgende uddrag af TfS  

 1992.291  

 Ø:
Landsretten har ud over det anførte lagt vægt på, at de franske  

 myndigheder efter det oplyste er bekendt med, at denne fortolkning af  

 overenskomsten er i overensstemmelse med langvarig fast administrativ dansk  

 praksis, uden at de har gjort indsigelse derimod  Repræsentanten har ydermere anført, at danske lovforarbejder må  

 betegnes som sekundære fortolkningsmidler, og at der derfor ikke skal lægges  

 vægt herpå, idet sådanne alene skal inddrages i fortolkningen af en  

 folkeretlig  

 traktat, såfremt de viser begge staters opfattelse, jf.
Wienerkonventionens  

 artikel 32. Der er herved endvidere henvist til TfS 2000.426 Ø.
På baggrund  

 heraf har repræsentanten konkluderet, at der ved fortolkningen af den  

 dansk-amerikanske  

 dobbeltbeskatningsoverenskomst hverken skal lægges vægt på de danske  

 bemærkninger til lovforslag L 84 eller den amerikanske rapport, der er  

 udarbejdet i forbindelse med den amerikanske ratifikationsproces.
 Hertil har repræsentanten anført, at henvisninger til Technical  

 Explanation fra tiden før den amerikanske modeloverenskomst fra 1996 blev  

 udarbejdet efter en overenskomsts underskrivelse og alene indgik i den  

 amerikanske ratifikationsproces, hvorfor Technical Explanation tidligere  

 alene  

 havde samme status som danske lovforarbejder i relation til  

 Wienerkonventionen.  

 Ligningsrådet har derfor anvendt forkerte principper, når der i den bindende  

 forhåndsbesked lægges afgørende vægt på en Technical Explanation til den  

 dansk-amerikanske dobbeltbeskatningsaftale af 19. august 1999, der netop  

 først  

 indgik i forbindelse med den amerikanske ratifikationsproces.
 Repræsentanten har herefter bemærket, at ved udbetaling af  

 udbytte fra det danske holdingselskab skal den danske kildeskat nedsættes  

 efter  

 den dansk-amerikanske dobbeltbeskatningsoverenskomst, såfremt følgende  

 betingelser er opfyldt:
A Corporation er omfattet af artikel 1 i overenskomsten, artikel 4, stk. 1, litra d, i overenskomsten ikke finder  

 anvendelse, A Corporation er retmæssig ejer af udbyttet ifølge artikel 10,  

 stk. 2, og at artikel 22 ikke finder anvendelse.
 Repræsentanten har bemærket, at det må lægges til grund, at  

 betingelse nr. 4 er opfyldt, hvorfor der alene skal tages stilling til  

 betingelse nr. 1  3.
 Med hensyn til  

  

 betingelse nr. 1  

  

 har repræsentanten  

 anført, at A Corporation er omfattet af artikel 1 i den dansk-amerikanske  

 dobbeltbeskatningsoverenskomst, idet selskabet er organiseret og registreret  

 som et selskab i USA, hvor det tillige behandles som et selvstændigt  

 skattesubjekt.  

 A Corporation må således anses for hjemmehørende i USA.
Vedrørende  

  

 betingelse nr. 2  

  

 har repræsentanten anført, at  

 bestemmelsen i artikel 4, stk. 1, litra d, er hentet fra den amerikanske  

 modeloverenskomst, hvorfor Technical Explanation udgør et primært  

 fortolkningsmiddel i relation hertil.
Følgende fremgår af Technical  

 Explanation  

 pkt. 60:
Income is  

 derived through a fiscally transparent entity if the  

 entitys participation  

 in the transaction giving rise to income, profit or gain in question is  

 respected after application of any source State anti-abuse principles based  

 on  

 substance over form and similar analyses.
For example, if a partnership with  

 US  

 partners receives income arising in the other Contracting State, that income  

 will be considered to be derived through the partnership by its partners as  

 long as the partnerships participation in the transaction is not  

 disregarded  

 for lack of economic substance.
In such a case, the partners would be  

 considered to be the beneficial owners of the income. Det er således ifølge repræsentanten en klar forudsætning for at  

 artikel 4, stk. 1, litra d, finder anvendelse, at indkomsten faktisk er  

 oppebåret af den transparente enhed.
Hvorvidt dette er tilfældet, skal  

 afgøres  

 efter intern skatteret i kildestaten. Årsagen hertil er, at kildestaten efter  

 artikel 4, stk. 1, litra d, skal give overenskomstbeskyttelse til personer,  

 der  

 ikke er hjemmehørende i en af overenskomststaterne.
Afgørende for kildestatens vurdering skal være any source State  

 anti-abuse principles based on substance over form and similar  

 analyses.  

 Fælles for sådanne normer til bedømmelse af skatteudnyttelse er normalt, at  

 normerne snarere vedrører den konkrete bedømmelse af det ligningsgrundlag,  

 som  

 skatteyderen ønsker skattereglerne anvendt på, end på særlige  

 fortolkningsregler ved anvendelse af det skatteretlige lovgrundlag, jf.
Jan  

 Pedersen, Skatteudnyttelse p. 207. Vurderingen skal derfor ske efter normer,  

 der retter sig mod fastlæggelse af selve det faktum, der skal lægges til  

 grund  

 for den skattemæssige behandling.
Ved fortolkningen af om artikel 4, stk. 1, litra d, finder  

 anvendelse ved udlodning af udbytter fra det danske holdingselskab, skal det  

 derfor ifølge repræsentanten undersøges, om det efter intern dansk skatteret  

 anerkendes, at sådanne udbytter anses for oppebåret af det hollandske  

 kommanditselskab.
Det skal herefter fastlægges, hvem der efter intern dansk  

 skatteret er rette indkomstmodtager af udbytter fra det danske  

 holdingselskab.  

 Afgørende herfor vil være om indkomstgrundlaget / aktierne i det danske  

 holdingselskab  efter intern dansk skatteret skal allokeres til det  

 hollandske  

 kommanditselskab, jf.
Niels Winther-Sørensen, Beskatning af international  

 erhvervsindkomst, p. 308 ff.
Kriterierne for denne allokering er efter både  

 intern dansk skatteret og efter OECD modeloverenskomsten tilknytningen til en  

 erhvervsmæssig virksomhed udøvet af det hollandske kommanditselskab og  

 ledelsens beslutning på dispositionstidspunktet, Niels Winther-Sørensen,  

 Beskatning af international erhvervsindkomst, p. 336 ff.
Repræsentanten har videre anført, at det hollandske  

 kommanditselskab er indregistreret i Holland, men har ikke eget kontor, ingen  

 ansatte, ingen erhvervsvirksomhed og medfører ikke fast driftssted i Holland  

 for A Corporation.
Alle beslutninger vedrørende aktiebesiddelserne bliver  

 truffet af A Corporation i USA.
Det forhold, at ledelsen har valgt at  

 allokere  

 aktierne til det hollandske kommanditselskab skal således ikke respekteres  

 efter intern dansk skatteret, når aktierne ikke har tilknytning til en  

 erhvervsvirksomhed udøvet af kommanditselskabet, jf.
Niels Winther-Sørensen,  

 Beskatning af international erhvervsindkomst, p. 501. Dette følger endvidere  

 af  

 TfS 1989.605 H, hvor et schweizisk kommanditselskabs indtægter i form af  

 blandt  

 andet udbytter fra et schweizisk aktieselskab efter intern dansk skatteret  

 skulle allokeres til de danske selskabsdeltagere i kommanditselskabet frem  

 for  

 det schweiziske kommanditselskab, der formelt ejede aktierne i det  

 schweiziske  

 aktieselskab.
Herefter har repræsentanten konkluderet, at det hollandske  

 kommanditselskab efter dansk skatteret på baggrund af ovenstående ikke skal  

 anerkendes som rette indkomstmodtager af udbytter ved udlodning fra det  

 danske  

 holdingselskab.
Rette indkomstmodtager er derimod A Corporation, hvorfor  

 betingelserne for at bringe artikel 4, stk. 1, litra d, i anvendelse ikke er  

 opfyldte i nærværende tilfælde.
 Med hensyn til  

  

 betingelse nr. 3  

  

 har repræsentanten  

 anført, at det følger af artikel 10, stk. 2, i den dansk-amerikanske  

 dobbeltbeskatningsoverenskomst, at den danske kildeskat af udbytter  

 nedsættes,  

 hvis den retmæssige ejer af udbyttet er hjemmehørende i den anden  

 kontraherende  

 stat.
Sammenfattende har repræsentanten konkluderet, at A Corporation  

 må siges at opfylde betingelserne i selskabsskattelovens § 2, stk. 1, litra  

 c,  

 for at være fritaget for dansk beskatning af udbytter udloddet fra det danske  

 holdingselskab.
Der er herved henvist til, at Danmark ifølge artikel 10, stk.  

 2  

 i den dansk-amerikanske dobbeltbeskatningsoverenskomst er forpligtet til at  

 nedsætte beskatningen af udbytter udloddet af det danske holdingselskab til A  

 Corporation, at dette følger af, at det efter intern dansk skatteret ikke  

 skal  

 anerkendes, at det hollandske kommanditselskab er rette indkomstmodtager af  

 udbytterne, og at aktierne i det danske holdingselskab ikke har tilknytning  

 en  

 erhvervsmæssig virksomhed udøvet af det hollandske kommanditselskab.
Dette er  

 ifølge repræsentanten i overensstemmelse med formålet bag  

 selskabsskattelovens  

 § 2, stk. 1, litra c, som ifølge L 99 af 10. november 2000 var at genindføre  

 udbytteskat for moderselskaber i ikke EU-lande uden dobbeltbeskatningsaftale  

 med Danmark.
 Landsskatteretten skal  

 udtale:
 Det lægges til grund for afgørelsen, at det amerikanske  

 moderselskab (klager) anses for hjemmehørende i USA efter intern amerikansk  

 skattelovgivning, og at det amerikanske moderselskab anses for et  

 selvstændigt  

 skattesubjekt efter interne danske skatteregler, jf. selskabsskattelovens §  

 1,  

 stk. 1.
 Videre lægges det til grund, at udbytte fra det danske  

 holdingselskab af USA vil blive anset for oppebåret af det hollandske  

 kommanditselskab, idet dette selskab efter de amerikanske check-the-box  

 regler  

 anses for et selvstændigt skattesubjekt af USA, samt at nævnte udbytte af  

 Holland og Danmark vil blive anset for oppebåret af de amerikanske selskaber  

 gennem det hollandske kommanditselskab, idet der bortses fra det transparente  

 hollandske kommanditselskab.
I henhold til selskabsskattelovens § 2, stk. 1, litra c, er  

 selskaber efter samme lovs § 1, stk. 1, der har hjemsted i udlandet, som  

 udgangspunkt begrænset skattepligtige af udbytte omfattet af ligningslovens §  

 16 A.
Skattepligten omfatter dog ikke udbytte, der oppebæres af et selskab,  

 der  

 ejer mindst 25 % af aktiekapitalen i det udbyttegivende selskab i en  

 sammenhængende periode på mindst et år, under forudsætning af at beskatningen  

 af udbyttet skal frafaldes eller nedsættes efter for eksempel en  

 dobbeltbeskatningsoverenskomst med den stat, hvor selskabet er hjemmehørende,  

 jf. § 2, stk. 1, litra c, sidste pkt.
 Det lægges til grund som ubestridt, at det amerikanske  

 moderselskab opfylder kravet vedrørende ejerandel i det udbyttegivende danske  

 holdingselskab i den relevante periode.
Selskabsskattelovens § 2, stk. 1, litra c, sidste pkt. er indsat  

 ved lov nr. 282 af 25. april 2001 og har virkning for udbytter, der vedtages  

 udloddet eller udbetales efter den 1. juli 2001. Det følger af forarbejderne  

 til bestemmelsen, at det er Danmark, der skal frafalde eller nedsætte  

 beskatningen af det pågældende udbytte, jf. lovforslag nr.
L 99, 2000/2001.
 Det følger af artikel 4, stk. 1, litra d, i  

 dobbeltbeskatningsoverenskomsten af 19. august 1999 mellem Danmark og USA,  

 jf.  

 bekendtgørelse nr. 13 af 14. april 2000, at en indkomst, fortjeneste eller  

 gevinst, der er oppebåret gennem en enhed, der er skattemæssig transparent i  

 henhold til lovgivningen i den ene af de kontraherende stater, skal anses for  

 at være oppebåret af en person, der er hjemmehørende i en stat, i det omfang  

 denne indkomst, fortjeneste eller gevinst efter skattelovgivningen i en sådan  

 kontraherende stat behandles som indkomst, fortjeneste eller gevinst for en  

 hjemmehørende person.
 Retten finder herefter, at udlodning af udbytte fra det danske  

 holdingselskab i nærværende tilfælde ikke kan anses for oppebåret af en  

 person,  

 der er hjemmehørende i en kontraherende stat i relation til den  

 dansk-amerikanske dobbeltbeskatningsoverenskomst, idet der er tale om udbytte  

 oppebåret gennem en enhed, der anses for skattemæssig transparent efter dansk  

 skattelovgivning, men ikke efter amerikansk skattelovgivning (et såkaldt  

 hybridt selskab), og da udbyttet ikke efter interne skatteregler i en af de  

 kontraherende stater anses for oppebåret i den pågældende stat, jf. artikel  

 4,  

 stk. 1, litra d, i den dansk-amerikanske dobbeltbeskatningsoverenskomst.
 Eftersom det amerikanske moderselskab således ikke kan påberåbe  

 sig overenskomstlempelse i medfør af den dansk-amerikanske  

 dobbeltbeskatningsoverenskomst for det omhandlede udbytte, er Danmark efter  

 selskabsskattelovens § 2, stk. 1, litra c, berettiget til at indeholde  

 kildeskat af udbytte, der udloddes fra det danske holdingselskab i nærværende  

 tilfælde.
 Retten stadfæster derfor Ligningsrådets bindende forhåndsbesked.
