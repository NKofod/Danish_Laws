Cirkulæreskrivelse  

 om aftaler om forældremyndighed der indgås under møder i statsamterne (Til samtlige statsamter, herunder Københavns  

 Overpræsidium) Ved skrivelse af 27. september 2004 orienterede  

 Familiestyrelsen statsamterne om de nye regler om anmeldelse af aftaler om  

 forældremyndighed, der trådte i kraft den 1. oktober 2004. Samtidig  

 fremsendte  

 styrelsen nye blanketter til anmeldelse af aftaler om forældremyndighed.
 Efter § 1, stk. 1, i bekendtgørelse nr. 929 af 14. september  

 2004 om ændring af bekendtgørelse om forældremyndighed og samvær skal disse  

 blanketter benyttes ved anmeldelse af alle aftaler om forældremyndigheden,  

 bortset fra visse aftaler der er indgivet inden den 1. oktober 2004.
 På baggrund af henvendelser fra flere statsamter skal Familiestyrelsen  

 præcisere, at blanketterne også skal anvendes ved anmeldelse af en aftale om  

 forældremyndighed, der sker under et møde i statsamtet, f.eks. under  

 vilkårsforhandling.
Styrelsen har til Indenrigs- og Sundhedsministeriet,  

 EDB-sekretariatet, fremsendt forslag til ændringer i  

 "afkrydsningsmodellen" i relation til de nye regler om anmeldelse  

 af  

 aftaler om forældremyndighed.
Indenrigs- og Sundhedsministeriet,  

 EDB-sekretariatet, vil på sædvanlig vis informere statsamterne om eventuelle  

 ændringer i statsamternes IT-system.
