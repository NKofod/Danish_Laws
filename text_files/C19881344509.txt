(Til samtlige offentlige og private  

 slagtehuse (ikke-eksportautoriserede) I medfør af §§ 7 og 9 i bekendtgørelse nr. 645 af 2. oktober 1987 om  

 slagtning m.v. af hjortedyr og vildt fastsættes følgende bestemmelser for  

 indretning og drift af virksomheder omfattet af § 3 i nævnte bekendtgørelse  

 og for dyrlægekontrol af hjortedyr og af vildt, der tilføres disse  

 virksomheden.
 1. Indretning og drift af § 3-virksomheder.
 1.1. For virksomheder, der modtager hjortedyr og vildt, med undtagelse af  

 fuglevildt, gælder bestemmelserne i den til enhver tid gældende  

 bekendtgørelse om indretning og drift af offentlige og private slagtehuse.
 I tilknytning til en § 3-virksomhed kan Veterinærdirektoratet godkende en  

 slagtebus til brug ved den slagtemæssige behandling.
 1.2. For virksomheder, der modtager fuglevildt, gælder bestemmelserne i  

 det til enhver tid gældende regulativ vedrørende renlighed i autoriserede  

 fjerkræslagterier m.v.
 2. Dyrlægekontrol.
 2.1. Hjortedyr og vildt, med undtagelse af vildsvin og fuglevildt.
 2.1.1. Levende syn.
 Det levende syn foretages i overensstemmelse med bestemmelserne i afsnit  

 2. »Undersøgelse før slagtningen (levende syn)» i  

 Veterinærdirektoratets instruks af 16. september 1987 om udøvelse af  

 kødkontrol.
 Såfremt undersøgelsen foretages på oprindelsesstedet skal det ske i  

 umiddelbar forbindelse med aflivningen, og i så fald kan kendemærkningen af  

 det enkelte dyr foretages efter aflivningen.
 Det levende syn kan også bestå i en besigtigelse af samtlige dyr i  

 flokken, umiddelbart før nedskydningen påbegyndes.
 Dyr, der ved dette levende syn giver anledning til bemærkninger, skal  

 nedskydes i overværelse af dyrlægen og kendemærkes af dyrlægen.
 De øvrige dyr i flokken kan nedskydes uden at dyrlægen er tilstede,  

 såfremt nedskydningen sker samme dag, og ejeren eller dennes repræsentant ved  

 sin underskrift på passersedlen står inde for, at dyrene hidrører fra den  

 synede flok.
 2.1.2. Slagtemæssig behandling.
 Den slagtemæssige behandling skal foretages i et slagtehus eller en  

 slagtebus som nævnt i 1.1.
 Hvis aflivningen sker på oprindelsesstedet skal dyrene transporteres til  

 slagtehuset i uåbnet stand, medmindre den slagtemæssige behandling sker i en  

 godkendt slagtebus.
Dyrene skal ved transport i aflivet tilstand ledsages af en passerseddel  

 udstedt af den dyrlæge, der har foretaget det levende syn.
Til passersedlen  

 anvendes vedlagte form.
K.K. 1916-1988. Yderligere eksemplarer kan  

 fotokopieres eller rekvireres i Veterinærdirektoratet.
 2.1.3. Undersøgelse efter slagtningen (kødkontrol) og bedømmelsen.
 Alle dele af dyrene skal være til stede ved undersøgelsen, og  

 kødkontrollen skal foretages i overensstemmelse med undersøgelsesreglerne for  

 får og geder i Veterinærdirektoratets instruks om udøvelse af kødkontrol, og  

 bedømmelsen foretages i henhold til bilag 1 til instruksen, dog er  

 bedømmelsen ved enhver for for tuberkulose total kassation (TK).
Ved fund af forandringer af tuberkuløs natur skal der, som angivet under  

 1.3 i Veterinærdirektoratets cirkulæreskrivelse af 13. oktober 1980 (K.K.  

 2877-1980) om tuberkulose, straks indsendes materiale til typebestemmelse på  

 Statens Veterinære Serumlaboratorium.
Samtidig skal der foretages  

 indberetning til Veterinærdirektoratet i henhold til punkt 3.3.
 2.1.4. Trikinkontrol.
 Der skal foretages trikinkontrol af de dyrearter, der er omfattet af  

 trikinkontrolbestemmelserne, for tiden bekendtgørelse nr. 469 af 12. august  

 1982 om trikinkontrol med kød af vildsvin og bjørne m.v.
 2.2. Fuglevildt.
 2.2.1. Levende syn.
 Det levende syn skal foretages i overensstemmelse med bestemmelserne i  

 bekendtgørelse nr. 579 af 26. september 1977 af instruks om udøvelse af  

 fjerkrækontrol.
 2.2.2. Undersøgelse efter slagtningen og bedømmelsen.
 Undersøgelsen og bedømmelsen skal foretages i overensstemmelse med de  

 herom fastsatte bestemmelser i ovennævnte bekendtgørelse nr. 579.
 2.3. Vildsvin.
 For vildsvin henvises til bestemmelserne i bekendtgørelse nr. 469 af 12.  

 august 1982 om trikinkontrol med kød af vildsvin og bjørne m.m.
 3. Indberetning.
 3.1. Lederen af en § 3-virksomhed skal føre en slagteprotokol med  

 oplysning om dato, om arten og antallet af slagtedyr samt deres oprindelse.  

 Protokollen skal opbevares på slagtestedet, og den skal til enhver tid være  

 tilgængelig for eftersyn, som den kontrollerende dyrlæge og  

 Veterinærdirektoratet foretager.
3.2. Den kontrollerende dyrlæge skal føre optegnelser over de ved  

 kontrollen forefaldende forretninger.
Uddrag skal efter anmodning indsendes  

 til Veterinærdirektoratet.
 Senest den 10. i følgende måned skal den kontrollerende dyrlæge til  

 Veterinærdirektoratet indsende oplysning om antallet af slagtede hjortedyr og  

 andet vildt og bedømmelsen heraf for slagtningerne i forudgående måned.
 3.3. Samtidig med, at der til Statens Veterinære Serumlaboratorium  

 indsendes materiale af tuberkuløse forandringer til typebestemmelse (jfr.  

 2.1.3), skal der foretages indberetning om fundet til Veterinærdirektoratet  

 med oplysning om dyreart og ca. alder, dyrets oprindelse og oplysninger  

 iøvrigt til belysning af fundet.
 P.V.V.
K.
Hermansen PASSERSEDDEL FOR AFLIVEDE HJORTEDYR.
 Til dyrlægen ved (slagteriets navn): Identitet af besætning og individer:
 Ejers navn og adresse:
 Besætningens adresse:
 Dyreart:
 Antal dyr i flokken:
 Antal dyr, aflivet i dyrlægens påsyn:
 Antal dyr, forventet aflivet senere samme dag: Erklæring:
 1. D.d. har undertegnede dyrlæge foretaget levende syn  

 af ovennævnte hjortedyr med henblik på levering i aflivet stand til  

 slagtemæssig behandling i slagtebus(* 1)/slagtehus (* 1).
 2.1 (* 1) Dyrene er kendemærket med:
2.2 (* 1) Dyrene er undersøgt ved besigtigelse af hele flokken.
De dyr,  

 der herved gav anledning til bemærkninger, er nedskudt i mit påsyn og  

 individuelt kendemærket med:
 Af den resterende flok forventes yderligere ..... dyr nedlagt d.d. uden  

 min tilstedeværelse.
 3. Nedennævnte dyr gav anledning til følgende  

 bemærkninger:
Dyr mærket: Bemærkninger Ifølge ejeren er 1. (* 2) ingen dyr i flokken behandlet med medicin 2. (* 2) dyr behandlet med (medicin):
 Tilbageholdelsestiden er (* 2)/er ikke (* 2) udløbet.
 Passersedlen skal af den kontrollerende dyrlæge opbevares i mindst et år.
 (* 1) Det ikke gældende overstreges.
