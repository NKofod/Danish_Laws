Resumé I august 1992 besøgte jeg Rigshospitalet.
Ledelsen på  

 Rigshospitalet og jeg aftalte da et besøg hos medarbejderne på  

 Distriktspsykiatrisk Center i Møllegade.
Besøget var således ikke et  

 inspektionsbesøg i henhold til § 3, stk. 3, i Instruksen for Folketingets  

 Ombudsmand.
Jeg var interesseret i at tale med Rigshospitalets medarbejdere  

 om  

 deres erfaringer med distriktspsykiatrien.
Den 22. oktober 1993 besøgte jeg medarbejderne på centret i  

 Møllegade sammen med to af mine medarbejdere.
Jeg sendte Københavns Kommune  

 en  

 kopi af følgende redegørelse om besøget.
 Den 6. december 1994 aflagde jeg Rigshospitalet et afsluttende  

 besøg.  

  

 (J. nr. 1987-1626-618).
 Besøg på Distriktspsykiatrisk Center i Møllegade og et  

 afsluttende besøg på Rigshospitalet.
 Den 22. oktober 1993 besøgte  

 jeg medarbejderne på centret i Møllegade sammen med to af mine medarbejdere.  

 Jeg sendte Københavns Kommune en kopi af følgende redegørelse om besøget:
"I.
Besøgets forløb:
 Før besøget i Møllegade havde  

 jeg og mine medarbejdere et kort møde med Rigshospitalets direktør, Chr.  

 Nissen, overlæge Tom Bolwig, oversygeplejerske Merete Baatrup og Per Rønne  

 Nielsen fra Sundhedsministeriet.
Om ombygningen af afdeling O  

 oplyste Rigshospitalet, at tidsplanen stadig holdt.
Man regnede med at kunne  

 tage de nye lokaler i brug i uge 48. Den udvendige elevator vil dog først  

 være  

 klar kort tid efter.
Sengeafsnittene vil således  

 være færdige i uge 48, og man kunne så tage fat på at forbedre ergoterapiens  

 lokaler.
Der skulle endvidere tages stilling til de normeringsmæssige  

 spørgsmål o.a.
 Ombudsmanden bekræftede, at  

 han vil besøge Rigshospitalet igen, når ombygningen er færdig.
Tom Bolwig fortalte om  

 afdeling 0's syn på mulighederne for at hjælpe patienter med psykiske  

 problemer  

 i dag.
Efter Bolwigs og afdelingens opfattelse burde myndighederne afsætte  

 penge til den egentlige  

  

 behandling  

  

 af psykisk syge.
Dette kunne især ske i form af oprettelse af flere  

 sengepladser.  

 Den langsigtede behandling, som de psykiatriske patienter tilbydes i dag, er  

 ikke tilstrækkelig.
Patienterne må udskrives, længe før det er  

 behandlingsmæssigt  

 indikeret.
Afdeling O udskriver således patienter efter gennemsnitlig 16-18  

 dages indlæggelse (ved ombudsmandens besøg på afdeling O i 1989 var  

 indlæggelsestiden  

 gennemsnitligt 23 dage).
For at understrege og  

 illustrere det stigende behov for egentlig behandling nævnte Bolwig en  

 statistik for selvmord blandt skizofrene.
I 1976 var selvmord blandt  

 skizofrene 8 gange højere end i den øvrige befolkning.
I 1993 er selvmord  

 blandt skizofrene 16 gange højere.
 En samfundsmæssig indsats  

 til gavn for psykisk syge skal altid som en del indeholde en forbedring af de  

 langsigtede behandlingsmuligheder - og en indsats på det sociale område må  

 ikke stå alene.
I denne forbindelse blev  

 aftalen med Sct.
Hans Hospital igen berørt.
Tom Bolwig og Merete Baatrup  

 oplyste at gennem de seneste år har den voksenpsykiatriske afdeling haft en  

 gennemsnitlig belægningsprocent på over 100. Et af problemerne har været at  

 en  

 aftale med Københavns Kommune om, at der kunne overflyttes patienter til Sct.  

 Hans Hospital fra Rigshospitalet når der var mere end 40 patienter fra  

 lokalregionen,  

 ikke har været mulig at overholde.
I konsekvens af dette har Københavns  

 Kommune  

 indgået aftale med Rigshospitalet om at psykiatrisk afdeling fra januar 1994  

 yder i alt 18.500 sengedage (heraf de 5.000 som deldøgn) hvilket skulle  

 medføre, at behovet for overflytning af patienter til Sct.
Hans Hospital  

 kunne  

 bringes ned til 2 patienter ugentligt.
Til gengæld for denne  

 produktivitetsøgning  

 er der oprettet et daghospital.
Der er fortsat i begyndelsen af 1994  

 overbelægning som delvis kan forklares med, at der på grund af ombygningen  

 der  

 endnu ikke er færdiggjort først kan åbnes senge i demensafsnittet 1. maj  

 1994.  

 Efter dette tidspunkt regner afdelingsledelsen med at den uhensigtsmæssige  

 overbelægning vil kunne ophøre.
II.
Distriktspsykiatrisk Center i Møllegade:
 I Møllegade var følgende  

 medarbejdere fra klinikken til stede: overlæge Uffe Juul Povlsen, psykolog  

 Elisabeth Blum, distriktssygeplejerske Henriette Brauer, ergoterapeut Annette  

 Sahl og arbejdskonsulent Jørn Finn Nielsen.
 Om klinikken og dens arbejde  

 oplyste medarbejderne bl.a. følgende:
Møllegade indgår i Københavns  

 Kommunes psykiatriplan.
I 1987 planlagde myndighederne 12  

 distriktspsykiatriske centre med et par og tyve medarbejdere for hvert  

 center.  

 Der er indtil 1993 oprettet i alt 4 centre, hvoraf det ene er et  

 dobbeltcenter  

 oprettet i 1992 med i alt 30 medarbejdere.
Møllegade der som det fjerde  

 center startede den 1. marts 1993, har tilknyttet 15 medarbejdere.
Ifølge den  

 reviderede psykiatriplan for Københavns Kommune af 1993 vil det ene af de  

 oprindeligt oprettede centre blive omdannet til et dobbeltcenter fra januar  

 1994. I 1994 vil der yderligere blive oprettet et femte center og evt. et  

 sjette.
De øvrige bydele vil få styrket den distriktspsykiatriske sygepleje.
Møllegade har Indre Nørrebro  

 som optageområde.
Indre Nørrebro er et område med mange enlige, mange ledige,  

 mange fremmede statsborgere og mange unge.
Der er boligproblemer, og mange  

 sociale problemer.
Møllegade har med andre ord et optageområde, der er mærket  

 af mange psykiske og sociale problemer - hvor svært belastet området måske  

 egentlig er, vidste man ikke endnu.
Siden starten i marts har centret haft  

 kontakt med ca. 200 personer.
Centret har et udpræget  

 tværfagligt samarbejde.
Centret har som det første en arbejdsmarkedskonsulent  

 blandt sine medarbejdere.
Konsulenten hjælper med at finde løsninger til at  

 genplacere patienter på arbejdsmarkedet, herunder at planlægge og iværksætte  

 en eventuel revalideringsproces.
Målet er at styrke de  

 psykiske vækstbetingelser i eget miljø med et minimum af indgreb.
Centret kan  

 tilbyde ambulant behandling, og straks efter kontakten med brugeren af  

 centret  

 lægges en behandlingsplan, som sendes til praktiserende læge.
Der findes  

 endvidere et dagcenter, som især kan tilbyde rekreative aktiviteter og  

 aktiviteter  

 med særlige behandlingsmæssige og jeg-styrkende formål.
Målgruppen er patienter med  

 de svære psykiske lidelser - psykoserne.
Af patienter, som møder i centret  

 første gang, er ca.:
17% henvist fra egen læge 28% fra afdeling O 33% kommet på eget initiativ 11% fra andre institutioner og 10% henvist fra  

 socialforvaltningen.
Patienter med lettere  

 psykiske lidelser og misbrugere henvises til andre institutioner.
De senil  

 demente patienter er således ikke blandt de distriktspsykiatriske centres  

 målgruppe der henvises til dagcentre i området.
I et system, hvor  

 distriktspsykiatrien skal være opsøgende og forbundet med det nære miljø, må  

 der vises særlig interesse for spørgsmålet om, hvorvidt visse  

 grupper/patienter falder igennem eller uden for systemets masker.
På mødet  

 blev  

 i denne sammenhæng to særlige grupper diskuteret - de gamle og de unge.
Psykiatriplanen for 1993  

 indeholder ikke længere de to gerontopsykiatriske afdelinger, som oprindeligt  

 var tænkt oprettet på Rigshospitalet og Kommunehospitalet.
Sygehussektoren  

 kan efter afdeling O's opfattelse ikke tilbyde gerontopsykiatriske patienter  

 behandling - kun midlertidig opbevaring - og generelt har denne patientgruppe  

 større behov for behandling end den, der tilbydes i øjeblikket.
Om de unges  

 situation var det centrets opfattelse, at man havde en række relevante  

 muligheder og tilbud.
Det var dog opfattelsen, at et meget stort behov ville  

 vise sig i tiden fremover, og man frygtede, at de afsatte resurser var for  

 få.
Centret havde ikke haft behov  

 for at tvangsindlægge patienter.
Det blev nævnt, at centret på grund af  

 psykiatrilovens bestemmelse i § 7 ikke har mulighed for at tvangsindlægge på  

 Rigshospitalets afdeling O, som er centrets stamafdeling.
Møllegade kan  

 derimod foranledige tvangsindlæggelse på andre hospitaler, f.eks.
Bispebjerg  

 hospital, uden at komme i konflikt med psykiatrilovens bestemmelser.
Det  

 opfattes som en ulempe, at Møllegade må bede den praktiserende læge  

 foranstalte tvangsindlæggelse, dersom indlæggelse skal ske med tvang direkte  

 på Rigshospitalet." I oktober 1993 forventede  

 Rigshospitalet at sengeafsnittene ville være færdige i uge 48 af 1993, og jeg  

 gentog ved den lejlighed mit ønske om at aflægge Rigshospitalet et besøg når  

 projektet nærmede sig sin afslutning.
Det afsluttende besøg fandt sted den 6.  

 december 1994.
 Inden rundvisningen fik jeg  

 en kort orientering om projektets forløb - herunder om de voldgiftssager som  

 havde nødvendiggjort en forskydning i den oprindelige tidsplan.
Man var nu begyndt på  

 udgravningen til den udvendige elevator som forventedes færdig ved  

 årsskiftet.  

 Afdeling O`s facader er pudset op og nymalede.
Haveanlægget bliver sat i  

 stand  

 til foråret.
 Jeg blev vist rundt på  

 afdeling 6201 og 6231.
Renoveringen var tydeligvis  

 ved at være tilendebragt og med et godt resultat.
Afdeling O fremstår nu som  

 velholdt, lys og velindrettet.
 Personalet er meget tilfredse  

 med de nye omgivelser, og patienternes forhold er absolut forbedret.
 Efter rundvisningen meddelte  

 jeg Rigshospitalets ledelse at mine inspektioner hermed var afsluttet.
NOTER: (*1) Jf.
FOB 1988, s.  

 201, FOB 1989, s. 316 og FOB 1993, s. 10.
