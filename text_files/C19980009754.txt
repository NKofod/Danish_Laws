(Til samtlige kommuner og amtskommuner) En række kommuner og Landsforeningen til Støtte af Sent Udviklede har  

 gjort opmærksom på et problem i forbindelse med tilbud til sent udviklede.  

 Der er tale om tilbud, hvor sent udviklede som led i revalidering - typisk  

 forrevalidering - bor på uddannelsesstedet eller i tilknytning hertil.
Problemet går ud på, at efter den 1. juli 1998 f.s.v. udgifter efter  

 aktivloven ikke er den fornødne hjemmel til, at kommuner, der benytter tilbud  

 i en anden kommune, kan betale for de udgifter, der er ved at bruge et sådant  

 tilbud til en af deres unge.
Det hænger sammen med, at bistandslovens § 11 om  

 mellemkommunal refusion ikke er ført videre for udgifter efter lov om aktiv  

 socialpolitik.
Disse tilbud til sent udviklede, der en kombination af boliger og  

 undervisning, er imidlertid ikke typiske i forhold til aktivloven.
Men det  

 har ikke været tilsigtet, at kommunerne skulle afskæres fra at benytte  

 sådanne konkrete tilbud i andre kommuner.
 Socialministeriet vil derfor udarbejde et lovforslag, som giver den  

 enkelte kommune mulighed for konkret at aftale, at den vil dække den  

 kommunale del af udgifterne efter aktivloven, uanset at den pågældende  

 person, som skal have hjælpen, flytter til en anden kommune.
 Med forslaget bliver hjemlen til at indgå aftaler generel, dvs. at den vil  

 kunne anvendes til andre tilbud uden for kommunen, fx i forbindelse med  

 midlertidige ophold i en boform efter servicelovens § 94 ( forsorgshjem,  

 herberger, krisecentre m.v.).
Muligheden for at træffe aftale for udgifter efter lov om aktiv  

 socialpolitik kommer herved til at svare til de muligheder, som kommunerne  

 har efter § 128, stk. 3 og 4, i serviceloven.
Det betyder fx, at det skal  

 fastsættes i aftalen, hvor længe den skal gælde, og at uenighed om sådanne  

 aftaler ikke kan ikke indbringes for anden administrativ myndighed.
 Et udkast til lovforslag vil blive sendt til høring i nærmeste fremtid med  

 henblik på, at det kan fremsættes straks, når Folketinget åbner i oktober.
 Lovforslaget vil blive udarbejdet således, at muligheden for at indgå  

 aftaler gælder fra 1. juli 1998, hvor lov om aktiv socialpolitik træder i  

 kraft.
 Socialministeriet skal gøre opmærksom på, at den planlagte adgang til at  

 indgå aftaler i realiteten svarer til kommunernes praksis efter  

 bistandsloven, idet det er sædvanligt, at kommunerne i de konkrete tilfælde  

 giver »refusionstilsagn«.
Socialministeriet skal efter aftale med Kommunernes Landsforening opfordre  

 til, at der mellem kommunerne træffes aftaler, der sikrer, at de tilbud, som  

 er etableret med hensyn til elever på disse skoler, kan fortsætte.
Med det  

 planlagte lovforslag er der således ingen grund til at ændre på de tilbud,  

 som kommunerne har etableret med henblik på at give sent udviklede relevante  

 tilbud, der ligger uden for kommunens egne grænser.
Socialministeriet skal i denne forbindelse også gøre opmærksom på, at det  

 følger af allerede gældende regler, at det ikke er i alle tilfælde af  

 midlertidig ophold uden for opholdskommunen, at administrationen og den  

 økonomiske forpligtelse for mere vedvarende kontantydelser overgår til den  

 nye midlertidige opholdskommune.
Der henvises herved til punkt 86 i  

 vejledningen om lov om retssikkerhed og administration på det sociale område,  

 hvor der som eksempler er nævnt højskoleophold, behandlingsinstitution.
Efter  

 Socialministeriets opfattelse må tilsvarende gælde for fx midlertidige ophold  

 på tilbud for sent udviklede.
Vi skal også gøre opmærksom på, at retssikkerhedsloven bygger på en  

 forudsætning om, at kommuner og amtskommuner i særlige tilfælde kan aftale en  

 anden opgavevaretagelse i forhold til den enkelte borger, hvis det er  

 hensigtsmæssigt.
Denne mulighed omfatter imidlertid kun  

 handlekommuneforpligtelsen, og derfor er der brug for en formel hjemmel til  

 at indgå økonomiske aftaler.
