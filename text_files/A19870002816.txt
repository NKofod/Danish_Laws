Tekstanmærkning nr. 3, 50, 52, 54 og 56-61 til § 28 i Finansloven for  

 1987 Til § 28. Arbejdsministeriet.
 Dispositionsrammer m.v.
 Nr. 3. ad 20.02.62.05.
 Arbejdsministeren bemyndiges til at overføre tilskudsbeløb, hvorom  

 arbejdsmarkedsnævnene har givet tilsagn, og som ikke er kommet til udbetaling  

 i det finansår, hvori de er bevilget, til udbetaling i det følgende finansår.
 Andre bestemmelser.
 Nr. 50. ad 01.02. Driftsudgifter.
 Af kontoen kan ydes vederlag til tjenestemænd for foredragsvirksomhed og  

 for varetagelse af hvervet som kursusleder og kursussekretær ved de af  

 arbejdsdirektoratet foranstaltede kurser.
 Nr. 51. ad 01.02.54.01.
 Arbejdsministeren bemyndiges til af statskassen at udrede erstatning efter  

 arbejdsskadeforsikringslovens regler til skoleelever og andre  

 vejledningssøgende ved tilskadekomst i forbindelse med ophold i  

 erhvervspraktik og andre arrangementer, hvor erhvervsorientering er et  

 væsentligt formål, samt at yde erstatning for skader, som de  

 vejledningssøgende måtte forvolde under praktikophold eller i forbindelse med  

 tilsvarende arrangementer, og som de efter almindelige erstatningsregler kan  

 drages til ansvar for.
 Ordningen administreres af arbejdsdirektoratet.
 Nr. 52. ad 01.04. Driftsudgifter.
 Af kontoen kan ydes vederlag til tjenestemænd for foredrags- og  

 kursusvirksomhed ved arbejdstilsynets kurser.
 Nr. 54. ad 02.31.52.05.
Arbejdsministeren bemyndiges til af kontoen at yde deltagere i  

 længerevarende specialarbejderuddannelsesforløb en godtgørelse i  

 praktikperioder, der godkendes som et led i et samlet uddannelsesforløb,  

 svarende til den støtte pr. time, som fastsættes i henhold til § 2, stk. 2, i  

 lov om arbejdstilbud til ledige, jfr.
LB 347 1984.
 Nr. 56. ad 02.13.52.01.
Statens pligt til at ansætte langtidsledige i henhold til L 277 1981  

 fastsættes til 10 pct. af de langtidsledige, der inden for hvert amt får  

 arbejde efter loven.
Herudover kan staten ansætte langtidsledige i henhold  

 til loven på vilkår, at bopælskommunen betaler den fulde lønudgift og  

 tilsvarende modtager statens tilskud i form af genoptræningsydelsen.
 Nr. 57. ad 20.02.62.05.
 Af den under 20.02.62.05. givne bevilling kan der i finansåret anvendes  

 indtil 500.000 kr. til foranstaltninger med henblik på fremme af  

 vinterbeskæftigelsen, herunder til konsulentvirksomhed og propaganda.
 Nr. 58. ad 02.14.52.02. og 02.15.52.01.
Arbejdsministeren bemyndiges til at overføre midler fra 02.15.52.01.  

 Beskæftigelsesmuligheder for unge til 02.14.52.02. Jobskabelse i den private  

 sektor til opfyldelse af retsforpligtelser i form af allerede givne tilsagn  

 om tilskud.
Bemyndigelsen vil blive anvendt i det omfang, de nævnte  

 retsforpligtelser ikke kan dækkes ved genbevilling af uforbrugte beløb på  

 finansloven for 1986, 02.14.52.02. Jobskabelse i den private sektor.
 Nr. 59. ad 02.31.52.01. og 02.
 Arbejdsministeren bemyndiges til at godkende, at de selvejende  

 specialarbejderskoler kan afholde udgifter til kursisters indlogering i  

 stedet for at yde kursisterne logitilskud.
 Nr. 60. ad 01.01.53.03.
 Arbejdsministeren bemyndiges til at yde tilskud til projekter m.v., der  

 iværksættes af departementet, eller direktoraterne eller under  

 ministerområdet iøvrigt.
 Nr. 61. ad 01.99.38.02.
 Arbejdsministeren bemyndiges til at fremme initiativer og projekter inden  

 for arbejdsministeriets område, som ønskes iværksat i finansårets løb (særlig  

 inden for arbejdstilsynets, arbejdsformidlingens,  

 arbejdsmarkedsuddannelsernes eller arbejdsløshedsforsikringens område):
 Projekter m.v. over 3 mill. kr. vil særskilt blive forelagt for  

 finansudvalget.
Givet på Amalienborg, den 19. december  

 1986 Under Vor Kongelige Hånd og Segl MARGRETHE R.
