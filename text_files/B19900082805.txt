I medfør af § 12 i lov om forsvarets personel, jf. lovbekendtgørelse nr. 822 af 8. december 1986, og § 16 i lov nr. 231 af 26. maj 1982 om hjemmeværnet fastsættes:
Fastsættelse af tjenestepligt § 1.  Denne bekendtgørelse omfatter militært og civilt  

 personel ansat inden for Forsvarschefens, Generalauditørens,  

 Hjemmeværnsledelsens, Chefen for Forsvarets Efterretningstjenestes,  

 Direktøren for Forsvarets Bygningstjenestes og Direktøren for Forsvarets  

 Oplysnings- og Velfærdstjenestes myndighedsområder uanset personellets  

 ansættelsesform.
 Stk. 2.  Bestemmelserne er tillige vejledende for civilt  

 personel ansat i Forsvarsministeriets departement, Forsvarsministeriets  

 Regnskabssekretariat, Christianiasekretariatet, Statens Konfektion og  

 Farvandsvæsenet, idet fastsættelse af tjenestepligt vil ske under iagttagelse  

 af eventuel rammeaftale indgået mellem Finansministeriet og vedkommende  

 centralorganisation.
 § 2.  Personel, der er indforstået med at gennemgå  

 uddannelse, hvor omkostningerne afholdes af forsvaret, skal, inden  

 uddannelsen påbegyndes, påtage sig tjenestepligt i forsvaret.
 Stk. 2.  Tjenestepligtens længde fastsættes på grundlag  

 af længden af den pågældende uddannelse og de dermed forbundne omkostninger  

 og fastsættes for samme eller sammenlignelige uddannelser ens for alle  

 ansatte.
 Stk. 3.  Forsvarschefen bemyndiges til inden for eget  

 område og efter forhandling med de berørte personelorganisationer at  

 fastsætte generelle og specielle bestemmelser for varigheden af den med den  

 enkelte uddannelse forbundne tjenestepligt, jf. stk. 2. Disse bestemmelser er  

 vejledende for øvrige i § 1 anførte myndighedsområder.
 Stk. 4.  Tjenestepligten omfatter uddannelsestiden og en  

 periode efter endt uddannelse.
Stk. 5.  Gennemgås flere uddannelser med tilknyttet  

 tjenestepligt sker der ikke sammenlægning af tjenestepligtsperioderne, men  

 disse afvikles sideløbende.
Den senest udløbende tjenestepligtsperiode vil i  

 sådanne tilfælde være afgørende for tjenestepligtens ophør.
 Stk. 6.  En tjenestepligt bortfalder normalt, hvis den  

 ansatte ikke senest 1 år efter uddannelsens afslutning bliver beskæftiget med  

 arbejde, hvortil den pågældende uddannelse er relevant.
 Stk. 7.  En evnetuel resterende tjenestepligtsperiode  

 bortfalder ved afsked på grund af alder og helbredsbetinget utjenstdygtighed  

 eller ved det fyldte 60. år.
§ 3.  Det påhviler de i § 1 nævnte myndigheder at  

 sikre, at en ansat, der er indforstået med at gennemgå en uddannelse med  

 tilknyttet tjenestepligt, inden påbegyndelse af uddannelsen underskriver en  

 tjenestepligtserklæring.
Tjenestepligtserklæringen skal indeholde oplysning  

 om, Stk. 2.  Ved beregning af uddannelsens varighed og af  

 løn i uddannelsestiden indgår alene den del af den normale tjenestetid, der  

 anvendes til uddannelsen.
Afbrydelse af tjenestepligtsperioden § 4.  Afbrydes tjenestepligtsperioden af årsager, der  

 kan tilregnes den ansatte, er denne forpligtet til helt eller delvis at  

 tilbagebetale løn i uddannelsesperioden og eventuelle øvrige  

 uddannelsesomkostninger i overensstemmelse med reglerne i § 5.
Stk. 2.  Afbrydes tjenestepligtsperioden på grund af  

 barsels-, adoptions- eller værne-pligtsorlov eller på grund af benyttelse af  

 retten til tjenestefrihed uden løn til nærmere afgrænsede formål, jf.  

 Kundgørelse for Forsvaret B. 4-16, udskydes tjenestepligten til afholdelse  

 efter orloven/tjenestefriheden.
Hvis orloven/tjenestefriheden bevirker, at en  

 påbegyndt uddannelse ikke kan færdiggøres, bortfalder  

 tilbagebetalingspligten.
 Stk. 3.  Ved afbrydelse af tjenestepligten af  

 disciplinære årsager (afskedigelse) indtræder tilbagebetalingspligten alene,  

 hvis der er grund til at antage, at den ansatte gennem det disciplinære  

 forhold har ønsket at frigøre sig fra tjenestepligten.
 Stk. 4.  Afbrydes tjenestepligtsperioden af årsager, der  

 ikke kan tilregnes den ansatte, herunder sygdom dokumenteret ved lægeattest  

 og manglende egnethed til at gennemføre den omhandlede uddannelse eller til  

 at bestride den tjeneste, hvortil uddannelsen er relevant, bortfalder  

 tilbagebetalingspligten.
Fastsættelse og tilbagebetaling af  

 uddannelsesomkostninger § 5.  De uddannelsesomkostninger, som danner grundlag  

 for tjenestepligten, er følgende:
 Stk. 2.  Det faktiske erstatningsbeløb kan ikke  

 overstige det på tjenestepligtserklæringen anførte maksimumsbeløb, jf. § 3,  

 stk. 1, 5).
 § 6.  I tilfælde, hvor uddannelsen afbrydes, eller  

 hvor tjenestepligten ikke opfyldes, jf. § 4, stk. 1, gennemføres  

 tilbagebetalingspligten således:
 Stk. 2.  Ved afbrydelse af uddannelsen inden for den  

 første trediedel af uddannelsestiden - dog maksimalt inden for de første 13  

 uger - bortfalder såvel tjenestepligten som tilbagebetalingspligten.
 Stk. 3.  Såfremt særlige omstændigheder foreligger, kan  

 tjenestepligten eller tilbagebetalingen af de med uddannelsen forbundne  

 omkostninger nedsættes eller bortfalde.
 Stk. 4.  Bestemmelse om nedsættelse/bortfald kan træffes  

 af de i § 1 nævnte myndigheder eller de myndigheder, der af disse bemyndiges  

 hertil.
 § 7.  Tilbagebetaling af uddannelsesomkostninger kan  

 ske med et fast beløb pr. måned, normalt over en periode svarende til den  

 ikke opfyldte tjenestepligtsperiode.
 Stk. 2.  Eventuelle tilbagebetalingsordninger  

 tilrettelægges i overensstemmelse med de i Kundgørelse for Forsvaret B. 5-26  

 fastsatte retningslinier.
Ikrafttræden § 8.  Bekendtgørelsen træder i kraft den 1. januar  

 1991 og har virkning for uddannelser, der påbegyndes fra denne dato.
 Stk. 2.  Kundgørelse for Forsvaret B. 28-1983, pkt. 2 og  

 3, med bilag ophæves.
