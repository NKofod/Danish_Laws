Fremsat den 13. oktober 2005 af  

 Kristen Touborg (SF),  

 Anne Baastrup (SF) og Ole Sohn (SF) Forslag til folketingsbeslutning om  

 mistillidsvotum til borgmestre Folketinget opfordrer regeringen til snarest og senest den 1.  

 januar 2006 at fremsætte lovforslag, der muliggør, at en borgmester kan  

 fratages sin funktion, hvis et kvalificeret flertal i kommunalbestyrelsen på  

 2/3 af kommunalbestyrelsens medlemmer mener, at borgmesteren har vist sig  

 uegnet til at varetage funktionen som den øverste administrative chef.
 Kommunalbestyrelsen kan herefter ved flertalsvalg vælge en ny  

 borgmester blandt sine medlemmer.
Bemærkninger til forslaget Beslutningsforslaget er  

 en uændret genfremsættelse af beslutningsforslag nr.
B 24 fra folketingsåret  

 1997-98, 2. samling (se Folketingstidende 1997-98, 2. samling,  

 forhandlingerne  

 side 602 og 2094, tillæg A side 1422 og 1423 og tillæg B side 289),  

 beslutningsforslag nr.
B 113 fra folketingsåret 1998-99 (se Folketingstidende  

 1998-99, forhandlingerne side 6547 og tillæg A side 5272 og 5274) og  

 beslutningsforslag  

 nr.
B 73 fra folketingsåret 2001-02, 2. samling (se Folketingstidende  

 2001-02,  

 2.samling, forhandlingerne side 5345 og tillæg A side 2918 og 2919). Når SF  

 genfremsætter forslaget på ny, er det, fordi der har været eksempler på,  

 at  

 borgmestre, uden at det øvrige byråd kan gøre noget, totalt ansvarsfrit kan  

 forvalte deres administrative rolle, som de vil.  I den forbindelse  

 behøver man blot at henvise til Brixtoftesagen fra  

 Farum Kommune.
 SF mener, at det bør være muligt for et byråd at give en  

 borgmester et mistillidsvotum med den konsekvens, at borgmesteren trækker sig  

 fra posten.
 Dette er ikke muligt i  

 dag, idet valgene af formand og næstformand for kommunalbestyrelsen er  

 gældende  

 for kommunalbestyrelsens funktionsperiode, dvs. 4 år, jf. § 6,  

 stk.  6,  

 i lov om kommunernes styrelse.
 Såfremt borgmesteren vægrer sig ved at udføre en opgave, som er  

 pålagt borgmesteren ved lov om kommunernes styrelse eller kommunens  

 styrelsesvedtægt, kan kommunalbestyrelsen udpege et af sine medlemmer til at  

 varetage den pågældende opgave.
Ved grov eller gentagen vægring mod at udføre en sådan opgave,  

 som er pålagt borgmesteren, kan kommunalbestyrelsen beslutte at udpege et af  

 sine medlemmer til at fungere som formand indtil videre.
Beslutningen træder  

 først  

 i kraft, når den er stadfæstet af indenrigsministeren, jf. § 66 i lov om  

 kommunernes styrelse.
Derimod er det stort set umuligt for en kommunalbestyrelse at  

 afsætte en borgmester.
En borgmester er derved »fredet« i 4 år.
 Efter SFs opfattelse strider dette mod al demokratisk  

 virksomhed og er direkte i modstrid med folkestyrets ånd.
 Bestemmelsen om, at borgmesteren ikke kan afsættes, skyldes  

 angiveligt, at det ikke vil være hensigtsmæssigt, hvis borgmesteren udskiftes  

 i  

 tide og utide.
 Udvalgsformænd kan imidlertid afsættes af et flertal i udvalget,  

 men dette sker uhyre sjældent.
 Til forskel fra en udvalgsformand har en borgmester ud over en  

 politisk rolle også en administrativ rolle.
SF mener, at hvis en borgmester er uegnet til denne  

 administrative rolle, skal det være muligt at afsætte borgmesteren.
For at  

 sikre, at denne beslutning tages på så bredt et grundlag som muligt,  

 foreslås,  

 at beslutningen kun kan træffes med et kvalificeret flertal, nemlig på mindst  

 2/3 af kommunalbestyrelsens medlemmer.
 I forbindelse med at den vedtagne kommunalreform gennemføres,  

 skal regionsformændene omfattes af et lignende regelsæt.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om mistillidsvotum til borgmestre.
(Beslutningsforslag nr.
B 10).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
