Cirkulære Almindelige bemærkninger Bemærkninger til de enkelte paragraffer Hovedaftale Dækningsområde Samarbejde og organisationsfrihed Ledelsesretten Overenskomstindgåelse Fredspligt Arbejdsstandsning Mægling og voldgift Afskedigelse Afskedigelse af tillidsrepræsentanter Overenskomstbrud Optagelse og udmeldelse Ikrafttræden og opsigelse Bilag 1. Finansministeriet og STK har indgået vedlagte  

 hovedaftale, som omfatter alle, der er ansat efter en overenskomst indgået  

 med en eller flere af de organisationer, der er medlem af  

 overenskomstsektionen i STK.
 Overenskomst for hospitalspædagoger i statens tjeneste og overenskomst  

 vedrørende ansættelsesforholdene for sygehjælpere og sygehjælperelever i  

 staten er undtaget fra denne hovedaftale.
 Fortegnelse over de pt. værende medlemsorganisationer er optrykt som bilag  

 1. I øvrigt henvises til personaleadministrativ Vejledning, bilag 2.3, som  

 løbende vil blive a'jourført.
Almindelige bemærkninger 2. Med denne hovedaftale er der skabt et nyt, ensartet  

 regelsæt, der gælder alle nuværende og fremtidige medlemmer af STK's  

 overenskomstsektion.
 Ved hovedaftalens ikrafttrædelse bortfalder enhver bestemmelse i de af  

 hovedaftalen omfattede overenskomster, protokollater, cirkulærer mv., for så  

 vidt angår forhold, der er reguleret i denne hovedaftale, jf. § 12, stk. 2.  

 Således bortfalder aftale mellem Finansministeriet og CO-STAT om  

 afskedigelsesregler for ansatte i henhold til overenskomster mellem staten og  

 organisationer, tilsluttet CO-STAT, hovedaftalen af 19. december 1978 mellem  

 Finansministeriet og Handels- og Kontorfunktionærernes Forbund i Danmark, de  

 i en række overenskomster eksisterende henvisninger til hovedaftalen mellem  

 Dansk Arbejdsgiverforening og Landsorganisationen i Danmark af 1973 med  

 senere ændringer samt øvrige varianter.
 Endvidere kan bestemmelser i hovedaftalen erstatte konkrete  

 overenskomstbestemmelser f. eks. vedrørende procedure for afskedigelse af  

 medarbejdere og tillidsrepræsentanter, jf. nedenfor under pkt. 7.
 Af særlig relevans for ministerier og styrelser er følgende regler:
- bestemmelser om fremgangsmåde ved varsling om lovlig arbejdsstandsning,  

 § 5, - medarbejderes beskyttelse mod urimelige afskedigelser, § 8.
 - afskedigelse af tillidsrepræsentanter, begrundet i tvingende årsager, §  

 9.
 På baggrund af flere arbejdsretsdomme for brud på CO-STAT's  

 afskedigelsesregler, hvorved statslige arbejdsgivere er blevet pålagt at  

 betale bod, anbefales det, at man nøje gennemlæser bestemmelserne om  

 afskedigelse af arbejdstagere (jf. pkt. 5) og afskedigelse af  

 tillidsrepræsentanter (jf. pkt. 6), særligt med henblik på bestemmelser om  

 tidsfrister og krav om underretning af den ansattes organisation.
 Med henblik på at lette proceduren omkring afskedigelser er endvidere  

 bilagt en checkliste (jf. bilag 2 og 3), som bør gennemgås forinden der  

 foretages afskedigelse.
Bemærkninger til de enkelte bestemmelser 3. ad § 2 om ledelsesretten Formuleringen indebærer ikke noget indgreb i ledelsesretten, således som  

 denne er fastlagt bl. a. ved afgørelser fra Arbejdsretten og fra de faglige  

 voldgiftsretter, men det understreges, at ledelsesretten skal udøves i  

 overensstemmelse med de kollektive overenskomster og med reglerne om  

 samarbejdsudvalg.
4. ad § 3 om forhandlingsretten Formuleringen indebærer ikke nogen indskrænkning i den eksisterende  

 forhandlingsadgang for de enkelte medlemsorganisationer.
 For så vidt angår spørgsmål, der forhandles i de enkelte ministerier og  

 institutioner, skal Finansministeriet henstille, at STK's  

 medlemsorganisationer opnår samme forhandlingsadgang som tjenestemændenes  

 organisationer på områder, der er fælles for de to grupper af ansatte.
5. ad § 8 om afskedigelse ad stk. 1 Formuleringen indebærer en begrænsning i ansættelsesmyndighedens ret til  

 frit at afskedige en medarbejder, idet urimelige afskedigelser ikke må finde  

 sted. 2. led sætter snævre tidsfrister for behandling af sager om påståede  

 urimelige afskedigelser.
ad § 8, stk. 2 Opsigelse skal meddeles skriftligt, og i medfør af lov om offentlighed i  

 forvaltningen skal der gives en begrundelse.
 Ad 2. punktum:
Bemærk krav om meddelelse til organisationen! Meddelelse skal gives til den enkelte medlemsorganisations hovedkontor  

 (jf. bilag 1).
 Ansættelsesmyndigheden skal ved orientering til organisationen anføre  

 sådanne oplysninger om de forhold, der ligger til grund for opsigelsen, at  

 det bliver muligt for organisationen at bedømme dennes rimelighed.
6. ad § 9 om afskedigelse af tillidsrepræsentanter Hovedaftalens bestemmelser om tillidsrepræsentanter og disses suppleanter  

 skal ses i sammenhæng med bestemmelser, der måtte være i den for området  

 gældende overenskomst.
Bestemmelserne gælder både tillidsrepræsentanter,  

 suppleanter, sikkerhedsrepræsentanter og andre med særlig beskyttelse.
ad § 9, stk. 2 En tillidsrepræsentant er beskyttet ikke alene imod urimelig afskedigelse,  

 men i det videre omfang som begrebet »tvingende årsag« i  

 retspraksis afgrænses til.
Således vil tillidsrepræsentanten i tilfælde af  

 arbejdsmangel ikke kunne afskediges som den første, men dog heller ikke  

 nødvendigvis som den sidste.
ad § 9 stk. 3 Bemærk krav om forhandling forud for afskedigelse! ad § 9, stk. 4 At arbejdsforholdet i varselsperioden ikke kan afbrydes, før vedkommendes  

 organisation har fået lejlighed til at prøve berettigelsen ved fagretlig  

 behandling, ændrer ikke ved, at der efter praksis fortsat i særlige tilfælde  

 kan være mulighed for at bortvise en tillidsrepræsentant, f. eks. i  

 forbindelse med grov og provokerende arbejdsvægring, medvirken til  

 overenskomstbrud eller egentlig kriminelle handlinger.
7. ad § 12, stk. 2 om ikrafttrædelse Se bemærkninger under punkt 2 (almindelige bemærkninger).
 Parterne er enige om, at formuleringen af § 12, stk. 2, f.eks. med hensyn  

 til afskedigelse af en tillidsrepræsentant, indebærer følgende: En eventuel  

 bestemmelse om forhandling med organisationen forinden afskedigelse  

 bortfalder og erstattes af hovedaftalens § 9, stk. 3, medens en eventuel  

 bestemmelse om forlænget afskedigelsesvarsel for tillidsrepræsentanter vil  

 bestå uændret, da dette forhold ikke reguleres i denne hovedaftale.
Finansministeriet Administrations- og Personaledepartementet Den 20. juni 1988 P.
M.
V.
E.
B.
Hanne Josephsen Hovedaftale mellem Finansministeriet og Statsansattes Kartel, overenskomstsektionen (i  

 det følgende STK) Dækningsområde Denne hovedaftale har bindende virkning for 1. de ministerier, styrelser og institutioner, der er  

 omfattet af en kollektiv overenskomst indgået af eller efter bemyndigelse fra  

 Finansministeriet og STK eller en organisation, der er medlem af STK, og for 2. organisationer, der er tilsluttet STK og har  

 indgået en overenskomst som nævnt, samt for medlemmer af disse  

 organisationer, der er omfattet af en sådan overenskomst.
Samarbejde og organisationsfrihed § 1.  Finansministeriet og STK er enige om at fremme  

 et godt samarbejde samt virke for rolige og stabile arbejdsforhold på  

 tjenestestederne.
 Stk. 2.  Finansministeriet vil hverken direkte eller  

 indirekte lægge hindringer i vejen for, at medarbejdere organiserer sig i en  

 organisation tilsluttet STK.
Ledelsesretten § 2.  Arbejdsgiverne udøver ledelsesretten i  

 overensstemmelse med de i de kollektive overenskomster indeholdte  

 bestemmelser og i samarbejde med arbejdstagerne og deres  

 tillidsrepræsentanter i henhold til de mellem Finansministeriet og STK/STK's  

 medlemsorganisationer til enhver tid gældende aftaler.
Overenskomstindgåelse § 3.  Finansministeriet anerkender STK som  

 forhandlingsberettiget organisation på det af nærværende hovedaftale  

 omfattede område.
 Stk. 2.  Parterne er enige om, at bestemmelser om løn-  

 og øvrige arbejdsvilkår bør fastlægges ved kollektiv overenskomst med STK's  

 medlemsorganisationer.
Stk. 3.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst,  

 optages snarest og senest 1 måned efter, at begæring om forhandling er  

 fremsat.
Dog kan hovedaftaleparterne fastsætte en anden frist i forbindelse  

 med de generelle forhandlinger om overenskomstfornyelser.
Forhandling om  

 indgåelse af ny overenskomst tilrettelægges således, at ny overenskomst søges  

 indgået, forinden den opsagte overenskomst udløber.
Fredspligt § 4.  Selv om en overenskomst er opsagt og udløbet, er  

 overenskomstens parter dog forpligtet til at overholde dens bestemmelser,  

 indtil anden overenskomst er indgået, eller arbejdsstandsning er iværksat i  

 overensstemmelse med reglerne i § 5.
Arbejdsstandsning § 5.  Parterne anerkender hinandens ret til at varsle  

 og iværksætte arbejdsstandsning efter nedenstaende regler.
For STK's  

 vedkommende tilkommer retten de enkelte medlemsorganisationer.
 Stk. 2.  Beslutning om at iværksætte arbejdsstandsning  

 tilkendegives den modstående overenskomstpart og henholdsvis  

 STK/Finansministeriet ved særligt og anbefalet brev, mindst 1 måned før den  

 iværksættes.
Stk. 3.  Arbejdsstandsning kan ikke omfatte Stk. 4.  Som arbejdsstandsning betragtes strejke,  

 lockout, blokade og boykot.
Stk. 5.  Ved arbejdsstandsningens ophør genoptager  

 arbejdstagerne uden unødigt ophold deres arbejde på de tjenestesteder, hvor  

 de var ansat.
Der må ikke fra nogens side finde fortrædigelse sted i  

 anledning af arbejdsstandsningen.
 Stk. 6.  Overenskomstparterne er forpligtet til ikke at  

 understøtte, men med alle rimelige midler at hindre overenskomststridige  

 arbejdsstandsninger og, såfremt overenskomststridige arbejdsstandsninger  

 finder sted, at søge disse bragt til ophør.
 § 6.  Når der er indgået en kollektiv overenskomst,  

 kan der inden for det omrade, som overenskomsten omfatter, og så længe den er  

 gældende, ikke etableres arbejdsstandsning, med mindre der er hjemmel herfor  

 i »Norm for regler for behandling af faglig strid« eller kollektiv  

 overenskomst.
 Stk. 2.  Varsling af sympatistrejke eller sympatilockout  

 finder sted i henhold til reglerne i § 5.
Mægling og voldgift § 7.  Enhver uenighed om forståelsen af en kollektiv  

 overenskomst indgået med STK eller en medlemsorganisation kan af hver af  

 overenskomstparterne søges bilagt ved mægling, eventuelt ved voldgift, efter  

 nedenstående regler.
Stk. 2.  Såfremt en af parterne forlanger det, skal  

 striden søges bilagt ved et mæglingsmøde, der afholdes inden for en frist af  

 2 uger.
Fristen kan ved aftale forlænges.
 Stk. 3.  Opnås der ikke ved denne mægling en løsning af  

 striden, kan sagen af hver af parterne henvises til endelig afgørelse ved en  

 voldgiftsret, der består af 4 medlemmer, hvoraf hver overenskomstpart vælger  

 2, samt en opmand, der udpeges af voldgiftsrettens medlemmer.
 Stk. 4.  Såfremt der ikke opnås enighed om udpegning af  

 opmanden, anmodes Arbejdsrettens formand om at udpege denne.
Afskedigelse § 8.  Ved afskedigelser af en arbejdstager må  

 vilkårligheder ikke finde sted, og klager over påståede urimelige  

 afskedigelser kan derfor behandles efter nedenstående regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
 Stk. 2.  Det påhviler ansættelsesmyndigheden at meddele  

 enhver opsigelse til den ansatte skriftligt, med begrundelse for opsigelsen.  

 Såfremt den pågældende har været uafbrudt beskæftiget hos  

 ansættelsesmyndigheden i mere end 12 måneder, gives der samtidig meddelelse  

 til organisationen ved kopi af opsigelsesskrivelsen.
 Stk. 3.  Såfremt den pågældende har været uafbrudt  

 beskæftiget hos ansættelsesmyndigheden i mere end 12 måneder og  

 organisationen skønner, at afskedigelsen ikke kan anses for rimeligt  

 begrundet i den pågældendes eller ansættelsesmyndighedens forhold, kan  

 organisationen inden for en frist af 14 dage efter opsigelsen kræve  

 spørgsmålet forhandlet med den lokale ansættelsesmyndighed.
 Stk. 4.  Opnås der ikke ved forannævnte forhandling  

 enighed mellem organisationen og ansættelsesmyndigheden, kan organisation  

 inden for en frist af 14 dage efter forhandlingen begære sagen forhandlet  

 mellem overenskomstens parter.
 Stk. 5.  Opnås der ikke enighed ved forhandlingen mellem  

 overenskomstens parter, kan sagen inden for en frist af 14 dage kræves gjort  

 til genstand for behandling i en i denne anledning nedsat voldgift, jf. § 7,  

 stk. 3 og 4.
 Stk. 6.  Voldgiftsretten afsiger en motiveret kendelse.  

 I de tilfælde, hvor voldgiftsretten måtte finde, at den foretagne  

 afskedigelse er urimelig og ikke begrundet i arbejdstagerens eller  

 ansættelsesmyndighedens forhold, kan det pålægges ansættelsesmyndigheden at  

 afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en erstatning, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet ved staten.
Afskedigelse af tillidsrepræsentanter § 9.  Hovedaftaleparterne er enige om, at der indføres  

 tillidsrepræsentantregler i de kollektive overenskomster, hvor  

 arbejdsforholdets karakter gør det muligt.
 Stk. 2.  Afskedigelse af en tillidsrepræsentant skal  

 være begrundet i tvingende årsager.
 Stk. 3.  Tillidsrepræsentanter kan ikke afskediges, uden  

 at der forud for opsigelsen har været forhandlet mellem overenskomstparterne.  

 Forhandlingen skal finde sted senest 8 dage efter anmodning herom er fremsat.
Stk. 4.  Når en tillidsrepræsentant er valgt i henhold  

 til de herfor gældende bestemmelser i den kollektive overenskomst og har  

 været uafbrudt beskæftiget hos ansættelsesmyndigheden i 1 år kan  

 arbejdsforholdet i varselsperioden ikke afbrydes, før vedkommendes  

 organisation har fået lejlighed til at prøve berettigelsen ved fagretlig  

 behandling.
Denne skal påbegyndes inden 1 uge og afsluttes hurtigst muligt.
Stk. 5.  Er afskedigelsen begrundet i arbejdsmangel,  

 bortfalder den særlige varselspligt i den kollektive overenskomst, i henhold  

 til hvilken tillidsrepræsentanten er valgt.
I sådanne tilfælde har  

 tillidsrepræsentanten krav på det almindelige opsigelsesvarsel, der er  

 gældende ifølge den kollektive overenskomst.
Stk. 6.  Hvor der ikke i den kollektive overenskomst er  

 fastsat et særligt opsigelsesvarsel for tillidsrepræsentanten kan  

 ansættelsesforholdet ikke afbrydes, medmindre der er tale om arbejdsmangel,  

 før vedkommendes organisation har fået lejlighed til at prøve afskedigelsens  

 berettigelse ved fagretlig behandling.
Den fagretlige behandling skal  

 påbegyndes inden 1 uge og afsluttes hurtigst muligt inden for 1 måned.
 Stk. 7.  Tilsvarende gælder for suppleanter for  

 tillidsrepræsentanter for den periode, hvor de i følge gældende overenskomst  

 nyder samme beskyttelse mod afskedigelse som tillidsrepræsentanten.
Overenskomstbrud § 10.  I tilfælde af påstået brud på en kollektiv  

 overenskomst indgået med en af STK's medlemsorganisationer, skal der, inden  

 klage indbringes for Arbejdsretten, afholdes fællesmøde under  

 hovedorganisationernes medvirken.
Er det påståede overenskomstbrud en  

 arbejdsstandsning, jf. § 6, og denne ikke forinden er ophørt, skal  

 fællesmødet afholdes omgående og senest dagen efter arbejdsstandsningens  

 iværksættelse.
På fællesmødet skal de til grund for arbejdsstandsningen  

 liggende omstændigheder klarlægges, og - hvor arbejdsstandsningen kan være  

 opstået på grund af misforståelser eller fejltagelser - forsøges løst.
 Stk. 2.  I sager om fortolkning af eller påstået brud på  

 denne hovedaftale skal fællesmødet afholdes under hovedaftaleparternes  

 medvirken.
Optagelse og udmeldelse § 11.  Organisationer, der tilslutter sig STK, samt  

 disses medlemmer bliver umiddelbart ved optagelsen i kartellet omfattet af  

 denne hovedaftale.
Stk. 2.  Medlemmer af STK kan ikke ved at melde sig ud  

 af kartellet løse sig fra de forpligtelser, som de ved nærværende hovedaftale  

 er gået ind på.
Frigørende virkning opnås først, når den pågældende  

 organisation har opsagt hovedaftalen i overensstemmelse med reglerne herom,  

 jfr. § 12, stk. 1, og ny overenskomst træder ikraft.
Ikrafttrædelse og opsigelse § 12.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
Stk. 2.  For så vidt angår forhold, der reguleres i  

 denne hovedaftale, bortfalder enhver bestemmelse herom i de af hovedaftalen omfattede overenskomster, protokollater,  

 cirkulærer mv.
 Stk. 3.  Parterne er enige om, at hovedaftalen kan  

 genforhandles uden opsigelse, såfremt der på det øvrige arbejdsmarked måtte  

 ske ændringer, som har relation til indholdet af denne aftale.
 Stk. 4.  Efter opsigelsen optages forhandlinger om en ny  

 hovedaftale.
 Stk. 5.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
København, den 20. juni 1988 STATSANSATTES KARTEL, overenskomstsektionen Ove Hygum Finansministeriet P.
M.
V.
Finn Hoffmann Bilag 1 Tilsluttede forbund Blik- og Rørarbejderforbundet Ålholmvej 55 2500 Valby Dansk Beklædnings- og Textil- arbejderforbund Nyropsgade 14 1802 København V Dansk El-forbund Vodroffsvej 26 1900 København V Dansk Formands Forening Hans Egedes Gade 2 2200 København N Dansk Funktionærforbund Upsalagade 20 2100 København Ø Dansk Kommunalarbejderforbund Nitivej 6 2000 Frederiksberg Dansk Metalarbejderforbund Nyropsgade 38 1802 København V Foreningen af Arbejdsledere i Danmark Vermlandsgade 67 2300 København S Foreningen af Værkstedsfunk- tionærer i Jernindustrien i Danmark Kronprinsessegade 20 1306 København K Gastronomisk Landsforbund Apollovej 31 2720 Vanløse Husligt Arbejderforbund Rådhuspladsen 77 1550 København V Kvindeligt Arbejderforbund i Danmark Ewaldsgade 3 2200 København N Landsforeningen Danske Klubfolk St.
Kongensgade 79, 3.
1264 København K Malerforbundet i Danmark Tomsgårdsvej 23 C 2400 København NV Maskinmestrenes Forening Sankt Annæ Plads 16 1250 København K Pædagogisk Medhjælper Forbund St.
Kongensgade 79 Postbox 2173 1017 København K Snedker- og Tømrerforbundet i Danmark Mimersgade 47 2200 København N Bilag 2 Specialarbejderforbundet (* 2) i Danmark Nyropsgade 30 1602 København V Teknisk Landsforbund Teknikernes Hus Nørre Voldgade 12 1358 København K Træindustriforbundet i Danmark Mimersgade 47 2200 København N Handels- og Kontorfunktionæ- rernes Forbund i Danmark Postbox 268 1501 København V Socialpædagogernes Landsforbund Brolæggerstræde 9 1211 København K CHECKLISTE Ved afskedigelse af arbejdstager, jf. § 8 a. 12 måneder eller derunder Arbejdstager har været beskæf- Opsigelse skal være skriftlig tiget i 12 måneder eller der- og begrundet.
 under.
b.
Mere end 12 måneder b.1. Opsigelse Arbejdstager har være uaf- Opsigelse skal være skriftlig brudt beskæftiget hos samme og begrundet.
ansættelsesmyndighed i mere end 12 måneder.
OBS.
Samtidig sendes meddel- else til pågældende organi-  

 sations hovedkontor (jf. bilag 1 og note nedenfor (* 3)) med en sådan  

 begrundelse, at der kan tages stilling til afskedigelsens berettigelse.
b.2. Lokal forhandling Organisationen påstår urimelig Sagen skal behandles hurtigst afskedigelse og kræver for- muligt og så vidt muligt være handling med lokal ansættel- afsluttet inden udløb af sesmyndighed.
Frist:  arbejdstagers opsigelsesvarsel.
 for 14 dage.
b.3. Central forhandling Organisationen kræver efter- Se ovenfor under b.2.
følgende forhandling mellem overenskomstparterne.
Frist:B Inden for 14 dage fra den lokale forhandling.
b.4. Voldgift Organisationen kræver vold- Voldgiftsretten behandler giftsbehandling.
Frist: Inden sagen.
for 14 dage fra forhandlingen mellem overenskomstparterne.
Bilag 3 CHECKLISTE Ved afskedigelse af tillidsrepræsentanter (TR), jf. 9 OBS.
Sammenhold med den enkelte overenskomsts bestemmelser vedrørende  

 opsigelsesvarsel og med hensyn til suppleanter for tillidsrepræsentanter for  

 så vidt angår beskyttelsesperiode.
For alle tillidsrepræsentanter Ansættelsesmyndigheden skal og andre med beskyttelse som anmode om at der optages for- tillidsrepræsentanter. handling forud for opsigelse på grund af  

tvingende årsager.
Forhandling skal finde sted senest 8 dage efter anmodning.
a.
TR har været uafbrudt be- Opsigelse i henhold til gæl- skæftiget hos samme ansættel- dende overenskomst.
Arbejds- sesmyndighed i 1 år og der er forholdet kan ikke afbrydes særlige opsigelsesvarsler i før fagretlig behandling er overenskomsten. afsluttet.
Frist: Påbegyndelse inden 1 uge/afsluttes  

 hurtigst mu- ligt.
Dog: Arbejdsmangel.
b.
TR ansat efter overenskomst Opsigelse i henhold til gæl- uden særligt opsigelsesvarsel dende overenskomst.
Arbejds- for TR. forholdet kan ikke afbrydes før fagretlig behandling er afsluttet.  

 Frist: Påbegyndes inden 1 uge og afsluttes hurtigst muligt inden 1 måned.  

 Dog: Arbejdsmangel.
c.
Suppleanter Tilsvarende beskyttelse for den periode, hvor de i hen-  

 hold til gældende overens- komst er beskyttet.
