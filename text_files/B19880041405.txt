 I henhold til § 40, § 41, § 44, § 46, § 73, § 74 og § 84 i lov om  

 arbejdsmiljø, jf. arbejdsministeriets lovbekendtgørelse nr. 646 af 18.  

 december 1985, som ændret ved lov nr. 220 af 22. april 1987 fastsættes:
Område § 1.  Denne bekendtgørelse omfatter anlæg til  

 transmission, oplagring, fordeling og distribution af naturgas i gasfasen,  

 herunder rørledninger, kompressoranlæg, reguleringsanlæg, armatur og andet  

 tilbehør.
 Stk. 2.  Undtaget fra bekendtgørelsen er:
 anlæg, der omfattes af gasreglement B og C efter nævnte lov.
 Stk. 3.  Trykbeholdere, som indgår i naturgasanlæg, er  

 tillige omfattet af arbejdsmiljølovgivningens almindelige regler om  

 trykbeholdere.
Almindelige bestemmelser § 2.  Naturgasanlæg skal fremstilles af egnede  

 materialer og konstrueres og udføres således, at de med sikkerhed kan modstå  

 de påvirkninger, de kan forventes udsat for, og således at de kan betjenes  

 sikkerheds- og sundhedsmæssigt fuldt forsvarligt.
Betjening, eftersyn,  

 vedligeholdelse m.v. af anlæggene skal planlægges, tilrettelægges og udføres  

 således, at driften er sikkerheds- og sundhedsmæssigt fuldt forsvarlig.
 Stk. 2.  Som grundlag for opfyldelse af bekendtgørelsens  

 krav til anlæggenes fremstilling, konstruktion og drift anerkendes:  

 ASME-Guide for Gas Transmission and Distribution Piping Systems, 1976.
Normen suppleres af danske tillægsbestemmelser af 5. marts 1979 med de  

 ændringer, begrænsninger og udvidelser hertil, som udstedes i henhold til  

 stk. 3, jf. 4 og 5. (Normen udgives af American Society of Mechanical  

 Engineers.
De danske tillægsbestemmelser af 5. marts 1979 kan købes hos  

 Foreningen Dansk Gas).
 Stk. 3.  Direktøren for Arbejdstilsynet bemyndiges til:
 For udfærdigelsen af bestemmelser efter dette stykke kommer § 66, stk. 2,  

 nr. 3 i arbejdsmiljøloven ikke til anvendelse.
 Stk. 4.  Anerkendelser og bestemmelser efter stk. 3, nr.  

 1-3, skal, forinden de udstedes, være forelagt relevant myndighed og  

 naturgasselskaberne til udtalelse.
Stk. 5.  Meddelelse om anerkendelser og fastsættelse af  

 bestemmelser i henhold til § 1, stk. 2 og § 2, stk. 3 gives i  

 »Arbejdstilsynets meddelelser vedrørende sikkerhedsbestemmelser for  

 naturgasanlæg«, der udsendes løbende.
Heri optages også sådanne  

 afgørelser efter bekendtgørelsen, som har generel betydning.
Meddelelserne og  

 udstedte tillægsbestemmelser ligger til gennemsyn i Direktoratet for  

 Arbejdstilsynet, i Arbejdstilsynets kredse og kan købes hos direktoratet,  

 tryksagsafdelingen.
Særlige bestemmelser om indretning § 3.  Rørledninger skal være beskyttet mod ydre  

 påvirkninger.
 Stk. 2.  Hvor rørledning nedgraves, skal  

 nedgravningsdybden fastsættes under hensyn til de stedlige forhold, specielt  

 det pågældende areals anvendelse, således at beskadigelse af rørledningerne  

 ikke kan opstå.
 § 4.  Forløbet af rørledninger og beliggenhed af  

 armatur, der er nødvendig for betjeningen af og eftersynet med anlægget, skal  

 være afmærket på tydelig måde.
§ 5.  Rørledninger skal være beskyttet mod udvendig og  

 om nødvendigt mod indvendig korrosion.
Korrosionsbeskyttelsen skal, med  

 mindre særlige grunde gør det overflødigt, suppleres med katodisk  

 beskyttelse, der skal være således indrettet, at dens effektivitet stadigt  

 kan overvåges.
 § 6.  Rørledninger skal være forsynet med  

 sikkerhedsanordninger, der såvel under brugen som i stilstand sikrer  

 ledningerne mod, at de udsættes for højere tryk, end de er beregnet til.
§ 7.  Rørledninger skal være forsynet med  

 afspærringsanordninger og afblæsningsanordninger, således at ledningerne  

 hurtigt og farefrit på ethvert tidspunkt kan tages ud af brug.
Antallet og  

 arten heraf skal fastlægges efter driftsforholdene og de stedlige forhold.
§ 8.  Rørledningerne skal være forsynet med  

 trykmålere, der løbende måler, viser og registrerer trykket på steder, hvor  

 det har betydning.
Visningen skal være i Pa eller bar.
 Stk. 2.  Rørledninger skal i øvrigt være forsynet med  

 armatur og udstyr, der viser, når unormale tilstande opstår.
 § 9.  Ved betjeningsbrønde, kompressoranlæg og  

 reguleringsstationer, lageranlæg og andre steder, hvor gassamlinger kan  

 forekomme, skal der mod eksplosionsfaren træffes de nødvendige  

 foranstaltninger som f.eks. effektive ventilationsåbninger eller om  

 nødvendigt kunstig ventilation.
 § 10.  Anlæggene skal være forsynet med  

 kontrolcentraler, hvor overvågningen af de for driften og kontrollen  

 nødvendige visninger kan ske, og hvorfra der i tilfælde af unormale tilstande  

 kan træffes de nødvendige foranstaltninger.
 Særlige bestemmelser om betjening, eftersyn m.v.
 § 11.  Ved betjeningen af naturgasanlæg må kun  

 beskæftiges personer, der har gennemgået en uddannelse, der gør dem  

 kvalificerede til at udføre det pågældende arbejde.
§ 12.  For ethvert anlæg skal der findes en skriftlig  

 instruktion for betjeningspersonalet om anlæggets drift og periodiske  

 eftersyn.
Instruktionen skal være på dansk og let tilgængelig for  

 betjeningspersonalet.
 Stk. 2.  Betjeningspersonalet skal desuden mundtligt  

 nøje instrueres om og opøves i, hvad der skal foretages til løbende  

 overvågning af anlægget og periodisk eftersyn af ledningerne, samt hvilke  

 forholdsregler der skal træffes i ekstraordinære situationer under drift,  

 reparation og vedligeholdelse.
 § 13.  Resultatet af de periodiske eftersyn og  

 oplysninger om alle uregelmæssigheder skal indtegnes i registre, der skal  

 opbevares let tilgængelige for det pågældende betjeningspersonale og  

 Arbejdstilsynet.
 § 14.  Hvis der opstår skader på et anlæg, skal der  

 straks træffes betryggende foranstaltninger til imødegåelse af ulykkesfaren,  

 og Arbejdstilsynet eventuelt underrettes, jf. § 16.
Arbejdstilsynets godkendelse og tilsyn § 15.  For naturgasanlæg eller dele heraf med et  

 driftstryk højere end 0,1 bar skal der indhentes godkendelse fra Direktoratet  

 for Arbejdstilsynet af:
 Med ansøgning om godkendelse skal følge konstruktionstegninger med  

 beregninger samt oplysninger om, hvilke materialer, der skal anvendes, og  

 hvilken svejsning og kontrol med udførelsen, der skal foretages.
 Med ansøgning om godkendelse skal følge materiale, der oplyser  

 foranstaltningens nærmere karakter, antal og placering.
 Arten og omfanget af den kontrol, der skal gennemføres som grundlag  

 herfor, angives nærmere i konstruktionsgodkendelsen.
 Med dennes forelæggelse skal følge oplysning om, hvorledes anlægget  

 løbende skal overvåges og periodisk efterses samt oplysning om, hvorledes  

 betjeningspersonalet skal være uddannet og i øvrigt holdes instrueret om  

 anlæggets betjening, overvågning og eftersyn.
 Med ansøgning om godkendelse skal disses indretning, placering og  

 opbevaring oplyses.
Stk. 2.  Godkendelse efter stk. 1, nr. 1 og 2 skal  

 indhentes inden anlæg, ombygning eller væsentlig reparation af de pågældende  

 dele.
Godkendelse efter stk. 1, nr. 3-5 skal indhentes, inden anlægget tages  

 i brug.
 Stk. 3.  Direktøren for Arbejdstilsynet kan kræve  

 yderligere oplysninger, hvis det er påkrævet til vurdering af om anlæggets  

 indretning, betjening og eftersyn m.v. sker sikkerhedsmæssigt og  

 sundhedsmæssigt fuldt forsvarligt, og stille betingelser af betydning herfor  

 i godkendelsen.
Stk. 4.  Direktøren for Arbejdstilsynet kan tillade, at  

 godkendelser efter stk. 1, nr. 1-5 erstattes af ansøgerens egenkontrol, hvis  

 denne udføres efter et kvalitetssikringssystem, der er i overensstemmelse med  

 anerkendte normer, jf. § 2, stk. 3, og i øvrigt efter Arbejdstilsynets  

 vurdering giver en betryggende sikkerhed for, at bekendtgørelsens  

 sikkerhedskrav opfyldes.
Det er herunder en betingelse, at  

 kvalitetssikringssystemets etablering, vedligeholdelse og efterprøvning  

 forestås af en person, der har den hertil nødvendige kompetence og placering  

 i virksomhedens organisation.
Stk. 5.  Tilladelse til egenkontrol gives for en periode  

 af 5 år.
En tilladelse kan tilbagekaldes, hvis vilkårene for tilladelser  

 tilsidesættes, eller sikkerhedshensyn kræver det.
 § 16.  Hvis et anlæg, der er omfattet af § 15, får  

 skader, der ikke umiddelbart kan udbedres, og som har indflydelse på  

 anlæggets sikkerhed, skal Arbejdstilsynet underrettes.
 Stk. 2.  Hvis der ved udbedring af de opståede skader  

 anvendes beregningsmetoder, materialer, procedurer og lignende, der ikke er  

 omfattet af givne godkendelser efter § 15, må anlægget ikke tages i brug, før  

 Arbejdstilsynet har givet tilladelse hertil.
 § 17.  Arbejdstilsynet påser overholdelsen af denne  

 bekendtgørelse og de i medfør heraf stillede krav til anlæggenes indretning,  

 betjening og eftersyn m.v., jf. kapitel 13 i lov om arbejdsmiljø.
 Stk. 2.  Ved gennemførelse af undersøgelser, prøvninger  

 og besigtigelser kan direktøren for Arbejdstilsynet søge bistand hos andre  

 sagkyndige.
 Stk. 3.  I det omfang udførelsen af tekniske prøvninger  

 henlægges til kontrolinstitutioner, skal en autorisation af disse ske i  

 overensstemmelse med lov om Statens Tekniske Prøvenævn.
 § 18.  Direktøren for Arbejdstilsynet kan bestemme, at  

 Arbejdstilsynets opgaver ifølge denne bekendtgørelse i nærmere angivet omfang  

 henlægges til anden offentlig myndighed eller privat institution.
 § 19.  Godkendelse og tilsyn efter denne  

 bekendtgørelse fritager ikke for godkendelser og tilsyn, som måtte følge af  

 anden lovgivning.
Gebyr § 20.  For undersøgelser, som Arbejdstilsynet  

 foretager i forbindelse med ansøgning om konstruktionsgodkendelse efter § 15,  

 stk. 1, nr. 1 og nr. 2, betaler ansøgeren et gebyr på kr. 1.000,-. For den  

 tid, der medgår til undersøgelserne udover 2 timer, betales kr. 500,- pr.  

 påbegyndt time.
Stk. 2.  Gebyret på kr. 1.000,- betales ved ansøgningen  

 og tilbagebetales ikke, hvis godkendelsen ikke kan gives.
Eventuelt  

 yderligere gebyr betales, når godkendelsen er meddelt.
 Stk. 3.  For undersøgelser, som Arbejdstilsynet  

 foretager i forbindelse med ansøgning om tilladelse til egenkontrol efter §  

 15, stk. 4, betaler ansøgeren et gebyr på kr. 5.000,-.
 Stk. 4.  De i § 20 nævnte gebyrer reguleres fra og med  

 1. januar 1989 med en procentsats, der fastsættes af arbejdsministeren på  

 forslag til finanslov i overensstemmelse med de med ydelsen forbundne  

 omkostninger samt den forventede udvikling i priser og lønninger.
§ 21.  Hvis gennemførelsen af undersøgelser i henhold  

 til § 15, jf. § 17, medfører, at Arbejdstilsynets personale må foretage  

 rejser eller ophold uden for tjenestestedet, betaler ansøgeren de udgifter,  

 der er forbundet hermed.
Afregning sker efter Finansministeriets regler for  

 tjenesterejser i ind- og udland.
 Stk. 2.  Betaling opkræves ved Arbejdstilsynets  

 foranstaltning.
Dispensation, klage, straf, ikrafttræden § 22.  Direktøren for Arbejdstilsynet kan tillade  

 afvigelser fra denne bekendtgørelse, hvor særlige omstændigheder gør det  

 rimeligt og forsvarligt.
 § 23.  Afgørelser efter bekendtgørelsen kan påklages  

 efter arbejdsmiljølovens § 81.
§ 24.  Med bøde eller hæfte straffes den, der Stk. 2.  For sådanne overtrædelser kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
Stk. 3.  For overtrædelser, der begås af aktieselskaber,  

 andelsselskaber el.lign. kan der pålægges selskabet som sådant bødeansvar.
Er  

 en overtrædelse begået af staten, en kommune eller et kommunalt fællesskab,  

 der er omfattet af § 60 i lov om kommunernes styrelse, kan der pålægges  

 staten, kommunen eller det kommunale fællesskab bødeansvar.
 § 25.  Bekendtgørelsen træder i kraft den 1. august  

 1988.
 Stk. 2.  Fra samme tidspunkt ophæves Arbejdsministeriets  

 bekendtgørelse nr. 406 af 18. september 1979 om sikkerhedsbestemmelser for  

 naturgasanlæg efter lov om arbejdsmiljø, som ændret senest ved bekendtgørelse  

 nr. 455 af 22. september 1983.
