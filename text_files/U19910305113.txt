 Ejerforening omfattet af Virksomhedsoverdragelsesloven efter privat  

 virksomheds erhvervelse af 438 af 534 ejerlejligheder i boligkompleks fra en  

 kommune.
Lyngby-Tårbæk kommune solgte pr. 1/7 1988 438 af 534 ejerlejligheder i  

 et boligkompleks til en privat virksomhed bl. a. på vilkår, at ejerforeningen  

 indtrådte i kommunens ansættelsesforhold med de til ejendommen hørende  

 medarbejdere.
Ejerforeningen bestred at være bundet af den overenskomst, som  

 kommunen havde haft med de pågældende medarbejdere, og disse blev herefter  

 aflønnet lavere end efter overenskomsten.
Ejerforeningen blev d-017r  

 indklaget for Arbejdsretten, hvor den bestred, at  

 virksomhedsoverdragelsesloven kunne medføre, at ejerforeningen var bundet af  

 overenskomsten, idet det blev gjort gældende, at foreningen, der blev stiftet  

 ved opdelingen af boligkomplekset i ejerlejligheder, ikke havde erhvervet  

 nogen virksomhed.
Indklagede henviste endvidere til, at 4 af de pågældende  

 medarbejdere før overdragelsen ikke havde været knyttet til en specifik  

 virksomhed, men havde været ansat i kommunen, der lod dem gøre tjeneste i  

 boligkomplekset.
 Ejerforeningens anbringender blev forkastet, og den blev idømt en bod  

 på 30.000 kr, indeholdende 9.277 kr. i manglende betaling til de pågældende  

 medarbejdere.
 Under denne sag har Landsorganisationen i Danmark for Dansk  

 Funktionærforbund indklaget Ejerforeningen Erimitageparken, c/o  

 ejendomsadministrator Christiani og Nielsen A/S, for Arbejdsretten og nedlagt  

 påstand om, at Ejerforeningen Erimitageparken tilpligtes at overholde  

 gældende overenskomst og til Dansk Funktionærforbund at betale en efter  

 rettens skøn fastsat bod for brud på gældende overenskomsts regler om løn og  

 fridage, indeholdende 9.277 kroner i manglende betaling til forbundets  

 medlemmer Preben Johansen, Leif Jensen, Svend Kjærulff, Erik Michelsen og  

 Svend Thulin.
 Indklagede har påstået frifindelse.
 Sagens omstændigheder er følgende:
 Ved skrivelse af 24. juli 1978 meddelte Lyngby-Tårbæk Kommune  

 Ejendomsfunktionærernes Fagforening, at kommunalbestyrelsen havde vedtaget  

 fra den 1. april 1978 og indtil videre at følge overenskomst mellem  

 Direktoratet for Københavns kommunes beboelsesejendomme og  

 Ejendomsfunktionærernes Landssammenslutning under Dansk Funktionærforbund for  

 de ved kommunen heltidsbeskæftigede gårdmænd og varmemestre.
Lyngby-Tårbæk Kommune solgte pr. 1. juli 1988 438 af 534 ejerlejligheder i  

 Erimitageparken til Christiani og Nielsen A/S.
Overdragelsen skete blandt  

 andet på følgende vilkår:
»I købet medfølger andel i de til ejendommen hørende maskiner og  

 redskaber ifølge liste.
Disse overføres til Ejerforeningen.
 I forbindelse med overdragelsen indtræder Ejerforeningen i Kommunens  

 ansætelsesforhold med de til ejendommen hørende medarbejdere, nemlig:
Ejendomsinspektør Preben Petersen, Erimitageparken 375, 1. B Varmemester Preben Johansen, Erimitageparken 17, st.
A Gårdmand Niels Hansen, Erimitageparken 321, st.
C.
 Gårdmand Svend Kjærulff, Carlshøjvej 37, st.tv.
 Gårdmand Erik Michelsen, Lundtoftegårdsvej 31, 2.th.
 Gårdmand Leif Jensen, Erimitageparken 321, 2.B.
 Birthe Petersen, Erimitageparken 375, 1. B.
 Bodil Christensen, Lundtoftegårdsvej 29, 3. tv.
 De to førstnævnte bebor funktionærboliger, jfr. herved  

 ejerforeningsvedtægtens § 14.
Der henvises i øvrigt til de pågældendes ansættelsesbreve og fortegnelse  

 over løn og anciennitet.« Indklagede har bestridt at være bundet af den pågældende overenskomsts  

 bestemmelser om løn og fridage.
Ejendomsfunktionærerne lønnes derfor lavere  

 end efter overenskomsten.
Lønefterslæbet er pr. 8. november 1989 for de fem i  

 påstanden nævnte medlemmer opgjort til i alt 9.277 kroner.
Dette beløb er  

 ikke blevet bestridt af indklagede.
Klagerne har anført, at Ejerforeningen blev stiftet i juni 1978, at de  

 fire første af de i påstanden nævnte fem medarbejdere var ansat ved  

 overdragelsen, at Svend Thulin blev ansat efter overdragelsen, og at  

 Ejerforeningen overtog medarbejderne fra den 1. oktober 1988. Lyngby-Tårbæk  

 Kommune drev og administrerede før overdragelsen blandt andet  

 Erimitageparken.
De fire medlemmer af forbundet udførte det samme arbejde før  

 og efter overdragelsen.
Den eneste ændring i deres ansættelsesforhold der er  

 sket, efter at indklagede har overtaget ansættelsesforholdet, er, at deres  

 ansættelsesforhold er blevet ringere, herunder deres løn lavere.  

 Virksomhedsoverdragelsesloven må utvivlsomt også omfatte denne  

 deloverdragelse fra Lyngby-Tårbæk Kommune til Christiani & Nielsen A/S,  

 der er ejendomsadministrator for indklagede, der er indtrådt i  

 ansættelsesforholdet.
Det samme resultat må man som følge af almindelige  

 arbejdsretlige principper komme til for Svend Thulin, selv om han først blev  

 ansat efter overdragelsen.
Indklagede har bestridt, at virksomhedsoverdragelsesloven kan medføre, at  

 indklagede er bundet af den pågældende overenskomst.
Indklagede, der blev  

 stiftet ved opdelingen af Erimitageparken i ejerlejligheder, har ikke  

 erhvervet nogen virksomhed.
De fire medlemmer var ikke før overdragelsen af  

 Erimitageparken knyttet til en specifik virksomhed, men ansat i Lyngby-Tårbæk  

 Kommune, der lod dem gøre tjeneste i Erimitageparken.
 Arbejdsretten skal udtale:
Det af indklagede anførte kan ikke medføre, at indklagede ikke over for de  

 fem i påstanden nævnte medlemmer af Dansk Funktionærforbund er omfattet af  

 den pågældende overenskomst.
Klagernes påstand tages derfor til følge, og  

 boden fastsættes til 30.000 kroner, indeholdende 9.277 kroner i manglende  

 betaling til de fem medlemmer af forbundet.
 T h i k e n d e s f o r r e t :
 Indklagede, Ejerforeningen Erimitageparken, skal overholde gældende  

 overenskomst og inden 14 dage efter denne doms afsigelse betale en bod på  

 30.000 kroner til Dansk Funktionærforbund.
 I sagsomkostninger skal indklagede inden samme frist betale 2.000 kroner  

 til Arbejdsretten.
 (* 1) Henvisninger: Svenning Andersen s.30, s.62, Ruth Nielsen Lærebog i  

 Arbejdsret 3. udgave s.275 ff.
