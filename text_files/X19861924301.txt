 En provisionslønnet sælger blev anset for lønmodtager, uanset at han  

 tilrettelagde arbejdet selv, selv afholdt alle omkostninger i forbindelse med  

 salgsarbejdet og selv fastlagde sin ferie.
En provisionslønnet salgsagent, der arbejdede for et traktorimportfirma,  

 søgte optagelse i den frivillige dagpengeordning for selvstændige  

 erhvervsdrivende.
Der var ikke indgået nogen ansættelseskontrakt, men kun en  

 midlertidig provisionsaftale mellem parterne.
Aftalen kunne annulleres med 8  

 dages varsel af begge parter.
Provisionen blev afregnet månedlig og blev beskattet som A-inkomst.
Der  

 blev ikke udbetalt feriegodtgørelse eller tilskud til diæter og rejser.  

 Firmaet betalte heller ikke bidrag til ATP.
Agenten var medlem af Danmarks  

 Aktive Handelsrejsendes arbejdsløshedskasse.
 Agenten fik udelukkende provision af direkte ordrer, tilrettelagde selv  

 salgsarbejdet og afholdt alle omkostninger i forbindelse med salgsarbejdet.
Agenten, som kun arbejdede for dette ene firma, havde fast distrikt, og  

 ordrerne blev fremsendt til firmaet, som skulle godkende alle handler, og som  

 fakturerede direkte til kunderne.
Agenten var ikke selv momspligtig.
Firmaet  

 var ansvarlig for fejl og mangler ved varerne.
Agenten havde eget kontor.
Han modte ikke regelmæssigt men dog jævnligt  

 (undertiden daglig) i firmaet.
 LOVGRUNDLAG.
 Dagpengelovens § 2 og § 28. Socialministeriets bekendtgørelse nr. 689 af  

 20. december 1982 om dagpengegivende indtægter (nu bekg. nr. 991 af 30.  

 december 1986) § 1.
 AFGØRELSEN.
Sikringsstyrelsen afslog optagelse i den frivillige dagpengeordning.
Efter  

 en samlet vurdering af arbejdsvilkårene kunne provisionsindtægten ikke anses  

 for omfattet af undtagelsesbestemmelsen i indtægtsbekendtgørelsens § 1, stk.  

 1, nr. 6 (nu stk. 2, nr. 6).
