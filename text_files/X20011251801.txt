Indklagede skulle som hovedentreprenør opføre en  

 flycateringbygning i en lufthavn for bygherren.
Klager var  

 underentreprenør for en del af elentreprisen.
I denne forbindelse afgav klageren over for indklagede et tilbud på  

 den elektriske installation af et solbeskyttelsesanlæg.
Tilbuddet  

 indeholdt en acceptfrist på 3 dage, men indklagede accepterede ikke  

 tilbuddet inden den angivne frist.
 Efter arbejdets udførelse sendte klageren faktura til indklagede.  

 Indklagede returnerede fakturaen under henvisning til, at det var bygherren,  

 ikke indklagede, der havde afgivet ordren.
 Voldgiftsretten udtaler, at eftersom indklagede ikke har accepteret  

 tilbuddet inden den afgivne frist og idet det ikke i øvrigt er  

 godtgjort at der er indgået aftale mellem klageren og indklagede om  

 arbejdets udførelse, er der ikke mellem parterne noget aftalegrundlag,  

 herunder om anvendelse af AB 92 og voldgift i tilfælde af tvist.
 Sagen afvises herefter fra Voldgiftsretten.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører aftalegrundlaget.
 Ved klageskrift af 20. december 2000 indbragte klageren  

 sagen for Voldgiftsnævnet med påstand om, at indklagede skulle  

 betale 236.875 kr. - senere ændret til 107.157,74 kr. - med renter for  

 elinstallationsydelser i forbindelse med levering af et  

 solbeskyttelsesanlæg.
 Indklagede har påstået sagen afvist fra  

 voldgiftsretten under henvisning til, at der ikke består noget  

 kontraktgrundlag mellem parterne vedrørende det pågældende  

 arbejde.
 Landsdommer Marianne Levy er herefter blevet udpeget til  

 at tage stilling til afvisningspåstanden.
 Spørgsmålet har været forhandlet  

 mundtligt den 31. november 2001.
Indklagede opførte som hovedentreprenør en  

 flycateringbygning i en lufthavn for bygherren.
Klager var  

 underentreprenør for en del af elentreprisen.
Den 20. september 2000 afgav klageren over for indklagede  

 et tilbud på 109.000 kr. for den elektriske installation af et  

 solbeskyttelsesanlæg.
Dette blev erstattet af et nyt forhøjet  

 tilbud til indklagede af 12. oktober 2000 på 189.500 kr.
I tilbudet  

 blev det bl.a. anført:
 "Gültigkeit:
Unser Angebot ist 3 Tage von heute Gültig." Efter at have udført arbejdet fremsendte klageren  

 faktura, hvilken faktura blev returneret under henvisning til, at det ikke  

 var indklagede, men bygherren, der havde afgivet ordren.
 Den nedsatte påstand er forårsaget af, at  

 bygherren har tilsendt klageren et beløb på 129.717,26 kr. til  

 delvis dækning af klagerens krav.
En ansat hos klageren, der har varetaget ledelsen af  

 arbejdet har forklaret, bl.a. at klageren har udført noget arbejde  

 bl.a. en postkasse til ca. 20.000 kr. for indklagede, mens alt andet arbejde  

 blev udført for bygherren.
Arbejdet med elføringen blev sat i  

 gang uanset den manglende accept af tilbudet.
Det er aldrig blevet oplyst  

 over for vidnet, at det ikke var indklagede, der skulle betale for  

 arbejdet.
Byggelederen har forklaret bl.a., at han oplyste over for  

 klagerens ansatte, at han skulle tale med bygherren om tilbudet, da det var  

 et ekstraarbejde.
Bygherren ønskede ikke arbejdet udført via  

 indklagede, da det fordyrede arbejdet.
Vidnet foretog sig intet i relation  

 til tilbudet, da han regnede med, at det faldt væk efter 3 dage.
 Voldgiftsrettens bemærkninger:
Det tilbud, som klager afgav den 12. oktober 2000, var  

 ifølge sit eget indhold kun gyldigt i 3 dage.
Da indklagede ikke har  

 accepteret tilbudet inden den afgivne frist, og det ikke i øvrigt er  

 godtgjort, at der er indgået en aftale mellem klageren og indklagede om  

 arbejdets udførelse, er der ikke mellem parterne noget aftalegrundlag,  

 herunder om anvendelse af AB 92 og voldgift i tilfælde af tvist.
 Thi bestemmes:
 Denne sag afvises fra voldgiftsretten.
 I sagsomkostninger betaler klager til indklagede 10.000 kr. inkl. moms,  

 ligesom klageren afholder de omkostninger, der er forbundet med  

 voldgiftssagens behandling.
