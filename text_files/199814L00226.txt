Betænkning afgivet af Erhvervsudvalget den 10.  

 december 1998 Betænkning over Forslag til bogføringslov Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra Foreningen af Statsautoriserede Revisorer og  

 Håndværksrådet.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Fremskridtspartiets medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Kristeligt Folkepartis  

 medlemmer af udvalget) indstiller lovforslaget til vedtagelse med det  

 stillede ændringsforslag.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling og vil  

 stemme imod det stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
Mindretallet vil stemme imod lovforslaget, men er enig i,  

 at der er brug for en modernisering og ændring.
En ændring af  

 bogføringsloven burde dog afvente den modernisering af  

 årsregnskabsloven, der er på vej, ligesom arbejdet med at  

 bekæmpe økonomisk kriminalitet givet bør følges op  

 af ændringer i bogføringsloven.
Endelig mener mindretallet, at  

 det skal være et krav ved virksomhedsudøvelse i Danmark, at der  

 skal bogføres i danske kroner.
Ændringsforslag Af	et mindretal (SF), tiltrådt af et mindretal (EL  

 og KRF):
Til § 11 1) Paragraffen udgår.
Bemærkninger Til nr. 1 Ændringsforslaget indebærer, at der sker  

 ligestilling med momsloven, hvor opbevaringspligten for kassestrimler m.v. er  

 5 år.
