I forbindelse med ekspropriation til et stianlæg over en ejendom  

 fremsatte ejeren krav om erstatning for et areal, der matrikulært var udlagt  

 som vejareal.
Da vejarealer ikke erstattes og da ejeren ikke hvade godtgjort,  

 at vejforpligtelsen var bortfaldet ved frihedshævd, blev  

 taksationskommissionens kendelse ændret, således at der ikke var tilkendt  

 nogen erstatning.
 Tirsdag den 29. maj 1990 kl. 13,30 samledes overtaksationskommissionen  

 på Langgade i Kås.
 Der foretoges:
 Overtaks.
3/90 Overtaksation efter begæring af ejeren af ejendommen matr. nr. 10 o Den  

 sydlige Del, Jetsmark, Poul Børgesen, i anledning af ekspropriationen til  

 stianlæg over ejendommen.
 Der fremlagdes ankebegæring af 27. februar 1990 fra advokat Jens Sanvig,  

 Pandrup, udskrift af taksationskommissionens forhandlingsprotokol vedrørende  

 taksationsforretningen den 29. januar 1990 med deri nævnte bilag samt  

 taksationskommissionens kendelse af samme dato.
Ejeren, Poul Børgesen, mødte sammen med advokat J.
Sanvig.
 Mødet indledtes herefter med en besigtigelse af forholdene på ejendommen,  

 hvorunder parterne fik lejlighed til at udtale sig.
 Begge parter gentog deres påstande og anbringender fra  

 taksationsforretningen.
Kommissionen drøftede sagen og afsagde sålydende KENDELSE:
Kommissionen lægger til grund, at det eksproprierede areal i matriklen er  

 udlagt som vej.
Da vejarealer ikke erstattes, og da ejeren ikke har  

 godtgjort, at vejforpligtelsen er bortfaldet ved frihedshævd, tilkommer der  

 ham ingen erstatning for differencen mellem det afståede og det tillagte  

 areal.
Af de i taksationskommissionens kendelse anførte grunde tiltrædes det,  

 at der ikke er påført ejeren erstatningsberettigende ulemper.
Herefter b e s t e m m e s:
 Der tilkommer ikke ejeren nogen erstatning.
For advokatbistand ved overtaksationskommissionen tillægges der ejeren 1.000 kr.
