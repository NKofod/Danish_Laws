Bekendtgørelse om tilskud til  

 forbedring af forarbejdningen og afsætningen af jordbrugsprodukter I medfør af § 2, stk. 1, nr. 5, og stk. 2, § 3, § 16, stk. 1, § 17,  

 § 18, stk. 1, § 19, stk. 1 og 2, § 20, stk. 1, § 21, § 22, § 24, stk.1, § 25,  

 stk. 1 og 2, § 26, stk. 2, og § 27 i lov nr. 338 af 17. maj 2000 om  

 støtte til udviklingen af landdistrikterne  

 (landdistriktsstøtteloven), fastsættes:
Kapitel 1 Ordningens indhold § 1. Direktoratet for FødevareErhverv
kan inden for de på de årlige finanslove afsatte rammer yde  

 tilskud til investeringer inden for jordbrug med henblik på forbedring  

 af forarbejdningen og afsætningen af jordbrugsprodukter for at  

 øge produkternes merværdi og konkurrencedygtighed.
 Stk. 2. Der kan ydes tilskud til investeringer inden for  

 følgende prioriterede indsatsområder:
1)	miljø, herunder arbejdsmiljø, 2)	hygiejne, 3)	fødevaresikkerhed, 4)	dokumentation af produktionsprocesser, 5)	produkternes sporbarhed, 6)	økologi og 7)	dyrevelfærd.
 Stk. 3. Ansøgninger fra små og mellemstore  

 virksomheder, hvor det skønnes, at tilskud vil være af  

 væsentlig betydning for projektets gennemførelse, vil blive  

 prioriteret højt.
Kapitel 2 Administration Myndigheder § 2. Direktoratet for FødevareErhverv  

 træffer afgørelser efter denne bekendtgørelse.
 § 3. Direktoratet for FødevareErhverv  

 nedsætter et rådgivende udvalg, der bistår direktoratet ved  

 administrationen af tilskudsordningen.
 Stk. 2. Udvalget er sammensat af repræsentanter fra  

 Fødevareministeriet, Landbrugsraadet (2 repræsentanter),  

 Mejeriforeningen, Danske Slagterier, Dansk Erhvervsgartnerforening, Dansk  

 Industri, Arbejderbevægelsens Erhvervsråd, Det danske  

 Handelskammer, Branchearbejdsmiljørådet Jord til Bord,  

 Økologisk Landscenter, Forbrugerrådet og Øgruppen, Dansk  

 Økologileverandørforening.
 Stk. 3. Formandskab og sekretariatsbetjening af udvalget  

 varetages af Direktoratet for FødevareErhverv.
 § 4. Direktoratet for FødevareErhverv  

 forestår den kontrol, der er nævnt i lovens § 20, stk. 2-4, jf.  

 lovens § 2, stk. 1, nr. 5.
 § 5. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilget tilskud.
 Ansøgning om tilskud m.v.
 § 6. Ansøgning om tilskud skal  

 udfærdiges på særlige skemaer, der fås hos  

 Direktoratet for FødevareErhverv.
 § 7. Direktoratet for FødevareErhverv  

 kvitterer for ansøgningens modtagelse og kan i forbindelse hermed give  

 tilladelse til at påbegynde investeringerne  

 (igangsætningstilladelse).
 Stk. 2. Uanset bestemmelsen i stk. 1 kan der efter  

 indsendelse af ansøgning, jf. § 6, ydes tilskud til projekter, hvor  

 ansøger kan dokumentere ved en forhåndsregistrering hos  

 Direktoratet for FødevareErhverv, revisorerklæring eller  

 lignende, at projektet først er påbegyndt efter den 31. august  

 2000, og inden denne bekendtgørelses ikrafttræden.  

 Ansøgning i henhold til denne bestemmelse skal være Direktoratet  

 for Fødevareerhverv i hænde senest fire uger efter denne  

 bekendtgørelses ikrafttræden.
 § 8. Direktoratet for FødevareErhverv kan i  

 tilsagnsskrivelsen fastsætte nærmere vilkår for meddelelse  

 af tilsagn, herunder tilskudsmodtagers informationsforpligtigelse i  

 forbindelse med projektets gennemførelse og modtagelse af  

 tilskud.
Kapitel 3 Betingelser for tilskud § 9. De tilskudsberettigede investeringer skal  

 mindst udgøre 1.000.000 kr.
Stk. 2. Projektet skal være påbegyndt senest  

 3 måneder efter meddelelse af tilsagn, og projektet skal være  

 afsluttet senest 2 år efter meddelelse af tilsagn.
Direktoratet for  

 FødevareErhverv kan dog i særlige tilfælde dispensere fra  

 denne betingelse.
 Stk. 3. Ansøger skal godtgøre, at projektet  

 medfører, at indkomsten for primærproducenterne stiger, eller  

 kan fastholdes ved faldende afsætning.
 Stk. 4. Det er en betingelse for tilskud, at  

 ansøger kan påvise økonomisk levedygtighed for  

 virksomheden og projektet, efter at projektet er gennemført.
 Stk. 5. Det er en betingelse for tilskud, at virksomheden  

 overholder de gældende regler med hensyn til miljø, herunder  

 arbejdsmiljø, hygiejne og dyrevelfærd, som er fastsat i dansk  

 lovgivning, eller som er fastsat af Det Europæiske  

 Fællesskab.
 Stk. 6. Det er en betingelse for tilskud, at  

 nødvendige tilladelser fra offentlige myndigheder opnås.
 Stk. 7. Det projekt og den investering, hvortil der er  

 ydet støtte, skal opretholdes i mindst 5 år eller som fastsat i  

 tilladelsen.
 Stk. 8. Tilskud til projekter ydes på betingelse  

 af, at der kan påvises normale afsætningsmuligheder for  

 produkterne.
 Stk. 9. Tilskudsmodtagers egenfinansiering skal mindst  

 udgøre 50 pct., der enten kan være lån eller egne midler,  

 jf. § 12, stk. 1.
Kapitel 4 Tilskudsberettigede investeringer § 10. De tilskudsberettigede investeringer kan  

 omfatte:
1)	opførelse og ombygning af bygninger, 2)	investeringer i nye maskiner og nyt udstyr, herunder  

 EDB-software, 3)	udgifter til arkitekter, ingeniører og rådgivere, 4)	udgifter til konsulentbistand til udarbejdelse af ansøgning  

 og 5)	udgifter til kgl. bygningsinspektørs afsyning af  

 projektet.
 Stk. 2. De samlede udgifter nævnt i stk. 1, nr.  

 3-5, kan medregnes med indtil 12 pct. af de i nr. 1 og 2 omhandlede  

 udgifter.
 § 11. Tilskud kan kun ydes til investeringer, der  

 indgår i det godkendte projekt.
 Stk. 2. Ændringer i det godkendte projekt må  

 kun finde sted efter Direktoratet for FødevareErhvervs godkendelse og  

 på betingelse af:
1)	at investeringen er en del af projektets samlede formål, 2)	at de gennemførte investeringer fortsat anvendes til det  

 forudsatte formål, og 3)	at investeringen er tilskudsberettiget efter de regler, der  

 gælder på tidspunktet for indgivelse af ansøgning om  

 ændring af investering.
 Stk. 3. Tilskuddet kan ikke forhøjes i forbindelse  

 med ændring af investeringer i projektet.
Kapitel 5 Beregning af tilskud § 12. Der kan efter denne bekendtgørelse  

 ydes et tilskud på indtil 25 pct. af de godkendte udgifter, jf. § 9,  

 stk. 9.
 Stk. 2. Andre tilskud til projektet end tilskud, der ydes  

 efter denne bekendtgørelse, skal meddeles Direktoratet for  

 FødevareErhverv.
Kapitel 6 Udbetaling af tilskud § 13. Udbetaling af tilskud sker på baggrund  

 af ansøgerens opgørelse over de betalte udgifter.
Anmodning om  

 udbetaling af tilskud skal ske på særlige skemaer.
 Stk. 2. Tilskuddet kan udbetales i indtil 3 rater, hvor  

 der ved den sidste rate skal restere mindst 20 pct. af det totale  

 tilsagn.
 Stk. 3. Slutudbetaling kan først foretages,  

 når den afsluttede investering er afsynet af en kgl.  

 bygningsinspektør.
 Stk. 4. Det er en betingelse for udbetaling af tilskud,  

 at tilskudsmodtageren anviser en konto i et pengeinstitut, hvortil tilskuddet  

 kan overføres.
 § 14. Erklæring om projektets forløb,  

 udgiftsopgørelse og regnskab for projektet skal attesteres af en  

 registreret eller statsautoriseret revisor.
Kapitel 7 Underretningspligt § 15. En tilskudsmodtager er forpligtet til at  

 give Direktoratet for FødevareErhverv meddelelse om forhold, der kan  

 medføre, at betingelserne for tilskud ikke længere er opfyldt,  

 jf. § 7 og § 9, stk. 5-9.
 Stk. 2. En tilskudsmodtager skal i den periode, hvor  

 betingelserne for tilskud skal opfyldes, på forlangende afgive  

 erklæring til Direktoratet for FødevareErhverv om, hvorvidt  

 betingelserne for tilskud fortsat opfyldes, jf. § 7 og § 9, stk. 5-9.
Kapitel 8 Bortfald og tilbagebetaling af tilskud § 16. Tilsagn om tilskud og tilskud  

 bortfalder, 1)	hvis ansøgeren har givet urigtige eller vildledende  

 oplysninger eller har fortiet oplysninger af betydning for sagens  

 afgørelse, 2)	hvis projektet ikke gennemføres i overensstemmelse med den  

 godkendte ansøgning, 3)	hvis der ikke ydes den fornødne bistand ved kontrollens  

 gennemførelse, 4)	hvis de støttede investeringer inden for en periode på  

 5 år fra investeringernes påbegyndelse, eller som fastsat i  

 tilsagnet, anvendes til andre formål end forudsat i  

 ansøgningen, 5)	ved ejer- eller brugerskifte, medmindre den nye ejer eller bruger  

 indtræder i rettigheder og forpligtelser efter tilsagnet om  

 tilskud, 6)	hvis ansøger ikke foretager den rapportering, der  

 fremgår af tilsagnsskrivelsen, eller som Direktoratet for  

 FødevareErhverv anmoder om, eller 7)	hvis betingelserne for tilskud ikke længere er  

 opfyldt.
 Stk. 2. Direktoratet for FødevareErhverv kan  

 bestemme, at tilskud helt eller delvis skal tilbagebetales med tillæg  

 af rente, hvis der foreligger væsentlige fejl eller forsømmelser  

 fra modtagerens side, herunder hvis modtageren har overtrådt  

 bestemmelserne i § 15, stk. 1 og 2. Rentetillægget beregnes fra  

 fremsættelse af kravet om tilbagebetaling med den rentesats, der er  

 fastsat i renteloven.
 Stk. 3. Ansøgeren har pligt til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald.
Stk. 4. Stk. 1, nr. 2, 4, 5 og 8, finder normalt ikke  

 anvendelse i tilfælde af force majeure, herunder navnlig hvis 1)	en væsentlig del af virksomheden eksproprieres, og  

 ekspropriationen ikke kunne forudses på  

 ansøgningstidspunktet, 2)	der indtræffer en naturkatastrofe, som i væsentlig grad  

 berører virksomheden, 3)	bygningerne, der rummer produktionen, ødelægges ved et  

 ulykkestilfælde, eller 4)	der ikke kan findes afsætning for virksomhedens produkter som  

 følge af handelsblokader eller lignende.
Kapitel 9 Udelukkelse § 17. En ansøger udelukkes fra at  

 ansøge om tilskud, hvis ansøger med forsæt eller ved grov  

 uagtsomhed har afgivet urigtige oplysninger af betydning for modtagelse af  

 tilskud.
 Stk. 2. Udelukkelse sker for det pågældende  

 kalenderår, hvis der er tale om grov uagtsomhed, medens udelukkelse  

 også sker for det følgende år, hvis urigtige oplysninger  

 er afgivet med forsæt.
Kapitel 10 Klageadgang § 18. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Kapitel 11 Straffebestemmelser § 19. Medmindre højere straf er forskyldt  

 efter den øvrige lovgivning, straffes med bøde den,  

 der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften,  

 virksomheden eller projektet efter lovens § 20, stk. 2, 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes overtrædelsen ikke at ville  

 medføre højere straf end bøde, kan Direktoratet for  

 FødevareErhverv tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 931 finder tilsvarende anvendelse  

 på tilkendegivelser fra Direktoratet for FødevareErhverv.  

 Betales bøden i rette tid, eller bliver den efter stedfunden  

 vedtagelse indrevet eller afsonet, bortfalder videre forfølgning.
Kapitel 12 Ikrafttrædelse § 20. Bekendtgørelsen træder i kraft  

 den 8. november 2000.
 Stk. 2. Bekendtgørelse nr. 793 af 29. august 1994 om tilskud  

 til strukturprojekter inden for jordbruget ophæves.  

 Bekendtgørelsen finder dog anvendelse for tilsagn meddelt inden den 1.  

 januar 2000.
