Fremsat den 10. november 2000 af  

 indenrigsministeren (Pia Gjellerup, fg.) Forslag til Lov om ændring af lov om integration af  

 udlændinge i  

 Danmark (integrationsloven) (Ændring af reglerne om rådighedsforpligtelse  

 og sanktioner ved udeblivelse fra introduktionsprogrammet) § 1 I lov om integration af udlændinge i Danmark (integrationsloven),  

 jf. lovbekendtgørelse nr. 223 af 31. marts 2000, med de  

 ændringer, der følger af § 5 i lov nr. 404 af 31. maj 2000  

 og § 2 i lov nr. 424 af 31. maj 2000, foretages følgende  

 ændringer:
 1. I § 25, stk. 2, indsættes som 2. og 3.  

 pkt.:
»For udlændinge, der alene har ledighed som problem, er det  

 endvidere en betingelse, at den pågældende udnytter sine  

 arbejdsmuligheder ved at søge arbejde på den måde, der er  

 sædvanlig inden for det pågældende område, medmindre  

 kommunalbestyrelsen skønner, at udlændingens danskkundskaber  

 ikke er tilstrækkelige, eller det strider mod formålet med  

 udlændingens aktivering.
Pligten indtræder 1 år efter, at  

 udlændingen har påbegyndt sit introduktionsprogram, jf.  

 § 16, stk. 3.« 2. § 25, stk. 3, affattes således:
»Stk. 3. Der kan dog ikke stilles krav om, at  

 udlændingen eller ægtefællen tager imod arbejde eller  

 søger arbejde efter stk. 2, hvis 1)	tilbudet ikke kan anses for et rimeligt tilbud på grund af  

 forhold, der vedrører tilbudets indhold, 2)	den pågældende ikke kan arbejde på grund af  

 sygdom, eller at der er risiko for, at helbredet forringes, hvis det  

 hidtidige arbejde fortsættes, 3)	afstanden mellem bopæl og arbejdssted medfører en  

 urimelig belastning af den pågældende på grund af  

 transportvanskeligheder eller den tid, der går til transport, 4)	den pågældende har ret til fravær ved graviditet,  

 barsel og adoption efter reglerne i lov om ligebehandling af mænd og  

 kvinder med hensyn til beskæftigelse og barselsorlov m.v., 5)	den pågældende er nødt til at passe sine  

 børn, og der ikke kan anvises anden pasningsmulighed, 6)	den pågældende modtager støtte efter lov om  

 social service til pasning af handicappet barn eller døende  

 nærtstående eller efter lov om dagpenge ved sygdom eller  

 fødsel til pasning af alvorligt sygt barn, 7)	arbejdet er omfattet af en overenskomstmæssig konflikt,  

 eller 8)	arbejdet omfatter udvikling og fremstilling af  

 krigsmateriel.« 3. I § 25 indsættes efter stk. 3 som  

 nyt stykke:
»Stk. 4. Har udlændingen eller ægtefællen  

 problemer ud over ledighed, skal kommunalbestyrelsen vurdere, om der i det  

 enkelte tilfælde foreligger andre forhold end de i stk. 3  

 nævnte, der kan begrunde, at den pågældende ikke har pligt  

 til at udnytte sine arbejdsmuligheder.« Stk. 4-8 bliver herefter stk. 5-9.
 4. I § 25, stk. 5, 3. pkt., der bliver til  

 stk. 6, 3. pkt., ændres »§ 13, stk. 5, 1. pkt., i lov om  

 aktiv socialpolitik« til: »§ 13, stk. 6, 1. pkt., i lov om aktiv  

 socialpolitik.«.
 5. I § 25, stk. 7, der bliver til stk. 8,  

 ændres »jf. dog stk. 8« til: »jf. dog stk. 9«.
 6. I § 27, stk. 3, ændres »jf. § 25,  

 stk. 5, 3. pkt.« til: »jf. § 25, stk. 6, 3. pkt.«.
 7. § 30 affattes således:
 »§ 30. Kommunalbestyrelsen skal nedsætte  

 introduktionsydelsen med indtil 30 pct. i forhold til den i henhold til  

 §§ 27, 27 a, 28 og 29, stk. 2, beregnede ydelse, hvis en  

 udlænding, der alene har ledighed som problem, uden rimelig grund  

 udebliver fra deltagelse i en eller flere dele af introduktionsprogrammet.  

 Udebliver en udlænding, der har problemer ud over ledighed, uden  

 rimelig grund fra deltagelse i en eller flere dele af  

 introduktionsprogrammet, kan kommunalbestyrelsen nedsætte ydelsen med  

 indtil 30 pct.
 Stk. 2. Nedsættelsen i medfør af stk. 1 skal  

 ske inden 3 måneder efter, at den pågældende er  

 udeblevet.
Stk. 3. Nedsættelsen efter stk. 1 sker  

 forholdsmæssigt svarende til det antal timer, som udlændingen er  

 udeblevet.
Nedsættelsen beregnes i forhold til det antal timer,  

 udlændingens introduktionsprogram varer pr. uge, dog mindst i forhold  

 til 30 timer pr. uge.
Stk. 4. Hvis udlændingen uden rimelig grund er udeblevet  

 fra virksomhedspraktik, herunder individuel jobtræning, jf. § 23,  

 stk. 2, nr. 2, nedsætter kommunalbestyrelsen  

 beskæftigelsestillægget efter § 29, stk. 2, med et  

 beløb svarende til det antal timer, fraværet har varet.« 8. § 31 affattes således:
 »§ 31. Kommunalbestyrelsen skal bestemme, at  

 introduktionsydelsen ophører, hvis udlændingen uden rimelig  

 grund afviser at deltage i en eller flere dele af introduktionsprogrammet,  

 jf. kapitel 4, så længe muligheden for at benytte tilbudet  

 består.
 Stk. 2. Kommunalbestyrelsen skal bestemme, at  

 introduktionsydelsen ophører, hvis udlændingen uden rimelig  

 grund har gentagne udeblivelser fra en eller flere dele af  

 introduktionsprogrammet, og udeblivelserne har et så betydeligt omfang,  

 at fraværet kan ligestilles med en afvisning af  

 introduktionsprogrammet.
Stk. 3. Er der i medfør af stk. 1 eller 2 truffet  

 beslutning om ophør af introduktionsydelsen vedvarer denne, så  

 længe grundlaget herfor er til stede.
Kommunalbestyrelsen skal ved  

 udgangen af hver måned foretage en vurdering heraf.« 9. I § 33 ændres »§ 25, stk. 6« til:  

 »§ 25, stk. 7«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger 1. Lovforslagets baggrund Lovforslaget er en opfølgning på aftalen  

 mellem regeringen og Kommunernes Landsforening om kommunernes økonomi  

 for 2001. Det er således indeholdt i aftalen, at der som led i en  

 større målretning af aktiveringsindsatsen for udlændinge  

 skal fremsættes forslag om en ændring af lov om integration af  

 udlændinge i Danmark (integrationsloven) med henblik på at  

 justere og præcisere de rådighedsregler og sanktionsregler, der  

 gælder for udlændinge i aktivering.
Lovforslaget skal ses i sammenhæng med forslag til  

 lov om ændring af lov om aktiv socialpolitik (ændring af  

 rådigheds- og sanktionsregler m.v.) fremsat af socialministeren.
Efter  

 dette forslag gennemføres tilsvarende ændringer for  

 kontanthjælpsmodtagere i aktivering.
 Det foreslås, at loven træder i kraft den 1.  

 januar 2001.
2. Lovforslagets formål og indhold En af regeringens overordnede målsætninger med  

 integrationsloven er, at flygtninge og indvandrere skal blive ydende  

 medlemmer af det danske samfund på lige fod med samfundets  

 øvrige borgere.
Med henblik herpå giver loven den enkelte  

 udlænding en række rettigheder, ligesom den også opstiller  

 en række pligter.
Loven stiller således krav om, at den enkelte  

 udlænding efter evne gør en aktiv indsats for at blive  

 selvforsørgende og for at integrere sig i samfundet.
For at fremme den enkelte udlændings integration  

 indeholder loven regler om, at udlændinge, som er berettiget til  

 introduktionsydelse, skal tilbydes et introduktionsprogram.
Den enkelte  

 udlænding har pligt til at deltage i det tilbudte program, idet  

 kommunen ellers vil kunne foretage fradrag i introduktionsydelsen eller helt  

 standse udbetalingen.
Programmet, der indeholder et kursus i  

 samfundsforståelse, danskundervisning og aktivering, skal medvirke til  

 at gøre udlændingen fortrolig med det danske samfunds  

 grundlæggende værdier, ligesom det skal styrke den enkeltes  

 mulighed for at komme i arbejde og væk fra offentlig  

 forsørgelse.
 Tilbudet om aktivering skal sammen med det øvrige  

 introduktionsprogram indgå som et led i udlændingens generelle  

 introduktion til det danske arbejdsmarked og dermed fremme udlændingens  

 beskæftigelses- og uddannelsesmuligheder.
 Lovforslaget indeholder følgende  

 elementer:
 1.	Forslag om pligt for udlændinge til aktivt at søge  

 arbejde.
 2.	Forslag om præcisering af de særlige forhold, der kan  

 medføre, at en udlænding ikke har pligt til at tage imod et  

 tilbud om arbejde (rådighedsforpligtelsen).
 3.	Forslag om at indføre ufravigelige sanktionsregler i  

 tilfælde af udeblivelse fra eller afvisning af deltagelse i  

 introduktionsprogrammet.
 4.	Forslag om at skærpe sanktionsreglerne ved afvisning af samt  

 gentagne og omfattende udeblivelser fra deltagelse i  

 introduktionsprogrammet.
 5.	Forslag om at forhøje det maksimale fradrag i  

 introduktionsydelsen ved udeblivelse fra deltagelse i  

 introduktionsprogrammet.
 Formålet med lovforslaget er at sikre, at der  

 gælder samme regler vedrørende rådighedsforpligtelsen for  

 personer omfattet af integrationsloven, som for personer der modtager  

 kontanthjælp og aktivering efter lov om aktiv socialpolitik.  

 Lovforslaget har endvidere til formål i højere grad at sikre den  

 enkelte udlændings deltagelse i introduktionsprogrammet samt at skabe  

 grundlag for en mere ensartet praksis i kommunernes regelanvendelse.
2.1. Forslaget om pligt for udlændinge til aktivt at søge  

 arbejde Det er efter integrationsloven en grundlæggende  

 betingelse for at kunne modtage introduktionsydelse eller tilbud om  

 aktivering, at udlændingen opfylder sin pligt til at forsørge  

 sig selv og sin familie.
Efter lovens rådighedsregler er det derfor et  

 krav, at den, der modtager introduktionsydelse og tilbud om aktivering i  

 forbindelse med deltagelse i et introduktionsprogram, i tilstrækkelig  

 grad har udnyttet sine arbejdsmuligheder, det vil sige står til  

 rådighed for arbejdsmarkedet.
Har udlændingen et arbejde, eller  

 kan vedkommende få et arbejde, kan der ikke udbetales  

 introduktionsydelse eller tilbydes aktivering.
Rådighedskravet betyder, at udlændinge  

 omfattet af integrationsloven er forpligtet til at påtage sig ethvert  

 rimeligt tilbud om arbejde.
Derimod indgår der ikke i  

 rådighedsreglerne   i modsætning til, hvad der gælder for  

 forsikrede ledige   et direkte krav om, at udlændingen skal være  

 aktivt arbejdssøgende.
For i højere grad at synliggøre princippet  

 om, at udlændingen har pligt til at stå til rådighed for  

 arbejdsmarkedet foreslås det derfor i den nye affattelse af lovens  

 § 25, stk. 2, tilføjet, at rådighedsbegrebet for  

 udlændinge i lighed med det gældende rådighedsbegreb for  

 forsikrede ledige bliver udvidet med et krav om pligt til aktiv  

 arbejdssøgning.
Kravet skal gælde for den gruppe af  

 udlændinge, der alene har ledighed som problem.
Det er fundet hensigtsmæssigt, at der i loven  

 principielt gælder de samme rådighedsregler som i lov om aktiv  

 socialpolitik.
Det er dog vigtigt, at dette udgangspunkt fraviges, når  

 de særlige omstændigheder, nyankomne udlændinge er  

 underlagt, tilsiger det.
 En opdeling af den samlede målgruppe i to grupper  

 personer alene med ledighed som problem og personer med problemer ud over  

 ledighed   kan derfor ikke foretages ud fra udtømmende objektive  

 kriterier, men må nødvendigvis i en vis udstrækning basere  

 sig på mere bløde karakteristika.
 Ved den nærmere visitation efter lov om aktiv  

 socialpolitik vil der som udgangspunkt kunne ske en opdeling i  

 følgende undergrupper, der ud fra målsætningen med  

 aktivering efter aktivloven relaterer sig til henholdsvis den  

 erhvervsrettede, den erhvervsforbedrende og den socialt betonede  

 aktivering:
 De arbejdsmarkedsparate personer, det vil sige, de personer,  

 der kun har kortvarig ledighed som problem, og som ud fra deres tidligere  

 arbejdsmarkedstilknytning, uddannelsesbaggrund og ressourcer i øvrigt  

 er motiverede for at komme i gang med arbejde eller uddannelse.
 De uafklarede personer, det vil sige, de personer, der trods  

 tidligere erhvervserfaring er uafklarede omkring deres personlige udvikling  

 og i forhold til valg af arbejde eller uddannelse, men som gennem en  

 afklarende og erhvervsforberedende indsats kan blive kvalificerede til at  

 genindtræde på arbejdsmarkedet.
 De arbejdsmarkedsmæssigt marginaliserede personer, det  

 vil sige, de personer, der ikke nødvendigvis har sociale problemer af  

 betydning ud over ledighed, men som har været uden arbejde i  

 længere tid, og som er karakteriseret ved kort skolegang og ingen eller  

 ringe erhvervsuddannelse kombineret med en beskeden erhvervserfaring.
 De socialt belastede personer, det vil sige, de personer, der  

 ud over selve ledigheden har betydelige problemer af personlig og/eller  

 familiemæssig art, er kriminelle, står uden socialt netværk  

 eller mangler grundlæggende sociale færdigheder og  

 kompetencer.
 De helbredsmæssigt belastede personer, det vil sige, de  

 personer, der i kombination med sociale problemer har ressourcemæssige  

 vanskeligheder i form af fysiske eller psykiske helbredsproblemer, herunder  

 også misbrugsproblemer med hensyn til alkohol eller  

 narkotika.
Udlændinge, der efter integrationslovens § 23,  

 stk. 8, er undtaget fra deltagelse i aktivering, eller som efter  

 integrationslovens §§ 20, stk. 2, og 21, stk. 4, af ganske  

 særlige grunde er undtaget fra deltagelse i kursus i  

 samfundsforståelse eller danskundervisning, vil normalt have problemer  

 ud over ledighed.
Det vil blandt andre være udlændinge, der er  

 fysisk eller psykisk handicappede, torturofre, og stærkt traumatiserede  

 flygtninge.
Der kan også være tale om personer, hvor det på  

 grund af den pågældendes alder ikke giver mening at stille et  

 krav om, at vedkommende skal deltage i aktivering.
Tilsvarende gælder  

 for udlændinge, der efter de samme bestemmelser, har fået udskudt  

 deres deltagelse i et introduktionsprogram som følge af sygdom,  

 graviditet, barsel eller manglende mulighed for børnepasning.
2.2. Forslag om præcisering af de særlige forhold, der kan  

 medføre, at en udlænding ikke har pligt til at tage imod et  

 tilbud om arbejde (rådighedsforpligtelsen) Efter de gældende regler for  

 rådighedsforpligtelsen, der er sammenfaldende med reglerne i lov om  

 aktiv socialpolitik, har en udlænding omfattet af integrationsloven og  

 dennes ægtefælle ikke pligt til at tage imod tilbud om arbejde,  

 hvis der ikke er tale om et rimeligt tilbud.
Kommunalbestyrelsen skal vurdere, om et tilbud om arbejde  

 er et rimeligt tilbud.
Denne vurdering skal i det enkelte tilfælde ske  

 med udgangspunkt i, hvad personen skønnes at kunne klare.
Hvis  

 kommunalbestyrelsen skønner, at udlændingen ud fra omfanget af  

 sine ressourcer og forudsætninger kan magte det konkrete tilbud, skal  

 den pågældende tage imod dette uanset karakteren af et eventuelt  

 hidtidigt arbejde.
Konkrete forhold med hensyn til indholdet af det tilbudte  

 arbejde kan bevirke, at rimelighedskravet ikke er opfyldt.
Det kan for  

 eksempel være tilfældet, hvis arbejdet forudsætter en  

 fysik, som udlændingen ikke besidder.
Integrationsloven indeholder i lighed med lov om aktiv  

 socialpolitik ikke en udtømmende opregning af, i hvilke situationer  

 kommunalbestyrelsen kan se bort fra rådighedsforpligtelsen, det vil  

 sige, hvornår en person har gyldig grund til ikke at udnytte sine  

 arbejdsmuligheder.
Loven angiver i stedet en række eksempler på,  

 hvornår der typisk foreligger en gyldig grund.
 I modsætning hertil er det i reglerne om forsikrede  

 ledige udtømmende angivet, hvornår en ledig ikke har pligt til  

 at udnytte sine arbejdsmuligheder.
 Med henblik på at præcisere og klargøre  

 indholdet af rådighedsreglerne for udlændinge omfattet af  

 integrationsloven foreslås det i ændringsforslaget til  

 integrationslovens § 25, stk. 3, jf. forslagets § 1, nr. 2, at  

 der i loven foretages en udtømmende opregning af de enkelte gyldige  

 grunde.
Den udtømmende opregning i loven af de gyldige  

 grunde til ikke at tage imod tilbud om arbejde eller aktivering  

 foreslås at omfatte situationer, hvor der ikke er tale om et rimeligt tilbud om arbejde på  

 grund af forhold vedrørende tilbudets indhold den pågældende har helbredsmæssige  

 problemer den pågældende har transportmæssige  

 problemer den pågældende mangler pasningsmulighed for sine  

 børn den pågældende har ret til frihed i forbindelse  

 med fødsel eller adoption den pågældende modtager støtte efter lov om  

 social service til pasning af handicappet barn eller døende  

 nærtstående eller efter lov om dagpenge ved sygdom eller  

 fødsel til pasning af alvorligt sygt barn tilbudet vedrører produktion af krigsmateriel tilbudet er omfattet af en overenskomstmæssig  

 konflikt Til forskel fra Socialministeriets lovforslag om  

 ændring af lov om aktiv socialpolitik medtages ikke den situation, hvor  

 den pågældende aftjener værnepligt.
Dette skyldes, at en  

 sådan situation ikke vil kunne tænkes at opstå for personer  

 omfattet af integrationsloven, idet alene personer med dansk  

 indfødsret skal aftjene værnepligt.
 Den udtømmende opregning skal efter forslaget kun  

 omfatte den gruppe af udlændinge, der alene har ledighed som  

 problem.
For udlændinge, der har problemer ud over ledighed,  

 foreslås det, at kommunalbestyrelsen skal foretage en vurdering af, om  

 der i det enkelte tilfælde foreligger andre forhold end dem, der er  

 nævnt i den udtømmende liste, som kan begrunde, at modtageren  

 eller ægtefællen ikke har pligt til at udnytte deres  

 arbejdsmuligheder.
For denne gruppe af udlændinge vil den  

 udtømmende opregning i loven således være vejledende for  

 kommunalbestyrelsen, og der vil dermed fortsat skulle indgå et  

 individuelt skøn i rådighedsvurderingen.
2.3. Forslag om at indføre ufravigelige sanktionsregler i  

 tilfælde af udeblivelse fra eller afvisning af deltagelse i  

 introduktionsprogrammet De gældende sanktionsregler i integrationsloven  

 giver kommunalbestyrelsen en mulighed for, men ikke en pligt til, at  

 træffe afgørelse om fradrag i eller ophør af  

 introduktionsydelsen for så vidt angår udlændinge, der  

 afviser eller uden rimelig grund ikke deltager fuldt ud i det tilbudte  

 introduktionsprogram.
 Med henblik på at lette udførelsen af  

 myndighedsopgaven for den enkelte sagsbehandler i kommunen og for at sikre en  

 mere ensartet sanktionspraksis i kommunerne foreslås det i  

 ændringsforslaget til §§ 30 og 31, jf. forslagets § 1, nr. 7  

 og 8, at der indføres ufravigelige sanktioner i tilfælde af  

 udeblivelse fra eller afvisning af deltagelse i en eller flere dele af  

 introduktionsprogrammet.
De ufravigelige sanktionsregler ved udeblivelse  

 foreslås at omfatte den gruppe af udlændinge, der alene har  

 ledighed som problem.
For udlændinge, der har problemer ud over  

 ledighed, foreslås det, at det fortsat skal være op til  

 kommunalbestyrelsen at afgøre, om der i tilfælde af udeblivelser  

 skal sættes ind med sanktioner.
2.4. Forslag om skærpelse af sanktionsreglerne ved afvisning af  

 samt gentagne og omfattende udeblivelser fra deltagelse i  

 introduktionsprogrammet Hvis en udlænding ikke opfylder sin pligt til at  

 følge det tilbudte introduktionsprogram, kan der efter de  

 gældende regler træffes afgørelse om forskellige  

 sanktioner, afhængig af om modtageren uden rimelig grund udebliver fra  

 eller afviser at deltage i introduktionsprogrammet.
 Ved udeblivelser i timer eller dage fra et tilbud kan  

 kommunalbestyrelsen som sanktion foretage et forholdsmæssigt fradrag i  

 introduktionsydelsen, som dog højst kan udgøre 20 procent af  

 den månedlige ydelse.
 Ved afvisning af et tilbud om aktivering kan  

 kommunalbestyrelsen som sanktion ligeledes foretage et forholdsmæssigt  

 fradrag på indtil 20 procent af den månedlige ydelse eller  

 bestemme, at ydelsen helt ophører.
 Hvis en udlændings udeblivelse har et sådant  

 omfang, at det ikke kun kan betegnes som et sporadisk og ustabilt  

 fremmøde, men der derimod er tale om et mere omfattende og fast  

 fraværsmønster, der giver begrundet tvivl om udlændingens  

 vilje til at deltage i introduktionsprogrammet, findes dette at burde  

 sidestilles med afvisning af tilbudet og dermed at skulle sanktioneres  

 på samme måde.
 Det foreslås derfor i ændringsforslaget til  

 § 31, jf. forslagets § 1, nr. 8, at der i stk. 2  

 indsættes en bestemmelse om, at kommunalbestyrelsen skal bestemme, at  

 introduktionsydelsen ophører i tilfælde, hvor udlændingen  

 uden rimelig grund udebliver fra en eller flere dele af  

 introduktionsprogrammet i et sådant omfang, at det må sidestilles  

 med afvisning af programmet.
Det foreslås endvidere som led i den samlede  

 præcisering og skærpelse af sanktionsreglerne i  

 ændringsforslagets § 31, stk. 1, jf. forslagets § 1, nr.  

 8, at ordet "nedsættes" udgår, således at  

 nedsættelse af ydelsen bliver konsekvensen ved udeblivelse fra  

 deltagelse i introduktionsprogrammet, jf. § 30, mens ophør bliver  

 konsekvensen ved afvisning af programmet eller udeblivelse i et omfang, der  

 kan sidestilles med afvisning.
Hermed bringes integrationslovens regler  

 tillige på linie med de regler, der gælder for  

 kontanthjælpsmodtagere efter lov om aktiv socialpolitik.
2.5. Forslag om at forhøje det maksimale fradrag i  

 introduktionsydelsen ved udeblivelse fra deltagelse i  

 introduktionsprogrammet Ved en udlændings fravær uden rimelig grund  

 fra deltagelse i det tilbudte introduktionsprogram kan kommunen efter de  

 gældende sanktionsregler beslutte at foretage et fradrag i  

 introduktionsydelsen.
Det månedlige fradrag beregnes forholdsmæssigt  

 ud fra det antal timer, som den pågældende er udeblevet sat i  

 forhold til et introduktionsprogram på 30 timer pr. uge.
Fradraget kan  

 højst udgøre 20 procent af den månedlige ydelse.
 Det foreslås i ændringsforslaget til  

 § 30, jf. forslagets § 1, nr. 7, at det nuværende  

 maksimumsfradrag på 20 procent af den månedlige ydelse  

 forhøjes til 30 procent.
 Der foreslås endvidere en præcisering af  

 reglen i § 30, stk. 3, om beregning af nedsættelse af  

 introduktionsydelsen.
 3. Økonomiske og administrative konsekvenser m.v.
Det foreslåede krav, om at udlændinge skal  

 være aktivt arbejdssøgende og forslaget om at skærpe  

  sanktionsreglerne ved gentagne og omfattende udeblivelser fra deltagelse i  

 det tilbudte introduktionsprogram, forventes at ville give kommunerne en  

 mindre meradministration.
Omvendt forventes det, at kommunerne vil få  

 en administrativ lettelse som følge af, at der med forslaget om at  

 indføre ufravigelige sanktionsregler ved udeblivelser og afvisning og  

 forslaget om udtømmende at angive de gyldige grunde til at  

 tilsidesætte rådighedsforpligtigelsen vil blive indført  

 mere entydige regler, der reducerer det skønsmæssige element i  

 kommunalbestyrelsens afgørelser.
 Samlet set skønnes lovforslaget derfor ikke at  

 medføre administrative meromkostninger for kommunerne.
 Formålet med lovforslaget er at sikre, at der  

 gælder samme regler vedrørende rådighedsforpligtelsen for  

 personer omfattet af integrationsloven, som for personer der modtager  

 kontanthjælp og aktivering efter lov om aktiv socialpolitik.  

 Formålet med lovforslaget er endvidere at forbedre virkningen af  

 introduktionsprogrammet og skabe grundlag for en mere ensartet praksis i  

 kommunernes regelanvendelse.
Det skønnes, at forslaget om ufravigelige  

 sanktionsregler og stigningen i det maksimale fradrag ved udeblivelser samlet  

 vil give en mindreudgift på ca. 3 mill. kr. i 2001 og ca. 4 mill. kr. i  

 de følgende år.
Der er dog en væsentlig usikkerhed ved  

 dette skøn, idet de ændrede regler formodes at medføre en  

 adfærdsændring hos de udlændinge, der på  

 nuværende tidspunkt udebliver fra en eller flere dele af  

 introduktionsprogrammet.
 Forslaget skal forhandles med de kommunale parter.
4. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets  

 administrative konsekvenser for borgerne samt forholdet til EU-retten Lovforslaget forventes ikke at medføre  

 erhvervsadministrative eller erhvervsøkonomiske konsekvenser eller  

 administrative konsekvenser for borgerne.
Endvidere forventes lovforslaget  

 ikke at have miljømæssige konsekvenser.
Lovforslaget indeholder  

 ikke EU-retlige aspekter.
 5. Hørte myndigheder m.v.
 Lovforslaget er samtidig med fremsættelsen sendt i  

 høring hos følgende myndigheder og organisationer:
 Advokatrådet, Amtsrådsforeningen i Danmark,  

 Amnesty International, Boligselskabernes Landsforening, Dansk  

 Arbejdsgiverforening, Dansk Flygtningehjælp, Dansk  

 Kriminalpolitiforening, Dansk Politiforbund, Dansk Røde Kors, Dansk  

 Socialrådgiverforening, Den Danske Dommerforening, Det Danske Center  

 for Menneskerettigheder, Dokumentations- og Rådgivningscentret for  

 Racediskrimination, Dommerfuldmægtigforeningen, Flygtningenævnet,  

 Foreningen af Politimestre i Danmark, Foreningen af Statsamtmænd,  

 Foreningen af Statsamtsjurister, Frederiksberg Kommune, De Etniske  

 Minoriteters Landsorganisation, Kommunernes Landsforening, Københavns  

 Kommune, Landsorganisationen i Danmark, Mellemfolkeligt Samvirke,  

 Nævnet for Etnisk Ligestilling, Politidirektøren i  

 København, Politifuldmægtigforeningen, Præsidenterne for  

 Østre og Vestre Landsret, retterne i København, Århus,  

 Odense, Aalborg og Roskilde, Retslægerådet, Rigsadvokaten,  

 Rigspolitichefen samt Rådet for Etniske Minoriteter.
6. Vurdering af konsekvenser af lovforslaget Positive  

 konsekvenser/Mindreudgifter Negative konsekvenser/Merudgifter Økonomiske konsekvenser for stat,  

 kommuner og amtskommuner lille mindreudgift Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås at udvide rådighedsbegrebet ved  

 at stille krav om aktiv arbejdssøgning.
Forslaget indebærer, at  

 de udlændinge, der alene har ledighed som problem, skal udnytte deres  

 arbejdsmuligheder ved at søge arbejde på den måde, der er  

 sædvanlig inden for det pågældende område.
Pligten til aktivt at søge arbejde indtræder  

 ét år efter, at udlændingen har påbegyndt sit  

 introduktionsprogram.
Pligtens indtræden har den betydning, at aktiv  

 arbejdssøgning bliver en betingelse for at kunne få udbetalt  

 introduktionsydelse.
 Kravet om, at den pågældende har pligt til  

 aktivt at søge arbejde, omfatter alle udlændinge, der alene har  

 ledighed som problem, og som er berettiget til at modtage  

 introduktionsydelse.
 Det er ikke en forudsætning, at den  

 pågældende udlænding er under aktivering, når pligten  

 indtræder.
 For udlændinge, der deltager i tilbud om aktivering,  

 vil det imidlertid være en forudsætning, at aktiveringen af  

 kommunalbestyrelsen tilrettelægges med en sådan fleksibilitet, at  

 det giver den aktiverede reelle muligheder for aktivt at søge  

 arbejde.
Undtaget fra pligten til aktivt at søge arbejde er  

 udlændinge, der har problemer ud over ledighed.
Denne gruppe skal  

 afgrænses snævert og vil hovedsageligt bestå af  

 udlændinge, der i medfør af § 23, stk. 8, ikke bliver  

 tilbudt aktivering, eller som i medfør af §§ 20, stk. 2, og  

 21, stk. 4, af ganske særlige grunde ikke bliver tilbudt kursus i  

 samfundsforståelse eller danskundervisning.
Der henvises i  

 øvrigt til de almindelige bemærkninger.
Undtaget er endvidere udlændinge, der alene har  

 ledighed som problem, men som kommunalbestyrelsen skønner ikke har de  

 tilstrækkelige danskkundskaber til at kunne begå sig på det  

 ordinære arbejdsmarked.
Der skal herved lægges vægt  

 på, om udlændingen taler dansk på et sådant niveau,  

 at den pågældende umiddelbart vil kunne indgå på  

 arbejdsmarkedet, og om udlændingen ved at påtage sig et arbejde  

 vil kunne gavne sin sproglige udvikling.
Undtaget er også udlændinge, der alene har  

 ledighed som problem, hvor et krav om aktiv arbejdssøgning vil stride  

 mod formålet med aktiveringen.
Det vil navnlig kunne være  

 tilfældet, hvis udlændingen som led i aktivering er under  

 uddannelse eller er midt i et kompetencegivende forløb, ved hvis  

 afslutning den pågældende vil være kvalificeret til at  

 påbegynde en uddannelse eller til at søge arbejde på det  

 ordinære arbejdsmarked.
Det kan eksempelvis være en person, som  

 allerede er i besiddelse af en uddannelse fra hjemlandet, men som mangler et  

 eller flere kurser, for at kunne søge arbejde inden for sit fag.
Efter  

 endt uddannelse eller ved afslutningen af et opkvalificerende forløb  

 vil der kunne stilles krav til den pågældende om at være  

 aktivt arbejdssøgende.
Kommunalbestyrelsen vil ud fra en konkret og individuel  

 vurdering skulle afgøre, hvilke krav der i det enkelte tilfælde  

 skal stilles til en udlændings aktive arbejdssøgning, for at  

 rådighedsforpligtelsen kan anses for opfyldt.
Udlændingen skal  

 over for kommunalbestyrelsen kunne redegøre for sine  

 jobsøgningsaktiviteter, men det må i øvrigt afhænge  

 af den enkelte udlændings situation, i hvilket omfang den  

 pågældende skal søge arbejde.
Det er ikke hensigten, at  

 der skal stilles specifikke krav til jobsøgningsintensiteten,  

 således at modtageren inden for en given periode har pligt til at  

 søge et bestemt antal stillinger.
Tilsvarende må der med hensyn  

 til jobsøgningsmåden tages hensyn til, om det inden for det  

 pågældende område er det normale at søge arbejde  

 enten skriftligt eller personligt.
 Kommunalbestyrelsen skal vejlede om reglerne, inden der  

 kan træffes afgørelse om, at introduktionsydelsen skal bortfalde  

 som følge af, at kravet om at søge arbejde ikke er opfyldt.  

 Hvis en udlænding, efter der er truffet beslutning om bortfald af  

 ydelsen, begynder at søge arbejde på en adækvat  

 måde, skal kommunalbestyrelsen genoptage udbetalingen af  

 introduktionsydelsen.
Til nr. 2 og 3 Integrationsloven indeholder ikke udtømmende regler  

 for, hvornår en udlænding eller dennes ægtefælle ikke  

 har pligt til at tage imod arbejde.
Der er i loven alene nævnt en  

 række eksempler på særlige grunde, som kan tale for, at  

 udlændingen eller dennes ægtefælle ikke skal opfylde deres  

 rådighedsforpligtelse og tage imod et tilbud om arbejde.  

 Kommunalbestyrelsen skal således foretage en konkret og individuel  

 vurdering af, om der er grundlag for at se bort fra  

 rådighedskravet.
 For at præcisere rådighedsbegrebet  

 foreslås det, at der på samme måde som for forsikrede  

 ledige fastsættes en udtømmende opregning af, hvornår en  

 udlænding har en gyldig grund til ikke at opfylde sin pligt til at tage  

 imod et tilbud om arbejde (rådighedsforpligtelsen). Den  

 udtømmende liste skal efter forslaget til den nye bestemmelse i  

 § 25, stk. 3, omfatte de udlændinge, der alene har ledighed  

 som problem.
 For så vidt angår udlændinge, der har  

 problemer ud over ledighed, vil der med forslaget til bestemmelsen i  

 § 25, stk. 4, fortsat skulle indgå et  

 skønsmæssigt element i rådighedsvurderingen, idet  

 kommunalbestyrelsen for denne gruppes vedkommende skal foretage vurderingen  

 med udgangspunkt i den udtømmende liste i § 25, stk. 3, over  

 gyldige grunde til ikke at tage imod et tilbud om arbejde.
Den udtømmende liste i forslaget indeholder otte  

 gyldige grunde for en udlænding og dennes ægtefælle til  

 ikke at opfylde rådighedsforpligtelsen.
Der er for fire af de gyldige  

 grunde på listen § 25, stk. 3, nr. 2, 4, 5 og 8   tale om en  

 videreførsel af de nuværende regler i integrationsloven, nemlig  

 reglerne om henholdsvis helbredsmæssige problemer, ret til fravær  

 ved graviditet, barsel og adoption, manglende pasningsmulighed for  

 børn samt arbejde med produktion af krigsmateriel.
Forslagets  

 § 25, stk. 3, nr. 2, om sygdom som gyldig grund omhandler de  

 tilfælde, hvor en person, der ellers kun har ledighed som problem,  

 midlertidigt på grund af sygdom er ude af stand til at udnytte sine  

 arbejdsmuligheder.
Det forudsættes, at der er den fornødne  

 dokumentation for sygdommen.
Denne dokumentation kan f.eks. foreligge i form  

 af en lægeerklæring.
Med hensyn til forslagets § 25,  

 stk. 3, nr. 5, om manglende pasningsmulighed for børn  

 forudsættes det, at den pågældende har søgt og  

 fortsat søger offentlig dagpasning.
 Med hensyn til tre af de øvrige gyldige grunde  

 § 25, stk. 3, nr.1, 3 og 7   er der tale om en lovfæstelse af  

 den hidtidige praksis om undtagelsesgrunde fra rådighedsforpligtelsen.  

 Det gælder de tilfælde, hvor personen har transportmæssige  

 problemer, hvor tilbudet ikke indholdsmæssigt er et rimeligt tilbud,  

 eller hvor tilbudet er omfattet af en overenskomstmæssig konflikt.
 For så vidt angår den sidste grund i  

 § 25, stk. 3, nr. 6, er der tale om en regel, der svarer til  

 rådighedsreglerne for forsikrede ledige.
Til nr. 4 Forslaget er en konsekvensændring af den  

 foreslåede ændring af § 13 i lov om aktiv socialpolitik.
Til nr. 5 og 6 Der er tale om konsekvensændringer som følge  

 af forslagets § 1, nr. 3.
Til nr. 7 Efter den gældende sanktionsregel kan  

 kommunalbestyrelsen foretage fradrag i introduktionsydelsen, hvis en  

 udlænding uden rimelig grund udebliver fra deltagelse i  

 introduktionsprogrammet.
Der er ikke tale om nogen pligtmæssig  

 sanktion, og det er derfor op til kommunalbestyrelsen i det enkelte  

 tilfælde at beslutte, om der skal ske fradrag i ydelsen.
Med lovforslaget sker der en skærpelse og  

 præcisering af sanktionsreglen, idet kommunalbestyrelsen får en  

 pligt til i alle tilfælde at sanktionere et ubegrundet fravær fra  

 en eller flere dele af introduktionsprogrammet med et fradrag i ydelsen.
Den  

 ufravigelige sanktionsregel skal dog kun gælde for udlændinge,  

 der alene har ledighed som problem.
I forhold til udlændinge med  

 problemer ud over ledighed skal kommunalbestyrelsen efter lovforslaget  

 på samme måde som efter de nugældende regler ud fra en  

 individuel bedømmelse tage stilling til, om der skal ske fradrag i  

 hjælpen som følge af udlændingens udeblivelse.
Lovforslaget indebærer endvidere, at det  

 nuværende maksimale fradrag på 20 procent forhøjes til 30  

 procent.
Forslaget omfatter fradrag i tilfælde af udeblivelser hos  

 såvel udlændinge, der alene har ledighed som problem, som  

 udlændinge der har problemer ud over ledighed.
Efter de gældende regler skal nedsættelsen ske  

 forholdsmæssigt svarende til det antal timer, som udlændingen er  

 udeblevet beregnet i forhold til et introduktionsprogram på 30 timer om  

 ugen.
Dette har givet anledning til, at udlændinge med  

 introduktionsprogrammer med en varighed på over 30 timer  

 forholdsmæssigt er blevet ramt hårdere end udlændinge med  

 et introduktionsprogram med en varighed af under 30 timer for tilsvarende  

 udeblivelser.
Forslaget indebærer, at nedsættelsen skal beregnes  

 forholdsmæssigt ud fra det faktiske fravær i forhold til det  

 antal timer udlændingens introduktionsprogram varer, dog mindst 30  

 timer pr. uge således, at udlændinge, der har et  

 introduktionsprogram på mere end 30 timer, ikke rammes  

 forholdsmæssigt hårdere.
Til nr. 8 Det foreslås, at kommunalbestyrelsen får pligt  

 til at foretage sanktionering, ligesom det præciseres, at sanktionering  

 skal ske ved afvisning af deltagelse i en eller flere dele af  

 introduktionsprogrammet, jf. nærmere under nr. 7.
 Endvidere bringes § 31 på linie med de regler,  

 der gælder for kontanthjælpsmodtagere efter § 41 i lov om  

 aktiv socialpolitik, ved at lade ordet »nedsættes« udgå og  

 tilføje, at muligheden for at sanktionere alene kan anvendes,  

 »så længe muligheden for at benytte tilbudet består«.
 Der foreslås endvidere en skærpelse af  

 sanktionsreglerne over for udlændinge, der uden formelt at afvise  

 deltagelse i en eller flere dele af introduktionsprogrammet dog har et  

 så fast og omfattende fravær, at det giver anledning til  

 begrundet tvivl om modtagerens vilje til at deltage i tilbudet.
 Med forslaget vil sanktionen i tilfælde af  

 betydelige og tilbagevendende udeblivelser og sanktionen i tilfælde af  

 afvisning blive ligestillet, idet introduktionsydelsen skal ophøre,  

 hvis udlændingen uden rimelig grund har gentagne udeblivelser fra  

 deltagelse i introduktionsprogrammet, og udeblivelserne har et så  

 betydeligt omfang, at fraværet kan ligestilles med afvisning af  

 tilbudet.
Forslaget skal omfatte udeblivelser vedrørende alle  

 udlændinge, det vil sige, uanset om udlændingen alene har  

 ledighed som problem eller har problemer ud over ledighed.
Det bemærkes  

 i den forbindelse, at udlændinge, der ikke er i stand til at deltage i  

 introduktionsprogrammet, skal fritages herfor i medfør af  

 integrationslovens §§ 20, stk. 2, 21, stk. 4, og 23,  

 stk. 8.
 En udlændings udeblivelser er af et sådant  

 omfang, at der reelt må siges at være tale om en afvisning af  

 tilbudet, hvis fraværet er på over 50 procent i en periode.
Til nr. 9 Der er tale om en konsekvensændring som følge  

 af forslagets § 1, nr. 3.
Bilag 1 I dette bilag citeres i venstre spalte indholdet af de  

 bestemmelser, der foreslås ændret ved lovforslag L 90 om  

 ændring af lov om integration af udlændinge i Danmark  

 (integrationsloven) fremsat den 10. november 2000. I højre spalte  

 anføres de foreslåede ændringer Gældende formulering Lovforslaget Integrationsloven, jf. lovbekendtgørelse nr. 223 af 31. marts 2000,  

 som ændret ved § 5 i lov nr. 404 af 31. maj 2000 og § 2 i lov  

 nr. 424 af 31. maj 2000:
§ 25. Udlændinge, der tilbydes et introduktionsprogram,  

 jf. § 16, er efter reglerne i dette kapitel berettiget til  

 introduktionsydelse i op til tre år fra det tidspunkt, hvor ansvaret  

 overgår til kommunalbestyrelsen.
Kommunalbestyrelsen træffer  

 afgørelse om udbetaling af introduktionsydelse efter reglerne i dette  

 kapitel.
 1. § 25, stk. 2, affattes som følge af  

 lovforslagets § 1, nr. 1, således:
 Stk. 2. Der kan kun udbetales introduktionsydelse, hvis  

 udlændingen og dennes ægtefælle ikke har et rimeligt tilbud  

 om arbejde.
Stk. 2. Der kan kun udbetales introduktionsydelse, hvis  

 udlændingen og dennes ægtefælle ikke har et rimeligt tilbud  

 om arbejde.
For udlændinge, der alene har ledighed som problem, er det  

 endvidere en betingelse, at den pågældende udnytter sine  

 arbejdsmuligheder ved at søge arbejde på den måde, der er  

 sædvanlig inden for det pågældende område, medmindre  

 kommunalbestyrelsen skønner, at udlændingens danskkundskaber  

 ikke er tilstrækkelige, eller det strider mod formålet med  

 udlændingens aktivering.
Pligten indtræder 1 år efter, at  

 udlændingen har påbegyndt sit introduktionsprogram, jf.  

 § 16, stk. 3.
 2. § 25, stk. 3, affattes som følge af  

 lovforslagets § 1, nr. 2, således:
Stk. 3. Der kan dog ikke stilles krav om, at udlændingen  

 eller ægtefællen tager imod arbejde efter stk. 2, hvis  

 særlige grunde taler herimod, herunder hvis Stk. 3. Der kan dog ikke stilles krav om, at udlændingen  

 eller ægtefællen tager imod arbejde eller søger arbejde  

 efter stk. 2, hvis 1)	det fremgår af en lægeerklæring, at den  

 pågældende ikke kan arbejde på grund af sygdom, eller at  

 der er risiko for, at helbredet forringes på grund af arbejdet, 2)	den pågældende har ret til fravær på grund  

 af graviditet, barsel eller adoption efter reglerne i lov om ligebehandling  

 af mænd og kvinder med hensyn til beskæftigelse og barselsorlov  

 m.v., 3)	den pågældende er nødt til at passe sine  

 børn, og der ikke kan anvises anden pasningsmulighed, eller 4)	arbejdet omfatter udvikling og fremstilling af krigsmateriel.
1)	tilbudet ikke kan anses for et rimeligt tilbud på grund af  

 forhold, der vedrører tilbudets indhold, 2)	den pågældende ikke kan arbejde på grund af  

 sygdom, eller at der er risiko for, at helbredet forringes, hvis det  

 hidtidige arbejde fortsættes, 3)	afstanden mellem bopæl og arbejdssted medfører en  

 urimelig belastning af den pågældende på grund af  

 transportvanskeligheder eller den tid, der går til transport, 4)	den pågældende har ret til fravær ved graviditet,  

 barsel og adoption efter reglerne i lov om ligebehandling af mænd og  

 kvinder med hensyn til beskæftigelse og barselsorlov m.v., 5)	den pågældende er nødt til at passe sine  

 børn, og der ikke kan anvises anden pasningsmulighed, 6)	den pågældende modtager støtte efter lov om  

 social service til pasning af handicappet barn eller døende  

 nærtstående eller efter lov om dagpenge ved sygdom eller  

 fødsel til pasning af alvorligt sygt barn, 7)	arbejdet er omfattet af en overenskomstmæssig konflikt,  

 eller 8)	arbejdet omfatter udvikling og fremstilling af krigsmateriel.
 3. § 25, stk. 4, affattes som følge af  

 lovforslagets § 1, nr. 3, således:
Stk. 4. Reglen i stk. 2 gælder ikke for  

 udlændingens ægtefælle, når ægtefællen  

 modtager en offentlig forsørgelsesydelse, som ikke er betinget af, at  

 modtageren udnytter sine arbejdsmuligheder.
Tilsvarende gælder,  

 når ægtefællen er under uddannelse.
 Stk. 4. Har udlændingen eller ægtefællen  

 problemer ud over ledighed, skal kommunalbestyrelsen vurdere, om der i det  

 enkelte tilfælde foreligger andre forhold end de i stk. 3  

 nævnte, der kan begrunde, at den pågældende ikke har pligt  

 til at udnytte sine arbejdsmuligheder.
Stk. 5. § 2 og § 14, stk. 1-3 og 5, i lov om  

 aktiv socialpolitik finder tilsvarende anvendelse.
Det samme gælder de  

 regler, som socialministeren fastsætter i medfør af § 14,  

 stk. 4, og § 15 i lov om aktiv socialpolitik. § 13,  

 stk. 5, 1. pkt., i lov om aktiv socialpolitik finder tilsvarende  

 anvendelse, hvis udlændingens ægtefælle ikke er omfattet af  

 integrationsloven.
Stk. 5. Reglen i stk. 2 gælder ikke for  

 udlændingens ægtefælle, når ægtefællen  

 modtager en offentlig forsørgelsesydelse, som ikke er betinget af, at  

 modtageren udnytter sine arbejdsmuligheder.
Tilsvarende gælder,  

 når ægtefællen er under uddannelse.
 4. § 25, stk. 6, affattes som følge af  

 lovforslagets § 1, nr. 4, således:
 Stk. 6. Påhviler det en person, der bor i Danmark, at  

 forsørge udlændingen, og er opholdstilladelsen betinget af, at  

 den pågældende har godtgjort at være i stand hertil, jf.  

 udlændingelovens § 9, stk. 3 og 4, er udlændingen ikke  

 berettiget til at få introduktionsydelse.
Stk. 6. § 2 og § 14, stk. 1-3 og 5, i lov om  

 aktiv socialpolitik finder tilsvarende anvendelse.
Det samme gælder de  

 regler, som socialministeren fastsætter i medfør af § 14,  

 stk. 4, og § 15 i lov om aktiv socialpolitik. § 13,  

 stk. 6, 1. pkt., i lov om aktiv socialpolitik finder tilsvarende  

 anvendelse, hvis udlændingens ægtefælle ikke er omfattet af  

 integrationsloven.
 Stk. 7. En udlænding, der opfylder betingelserne for at  

 modtage statens uddannelsesstøtte eller social pension i henhold til  

 lov om social pension, er ikke berettiget til at få  

 introduktionsydelse, jf. dog stk. 8.
 Stk. 7. Påhviler det en person, der bor i Danmark, at  

 forsørge udlændingen, og er opholdstilladelsen betinget af, at  

 den pågældende har godtgjort at være i stand hertil, jf.  

 udlændingelovens § 9, stk. 3 og 4, er udlændingen ikke  

 berettiget til at få introduktionsydelse.
 5. § 25, stk. 8, affattes som følge af  

 lovforslagets § 1, nr. 5, således:
 Stk. 8. Indenrigsministeren kan fastsætte regler om, at  

 der i særlige tilfælde kan ydes en særlig ydelse til  

 udlændinge under uddannelse.
 Stk. 8. En udlænding, der opfylder betingelserne for at  

 modtage statens uddannelsesstøtte eller social pension i henhold til  

 lov om social pension, er ikke berettiget til at få  

 introduktionsydelse, jf. dog stk. 9.
 Stk. 9. Indenrigsministeren kan fastsætte regler om, at  

 der i særlige tilfælde kan ydes en særlig ydelse til  

 udlændinge under uddannelse.
 § 27. Den månedlige introduktionsydelse udgør for  

 enlige personer højst 7.410 kr. pr. person og for personer, der har  

 forsørgelsespligt over for mindreårige børn, højst  

 9.865 kr. pr. person.
 6. § 27, stk. 3, affattes som følge af  

 lovforslagets § 1, nr. 6, således:
 Stk. 2. Introduktionsydelsen til ægtepar beregnes som  

 summen af de beløb, som hver af ægtefællerne er berettiget  

 til efter stk. 1.
 Stk. 3. Hvis udlændingens ægtefælle ikke er  

 omfattet af loven og har valgt ikke at udnytte sine arbejdsmuligheder, jf.  

 § 25, stk. 5, 3. pkt., beregnes introduktionsydelsen til  

 udlændingen efter reglen i § 27, stk. 1, med et tillæg  

 på 2.324 kr.
 Stk. 3. Hvis udlændingens ægtefælle ikke er  

 omfattet af loven og har valgt ikke at udnytte sine arbejdsmuligheder, jf.  

 § 25, stk. 6, 3. pkt., beregnes introduktionsydelsen til  

 udlændingen efter reglen i § 27, stk. 1, med et tillæg  

 på 2.324 kr.
 Stk. 4. En person, der alene har forsørgelsespligt over  

 for børn, der opholder sig i udlandet, kan kun få  

 introduktionsydelse som forsørger efter stk. 1, hvis den  

 pågældende kan dokumentere forsørgelsespligten, og at den  

 pågældende faktisk opfylder forsørgelsespligten.
 Stk. 5. Introduktionsydelsen efter stk. 1 kan ikke  

 overstige den forsørgelsesydelse, som en person ville være  

 berettiget til efter lov om aktiv socialpolitik.
 7. § 30 affattes som følge af lovforslagets  

 § 1, nr. 7, således:
 § 30. Kommunalbestyrelsen kan nedsætte  

 introduktionsydelsen med indtil 20 pct. i forhold til den i henhold til  

 §§ 27, 27 a, 28 og 29, stk. 2, beregnede ydelse, hvis  

 udlændingen uden rimelig grund udebliver fra introduktionsprogrammet,  

 jf. kapitel 4. Nedsættelsen skal ske inden 3 måneder efter, at  

 den pågældende er udeblevet.
 § 30. Kommunalbestyrelsen skal nedsætte  

 introduktionsydelsen med indtil 30 pct. i forhold til den i henhold til  

 §§ 27, 27 a, 28 og 29, stk. 2, beregnede ydelse, hvis en  

 udlænding, der alene har ledighed som problem, uden rimelig grund  

 udebliver fra deltagelse i en eller flere dele af introduktionsprogrammet.  

 Udebliver en udlænding, der har problemer ud over ledighed, uden  

 rimelig grund fra deltagelse i en eller flere dele af  

 introduktionsprogrammet, kan kommunalbestyrelsen nedsætte ydelsen med  

 indtil 30 pct.
Stk. 2. Nedsættelsen efter stk. 1 sker  

 forholdsmæssigt svarende til det antal timer, som udlændingen er  

 udeblevet.
Nedsættelsen beregnes i forhold til et introduktionsprogram  

 på 30 timer pr. uge.
 Stk. 2. Nedsættelsen i medfør af stk. 1 skal  

 ske inden 3 måneder efter, at den pågældende er  

 udeblevet.
 Stk. 3. Hvis udlændingen uden rimelig grund er udeblevet  

 fra virksomhedspraktik, herunder individuel jobtræning, jf. § 23,  

 stk. 2, nr. 2, nedsætter kommunalbestyrelsen  

 beskæftigelsestillæget efter § 29, stk. 2, med et  

 beløb svarende til det antal timer, fraværet har varet.
Stk. 3. Nedsættelsen efter stk. 1 sker  

 forholdsmæssigt svarende til det antal timer, som udlændingen er  

 udeblevet.
Nedsættelsen beregnes i forhold til det antal timer,  

 udlændingens introduktionsprogram varer pr. uge, dog mindst i forhold  

 til 30 timer pr. uge.
 Stk. 4. Hvis udlændingen uden rimelig grund er udeblevet  

 fra virksomhedspraktik, herunder individuel jobtræning, jf. § 23,  

 stk. 2, nr. 2, nedsætter kommunalbestyrelsen  

 beskæftigelsestillæget efter § 29, stk. 2, med et  

 beløb svarende til det antal timer, fraværet har varet.
 8. § 31 affattes som følge af lovforslagets  

 § 1, nr. 8, således:
 § 31. Kommunalbestyrelsen kan bestemme, at  

 introduktionsydelsen nedsættes eller ophører, hvis  

 udlændingen uden rimelig grund afviser at deltage i  

 introduktionsprogrammet, jf. kapitel 4.
 31. Kommunalbestyrelsen skal bestemme, at introduktionsydelsen  

 ophører, hvis udlændingen uden rimelig grund afviser at deltage  

 i en eller flere dele af introduktionsprogrammet, jf. kapitel 4, så  

 længe muligheden for at benytte tilbudet består.
Stk. 2. Den i medfør af stk. 1 fastsatte  

 nedsættelse eller ophør af introduktionsydelsen vedvarer,  

 så længe grundlaget herfor er til stede.
Kommunalbestyrelsen skal  

 ved udgangen af hver måned foretage en vurdering heraf.
 Stk. 2. Kommunalbestyrelsen skal bestemme, at  

 introduktionsydelsen ophører, hvis udlændingen uden rimelig  

 grund har gentagne udeblivelser fra en eller flere dele af  

 introduktionsprogrammet, og udeblivelserne har et så betydeligt omfang,  

 at fraværet kan ligestilles med en afvisning af  

 introduktionsprogrammet.
Stk. 3. Er der i medfør af stk. 1 eller 2 truffet  

 beslutning om ophør af introduktionsydelsen vedvarer denne, så  

 længe grundlaget herfor er til stede.
Kommunalbestyrelsen skal ved  

 udgangen af hver måned foretage en vurdering heraf.
 9. § 33 affattes som følge af forslagets § 1,  

 nr. 9, således:
 § 33. Kommunalbestyrelsen kan yde løbende hjælp  

 til rimeligt begrundede udgifter til forsørgelse til udlændinge,  

 der efter § 25, stk. 6, ikke er berettiget til introduktionsydelse,  

 men efter de øvrige bestemmelser i kapitel 5 ville være  

 berettiget hertil, hvis det må udelukkes, at den person, der har  

 ansvaret for forsørgelse, opfylder sine forpligtelser.
 § 33. Kommunalbestyrelsen kan yde løbende hjælp  

 til rimeligt begrundede udgifter til forsørgelse af udlændinge,  

 der efter § 25, stk. 7, ikke er berettiget til introduktionsydelse,  

 men efter de øvrige bestemmelser i kapitel 5 ville være  

 berettiget hertil, hvis det må udelukkes, at den person, der har  

 ansvaret for forsørgelse, opfylder sine forpligtelser.
Bilag 2 Sidehenvisninger til Folketingstidende vedrørende  

 behandlingen i Folketinget af den oprindelige lov og senere relevante  

 ændringslove.
Oprindelig lov Lov nr. 474 af 1. juli 1998 (Integrationsloven) (Lovforslag  

 nr. 60) Skriftlig fremsættelse den 16. april 1998:
Folketingstidende 1997/98, s. 1720 Lovforslag som fremsat:
Folketingstidende 1997/98, Tillæg A, s. 1650 1. behandling den 30. april 1998:
Folketingstidende 1997/98, s. 977 Betænkning afgivet den 23. juni 1998:
Folketingstidende 1997/98, Tillæg B, s. 628 2. behandling den 25. juni 1998:
Folketingstidende 1997/98, s. 2420 Tillægsbetænkning den 25. juni 1998:
Folketingstidende 1997/98, Tillæg B, s. 763 3. behandling den 26. juni 1998:
Folketingstidende 1997/98, s. 2586 Lovforslaget som vedtaget:
Folketingstidende 1997/98, Tillæg C, s. 511 Ændringslov Lov nr. 57 af 25. januar 2000 (Integrationsloven)  

 (Lovforslag nr. 148) Skriftlig fremsættelse den 8. december 1999:
Folketingstidende1999/2000, Tillæg A, s. 3957 Lovforslag som fremsat:
Folketingstidende 1999/2000, Tillæg A, s. 3927 1. behandling den 10. december 1999:
Folketingstidende 1999/2000, s. 2343 Betænkning afgivet den 13. januar 2000:
Folketingstidende 1999/2000, Tillæg B, s. 330 Ændringsforslag uden for betænkning:
Folketingstidende 1999/2000, Tillæg B, s. 338 2. behandling den 18. januar 2000:
Folketingstidende 1999/2000, s. 3230 3. behandling den 20. januar 2000:
Folketingstidende 1999/2000, s. 3340 Lovforslag som vedtaget:
