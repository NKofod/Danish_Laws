 Reglerne om tilsynet med de anerkendte arbejdsløshedskassers økonomi og  

 regnskabsvæsen mv. fremgår af Direktoratet for Arbejdsløshedsforsikringens  

 bekendtgørelse nr. 74 af 28. januar 1994.
 Vedrørende bekendtgørelsens enkelte bestemmelser bemærkes særligt:
 1. Tilsynet (bekendtgørelsens § 1).
 Tilsynet omfatter kassens samlede administration, uanset om  

 administrationen helt eller delvis varetages af en tilknyttet faglig  

 organisation i henhold til bekendtgørelsens § 15.
 2. Værdiansættelse af aktiver og passiver  

 (bekendtgørelsens § 7).
Kassens driftsmidler skal værdiansættes i overensstemmelse med reglerne i  

 årsregnskabsloven, hvilket betyder, at driftsmidlerne skal afskrives over  

 brugstiden.
Bestemmelsen finder alene anvendelse for fremtidige anskaffelser.
 Ovenstående gælder også aktiver, som kassen anskaffer i fællesskab med en  

 faglig organisation.
 Kassens andel af fælles aktiver, finansieringsudgifter vedrørende disse  

 aktivers anskaffelse samt afskrivning herpå skal indgå i kassens regnskab.
 3. Afdelinger (bekendtgørelsens § 8).
 En arbejdsløshedskasses afdelinger er i enhver henseende omfattet  

 af reglerne i bekendtgørelsen, hvilket bl.a. betyder, at afdelingernes  

 regnskabstal skal indgå som en integreret del af kassens årsregnskab, jf. §  

 32, stk. 1, i standardvedtægten for danske anerkendte arbejdsløshedskasser.
 Der er ikke krav om, at afdelingernes regnskabstal løbende skal  

 registreres i hovedkassens bogholderi.
 4. Medlemsbidrag til staten (bekendtgørelsens § 11).
 4.1. Opgørelse af medlemsbidraget (stk. 2).
 Medlemsbidraget til staten skal beregnes på grundlag af det registrerede  

 antal betalende medlemmer pr. den 1. i måneden.
 4.2. Indbetaling af medlemsbidraget til staten (stk. 4).
 Medlemsbidraget for en given måned skal indbetales til Direktoratet for  

 Arbejdsløshedsforsikringens konto i Danmarks Nationalbank senest den 10. i  

 den følgende måned.
 Hvis den 10. falder i en weekend eller på en helligdag, forlænges  

 betalingsfristen til førstkommende hverdag.
 4.3. Regulering af medlemsbidraget (stk. 3, 6 og 7).
 Medlemstallet og dermed medlemsbidraget til staten skal med  

 tilbagevirkende kraft reguleres for indmeldelser, overflytninger og  

 sletninger, der har virkning for den 1. i hver måned, og som berører  

 tidligere afregnede medlemsbidrag til staten.
Reguleringer af medlemsbidraget skal udlignes i forbindelse med aflæggelse  

 af årsregnskabet via mellemregningen med direktoratet.
Reguleringer i årets  

 løb kan ske ved de månedsvise indbetalinger.
 Enhver regulering skal specificeres på antal, bidragssatser og de måneder,  

 reguleringen vedrører.
 Regulering af medlemsbidrag efter årsregnskabet er aflagt, kan kun ske  

 efter forudgående fremsendelse af særskilt anmodning bilagt dokumentation.
 5. Tilbagebetalingskrav (bekendtgørelsens § 13).
 5.1. Registrering og afregning af tilbagebetalingskrav (stk. 1-4 og stk.  

 6-8).
 Bestemmelsen omfatter alle krav på tilbagebetaling af ydelser, bortset fra  

 kursusgodtgørelse, der uretmæssigt er udbetalt af en arbejdsløshedskasse.
 Alle tilbagebetalingskrav skal registreres i kassens finansbogholderi, men  

 detaljeringsgraden er forskellig efter, om kassen har krav på refusion eller  

 ej.
Hvis kassen ikke har krav på refusion fra statskassen, skal beløbet  

 indbetales til Danmarks Nationalbank senest den 20. i måneden efter, at der  

 er truffet afgørelse om tilbagebetaling, eller tilbagebetalingsbeløbet er  

 gjort op.
Specifikation med de oplysninger, der er nævnt i stk. 2, fremsendes  

 samtidig med afregningen til direktoratet.
Såfremt en tidligere afregnet  

 fejludbetaling ændres til fordel for kassen, kan der foretages modregning.  

 Ved modregning, skal det af specifikationen fremgå, hvornår beløbet  

 oprindeligt er afregnet, samt årsagen til modregningen.
 Hvis kassen har krav på refusion, skal kravet registreres med de  

 oplysninger, der er nævnt i stk. 3.
Tilbagebetalingskrav, der ikke er overdraget til inddrivelse af  

 Hypotekbanken, skal anføres i en specifikation til årsregnskabet.
De i stk. 3  

 nævnte oplysninger skal være indeholdt i specifikationen.
Det gælder også  

 krav, der er opstået og/eller indfriet i regnskabsåret.
 Hvis det af bogholderimæssige grunde ikke er muligt at isolere krav, der  

 ikke er overført til Hypotekbanken, på den årlige specifikation til  

 direktoratet, skal det tydeligt fremgå af specifikationen, hvilke krav kassen  

 selv administrerer, og hvilke krav der er overført til Hypotekbanken.
Indkomne afdrag på tilbagebetalingskrav, der ikke er overdraget til  

 Hypotekbanken, skal indbetales til Danmarks Nationalbank senest den 20. i  

 måneden efter, at afdraget er indgået.
Hvis den 20. falder i en weekend eller  

 på en helligdag, forlænges betalingsfristen til førstkommende hverdag.
 Afdrag på tilbagebetalingskrav, som kassen modtager efter, at sagen er  

 overdraget til Hypotekbanken, skal straks afregnes til Hypotekbanken.  

 Tilsvarende gælder beløb, som kassen har modregnet efter oversendelsen.
Beløb, der indgår på tilbagebetalingskrav, som er overdraget til  

 Hypotekbanken, afregnes på kassens vegne direkte fra Hypotekbanken til  

 direktoratet.
Kassen vil særskilt modtage oplysninger fra Hypotekbanken over  

 bevægelser på hvert enkelt krav.
 Hvis en tidligere afregnet fejludbetaling senere ændres til fordel for  

 kassen, kan beløbet modregnes i kassens indbetalinger i henhold til § 13,  

 stk. 7. Når der er foretaget modregning, skal årsagen, samt hvornår beløbet  

 oprindelig er afregnet, fremgå af den specifikation, der udarbejdes i henhold  

 til § 13, stk. 3.
 Hvis der i forbindelse med udarbejdelsen af årsregnskabet konstateres  

 uafregnede og forfaldne beløb, skal disse afregnes ved førstkommende ordinære  

 afregning.
 5.2. Procesrenter (stk. 5).
 Hvis kassen efter en retssag får krav på procesrenter af  

 tilbagebetalingskravet, skal renterne tilskrives løbende eller senest i  

 forbindelse med afslutningen af årsregnskabet pr. 31. december.
 Procesrenter skal tilskrives uanset, om der er afdraget på gælden i årets  

 løb eller ej.
 Tilskrivningen sker ved, at debitorsaldoen og tilsvarssaldoen opskrives  

 med de påløbne procesrenter.
 Eventuelle procesrenter skal således fremgå af specifikationen af det  

 enkelte tilbagebetalingskrav og være indeholdt i restgælden (saldoen) ved  

 årets udgang.
 Indkomne procesrenter på krav, der ikke er overdraget til  

 Hypotekbanken, skal indbetales til Danmarks Nationalbank senest den 20. i  

 måneden efter, at beløbet er indgået.
 Standardblanket til brug for afregning af beløb efter § 13 udsendes af  

 direktoratet.
 6. Administration udført af en faglig organisation  

 (bekendtgørelsens § 15).
 6.1. Krav om administrationsaftale (stk. 1-3).
En arbejdsløshedskasse kan kun administreres af eller i fællesskab med en  

 faglig organisation, der har tilknytning til kassens godkendte faglige  

 område.
Alternativt må kassen selv varetage sin administration.
 En faglig organisation har tilknytning til kassens godkendte faglige  

 område, hvis organisationen er nævnt ved beskrivelsen af kassens faglige  

 område i kassens vedtægt og/eller i bilaget til vedtægten.
 Hvis en arbejdsløshedskasse lader en faglig organisation varetage sin  

 administration helt eller delvist, eller hvis en arbejdsløshedskasse blot  

 afholder udgifter fælles med en faglig organisation, skal der forud for  

 regnskabsårets begyndelse indgås en administrationsaftale, der indeholder  

 oplysning om arten og omfanget af de administrationsopgaver og/eller  

 fællesudgifter, der er omfattet af aftalen.
 Aftalen skal indeholde oplysning om vederlagets/fællesudgifternes  

 beregningsgrundlag, størrelse og betaling.
 Der skal indgås en administrationsaftale, selvom der kun er tale om  

 en enkelt administrationsopgave eller afholdelse af en enkelt fællesudgift.
 6.2. Fastsættelse af acontovederlag (stk. 4-8).
 Når der er tale om fælles administration og/eller afholdelse af  

 fællesudgifter mellem en kasse og en faglig organisation, skal der angives et  

 beregningsgrundlag, der viser omkostningsfordelingen mellem kassen og den  

 faglige organisation for de udgiftsposter, der er omfattet af aftalen.
 Vederlagets beregningsgrundlag skal i hovedposter specificeres med  

 angivelse af de budgetterede fællesudgifter og de budgetterede  

 fordelingsnøgler.
 Hvis en administrationsaftale omfatter administration i såvel hovedkontor  

 som i afdelinger, skal vederlagets beregningsgrundlag specificeres for  

 hovedkontoret og afdelingerne hver for sig.
Eventuelle afdelingers samlede vederlag skal specificeres på samme  

 måde som vederlaget for hovedkontoret.
Vederlaget for afdelingerne skal  

 således ikke specificeres for hver enkelt afdeling for sig.
 Ved fastsættelsen af acontovederlaget gælder samme retningslinier som for  

 det endelige administrationsvederlag, jf. stk. 14.
 For at direktoratet kan udføre en effektiv kontrol, skal kassen sikre, at  

 direktoratet efterfølgende kan få adgang til de hovedposter i den faglige  

 organisations regnskab, som har betydning for fastsættelsen af  

 administrationsvederlaget.
 Det bemærkes, at direktoratet ikke kræver den faglige organisations  

 regnskab udleveret, men kun oplysning om beløbsmæssig størrelse samt  

 eventuelt dokumentation og/eller revisorerklæring for de regnskabsposter, der  

 vedrører administrationsvederlaget.
 Disse oplysninger mv. skal kun fremsendes på direktoratets direkte  

 anmodning.
 6.3. Administrationsvederlagets beregningsgrundlag (stk. 9).
 Kassens omkostningsandel må ikke overstige de i bekendtgørelsen fastsatte  

 maksima eller de i henhold til bekendtgørelsen beregnede maksima.
Dette gælder også, selvom en udgift er opdelt, så en del af udgiften er  

 henført 100% til kassen.
I så fald skal kassens samlede andel af den  

 pågældende udgift (dvs. 100%-delen + andelen af resten) sættes i forhold til  

 den totale udgift.
 Eksempel:
En arbejdsløshedskasse og en faglig organisation afholder i fællesskab  

 samlede edb-udgifter på kr. 1.000.000 , hvoraf kr. 600.000 kan  

 henføres 100% til kassen.
Efter en vurdering er kassen og den faglige  

 organisation enige om, at de resterende kr. 400.000 skal fordeles  

 således, at kassen betaler den i henhold til reglerne maksimale andel.
 Kassens samlede udgiftsandel kan ifølge stk. 9 fastsættes til maksimalt  

 80% af den samlede udgift på kr. 1.000.000 , hvilket svarer til kr.  

 800.000 .
 Da kassen skal betale 100% af kr. 600.000 , kan kassens andel af  

 det resterende beløb på kr. 400.000 maksimalt fastsættes til kr.  

 200.000 .
 For såvel det budgetterede som det endelige beregningsgrundlag gælder i  

 øvrigt følgende:
 På afdelingsniveau kan denne fordelingsnøgle beregnes for alle afdelinger  

 under eet.
 Omkostninger, som skal fordeles i overensstemmelse hermed, er  

 forsikringer, kantinedrift samt alle direkte personalerelaterede udgifter  

 (herunder pension, ATP, personalekurser mv.).
 På afdelingsniveau kan denne fordelingsnøgle beregnes for alle afdelinger  

 under eet.
 Af omkostninger, som skal fordeles i overensstemmelse hermed, kan foruden  

 de direkte medlemsrelaterede udgifter nævnes omkostninger som kontorartikler,  

 porto, telefon, fotokopiering, medlemsmøder, medlemsblad, tryksager og  

 pjecer, gebyrer til bank og giro, mødeudgifter, transportudgifter og  

 repræsentation.
For så vidt angår medlemsblad, skal det dog præciseres, at der skal være  

 tale om en fælles bladudgift.
Det er endvidere en forudsætning, at det  

 pågældende blad udsendes til samtlige kassens medlemmer.
 Endvidere gælder denne fordeling honorar til bestyrelse, tabt  

 arbejdsfortjeneste, transport, repræsentation, mødeudgifter og andre udgifter  

 vedrørende bestyrelsesarbejdet.
Det skal bemærkes, at kassens revisorudgifter, advokatudgifter og lignende  

 poster kan indgå i acontovederlaget, hvis den faglige organisation løbende  

 afholder udgifterne.
Men i det omfang, udgifterne direkte kan henføres til  

 den ene part, skal det endelige administrationsvederlag reguleres i forhold  

 til de faktiske udgifter for hver af parterne.
Omkostningsfordelingen for  

 sådanne poster kan således ikke ske på grundlag af en fordelingsnøgle.
 Udgifter, der alene kan henføres til kassen, f.eks. kontingent til  

 Samvirke, jobsøgningskurser mv., kan kun indgå i beregningsgrundlaget,  

 såfremt de løbende afholdes af den faglige organisation.
 Hvis kassen ejer det edb-anlæg, som kassen og den faglige organisation  

 benytter i fællesskab, medfører bestemmelsen, at den faglige organisations  

 andel mindst skal fastsættes til 20%.
EDB-udgifter omfatter direkte driftsudgifter og afskrivninger.
Det kan  

 evt. være hensigtsmæssigt at samle alle former for udgifter, der kan henføres  

 til EDB, i en separat gruppe, herunder lønninger til EDB-personale.
Kassen  

 kan dog også vælge at fordele disse lønninger iht. stk. 9.1.
 Afskrivninger, der indgår i beregningsgrundlaget, skal baseres på  

 levetidsvurderinger.
 Hvis edb-anlægget senere sælges, skal kassen godtgøres en tilsvarende  

 andel af eventuelle genvundne afskrivninger.
 Bestemmelserne om beregnet rente, jf. § 15, stk. 11-12, finder tilsvarende  

 anvendelse på EDB-anlæg, i hvilken forbindelse det skal bemærkes, at kassens  

 andel heraf ikke kan overstige kassens procentuelle anvendelse af  

 EDB-anlægget.
 Bestemmelsen i stk. 9, nr. 5, finder tilsvarende anvendelse i de tilfælde,  

 hvor der benyttes servicebureau til udførelse af de EDB-mæssige opgaver.
 Direktøren for arbejdsløshedsforsikringen kan give tilladelse til, at  

 kassens andel af EDB-udgifter fastsættes til mere end 80%, hvis ganske  

 særlige omstændigheder taler derfor.
De i § 15, stk. 9, nr. 2, 3, 4 og 5 fastsatte maksima kan ikke benyttes,  

 hvis kassens reelle ressourceforbrug er mindre.
I så fald skal kassens andel  

 fastsættes på grundlag af kassens faktiske ressourceforbrug.
 6.4 Anvendelse af den faglige organisations ejendom (stk. 10).
 Hvis den faglige organisation stiller fast ejendom til rådighed for den  

 fælles administration, kan kassens lokaleudgifter opgøres på een af følgende  

 måder:
 Huslejekontrakten må kun omfatte det af kassen benyttede areal ved  

 kontraktens indgåelse.
 Hvis der sker væsentlige og/eller permanente ændringer i forholdet mellem  

 kassen og den faglige organisations arealforbrug, skal lejekontrakten ændres  

 tilsvarende.
Kontrakten skal i enhver henseende baseres på sædvanlige lejevilkår,  

 medmindre en fravigelse er i kassens favør.
Den fastsatte leje må aldrig  

 overstige markedsniveauet.
 Hvis huslejeniveauet efterfølgende ændres væsentligt i nedadgående  

 retning, skal kassens husleje reduceres tilsvarende.
 Hvis der er indgået en egentlig lejekontrakt, som er i overensstemmelse  

 med ovenstående, vil der ikke samtidig blive stillet krav om, at  

 lokaleudgifterne skal opgøres på grundlag af de faktiske udgifter, der er  

 knyttet til de pågældende lokaler.
 Direktoratet kan i forbindelse med sit tilsynsarbejde stille krav om, at  

 kassen dokumenterer, at den aftalte husleje ikke overstiger markedsniveauet  

 eller eventuelt, at en statsautoriseret ejendomsmægler bekræfter, at huslejen  

 ikke overstiger markedsniveauet for tilsvarende lokaler.
 Renten beregnes på grundlag af ejendommens kontante anskaffelsessum.  

 Rentefoden er fastsat til et gennemsnit af diskontoen i regnskabsårets løb +  

 2%.
 Til brug for udarbejdelsen af opgørelsen over de faktisk medgåede  

 udgifter, jf. § 15, stk. 14, udsender direktoratet hvert år i januar måned  

 meddelelse om den rentefod, der skal anvendes for det forløbne regnskabsår.  

 Ved aftalens indgåelse kan der anvendes den på budgettidspunktet gældende  

 diskonto + 2%.
Hvis kassens ejendom anvendes i fællesskab med den faglige organisation,  

 skal udgifterne opgøres og fordeles efter tilsvarende principper.
Den faglige  

 organisations andel af udgifterne skal mindst svare til den faglige  

 organisations brug af ejendommen.
 6.5. Anvendelse af den faglige organisations driftsmidler (stk.  

 11-12).
Hvis den faglige organisations driftsmidler anvendes i fællesskab med  

 kassen, kan kassen betale en andel af de direkte driftsudgifter,  

 afskrivninger og en beregnet rente.
Kassens andel af disse udgifter må ikke  

 overstige kassens procentuelle brug af driftsmidlerne.
 Afskrivninger, der indgår i beregningsgrundlaget, skal baseres på  

 levetidsvurderinger.
 Hvis aktiverne senere sælges, skal kassen godtgøres en tilsvarende andel  

 af eventuelle genvundne afskrivninger.
 Til brug for opgørelse af eventuelle genvundne afskrivninger vil det være  

 en fordel, hvis alle aktiver, der anvendes i fællesskab, registreres i et  

 anlægskartotek eller lignende, hvor der føres regnskab med afskrivningerne på  

 det enkelte aktiv.
Kassen kan ikke betale en andel af afholdte finansieringsomkostninger  

 (renter af driftskreditter og lån mv.), men derimod en andel af en beregnet  

 rente, der er beregnet ud fra de bogførte værdier af de driftsmidler, den  

 faglige organisation stiller til rådighed.
Renten skal svare til diskontoen +  

 2 pct.
 I forbindelse med renteberegningen er det en forudsætning, at  

 driftsmidlerne er værdiansat og afskrevet i overensstemmelse med  

 bestemmelserne i årsregnskabsloven.
 Hvis arbejdsløshedskassen og den faglige organisation har anskaffet  

 driftsmidler i fællesskab, skal kassens ejerandel opføres særskilt i kassens  

 regnskab, jf. § 7, stk. 6.
 Uanset ejerforholdet skal eventuelle driftsudgifter altid fordeles ud fra  

 forholdet mellem parternes forbrug.
Hvis kassens driftsmidler anvendes i fællesskab med den faglige  

 organisation, skal udgifterne opgøres og fordeles efter tilsvarende  

 principper.
Den faglige organisations andel af udgifterne skal mindst svare  

 til den faglige organisations brug af driftsmidlerne.
 6.6. Regulering af administrationsvederlaget (stk. 13-14).
 Hvis det i årets løb betalte acontovederlag overstiger de faktisk afholdte  

 udgifter, skal der foretages en regulering.
 Reguleringen skal bogføres straks, den er opgjort, og udlignes efter  

 reglerne i bekendtgørelsens § 16.
Af hensyn til direktoratets efterfølgende kontrol skal kassen indsende en  

 specificeret opgørelse over de faktisk afholdte fællesudgifter til  

 direktoratet.
Opgørelsen skal specificeres på samme måde som  

 beregningsgrundlaget i administrationsaftalen.
 Opgørelsen skal indsendes til direktoratet senest 6 måneder efter  

 regnskabsårets udløb, jf. stk. 14.
 Der skal samtidig til direktoratet indsendes en beregning af  

 fordelingsnøglen opgjort på grundlag af en vurdering af de enkelte  

 medarbejderes tidsforbrug på opgaver for henholdsvis kassen og den faglige  

 organisation.
Det skal præciseres, at der er tale om en vurdering af  

 tidsforbruget såvel på budgettidspunktet som efter regnskabsårets udløb.
Der  

 er således ikke krav om, at tidsforbruget registreres løbende i  

 regnskabsåret.
 Endelig skal der til direktoratet indsendes en beregning af  

 fordelingsnøglen opgjort på grundlag af de gennemsnitlige medlemstal hos  

 henholdsvis kassen og den faglige organisation.
Ved det gennemsnitlige medlemstal forstås gennemsnittet af medlemstallet  

 primo og ultimo regnskabsåret.
Der vil således altid skulle reguleres på  

 denne fordelingsnøgle.
 6.7. Fælles kontingentopkrævning (stk. 15).
 Hvis den faglige organisation opkræver medlemskontingent til kassen, og  

 kontingentmidlerne passerer en bank- eller girokonto tilhørende den faglige  

 organisation, skal denne i forbindelse med aftalens indgåelse stille  

 sikkerhed for et beløb svarende til medlemsbidraget til staten for seneste  

 måned før aftalens indgåelse.
 Formålet hermed er at sikre kassens kontingentmidler og dermed  

 medlemsbidraget til staten i de situationer, hvor den faglige organisation er  

 den økonomisk svage part.
Sikkerhedsstillelsen kan f.eks. ske i form af en forsikring eller en  

 bankgaranti.
Udgiften hertil kan ikke indgå i  

 administrationsvederlaget, men skal afholdes fuldt ud af den faglige  

 organisation.
 Det skal fremgå direkte af administrationsaftalen, hvordan  

 sikkerhedsstillelsen er foretaget.
 Det skal bemærkes, at selvom kassen ikke selv administrerer  

 kontingentopkrævningen, skal der ikke stilles sikkerhed, hvis kassens  

 kontingentmidler indgår direkte på en bank- eller girokonto tilhørende kassen  

 uden at passere den faglige organisations bank- eller girokonto.
 Det skal i så fald fremgå direkte af administrationsaftalen, at kassens  

 kontingentmidler indsættes direkte på en konto tilhørende kassen uden at  

 passere den faglige organisations bank- eller girokonto.
 Det skal bemærkes, at medlemsbidraget til staten altid skal fremgå  

 specificeret af kassens årsregnskab, selvom den faglige organisation  

 eventuelt varetager afregningen til staten.
 Hvis det betalte administrationshonorar omfatter medlemsbidrag til staten,  

 må honoraret i årsregnskabet opdeles i medlemsbidrag til staten, der  

 specificeres i en særskilt note, og administrationshonorar excl.  

 medlemsbidrag til staten.
 6.8. Den faglige organisations hæftelse (stk. 16).
 Den faglige organisation hæfter for fejl og forsømmelser i forbindelse med  

 administrationen, hvilket bl.a. indebærer, at den faglige organisation hæfter  

 for alle fejludbetalinger, hvor staten ikke yder refusion, hvis  

 fejludbetalingen skyldes fejl og/eller forsømmelser fra den faglige  

 organisations side.
 Den faglige organisations ansvar kan hverken fraskrives eller frafaldes.
 6.9. Fremsendelse af administrationsaftale til DfA (stk. 17).
 Administrationsaftalen indsendes til direktoratet til orientering og vil  

 senere indgå i behandlingen af årsregnskabet.
 7. Mellemregning med den faglige organisation  

 (bekendtgørelsens § 16).
 7.1. Registrering af mellemregningsforhold (stk. 1).
 Hvis kassen har indgået en administrationsaftale, skal ethvert  

 mellemregningsforhold med den faglige organisation løbende registreres i  

 kassens bogholderi.
 7.2. Opgørelse og afregning af mellemregningsforhold (stk. 2).
Mellemregningsforhold af enhver art skal opgøres og udlignes hver måned,  

 hvis de er i kassens favør.
Afregning skal ske senest den 10. i den følgende  

 måned.
 Der vil typisk forekomme mellemregningsforhold i kassens favør i de  

 tilfælde, hvor administrator opkræver et samlet kontingent bestående af  

 kassekontingent og kontingent til administrator.
 Principperne for udligning og afregning ifølge § 16, stk. 2, finder  

 tilsvarende anvendelse for de i § 4, stk. 2, pkt. 5 og 6, nævnte  

 mellemregningsforhold.
