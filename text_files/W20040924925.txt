Landsskatteretskendelse vedr. afgiftsberigtigelse ved  

 parallelimport af biler Klagen vedrører regionens afgørelse om, at en anmeldt  

 standardpris for et køretøj skal benyttes, og at parallelimport også er  

 omfattet af § 9, stk. 1 og 2, i lov om registreringsafgift af motorkøretøjer  

 m.v. (RGAL).
 Regionens afgørelse ændres.
 Selskabet importerer fabriksnye køretøjer af forskellige  

 mærker, for hvilke der af en anden er anmeldt en standardpris.
 Selskabet rettede i januar 2003 henvendelse til  

 myndighederne vedrørende beregning af registreringsafgift på de af selskabet  

 importerede fabriksnye køretøjer.
 Selskabet mente således, at afgiftsberigtigelsen skulle ske  

 på grundlag af køretøjets almindelige pris indbefattet merværdiafgift, men  

 uden  

 afgift efter RGAL, ved salg til bruger her i landet, idet der i nævnte pris  

 indgår 9 % i forhandleravance og en importøravance på 0 %.
 RGAL § 9, stk. 1 og 2, er anset for gældende for selskabets  

 parallelimport af køretøjer for hvilke der allerede er anmeldt en gældende  

 standardpris.
Der er henvist til, at selskabet, såfremt der allerede er  

 anmeldt en standardpris på et køretøj, skal anvende denne standardpris.
Det  

 fremgår således af § 9, stk. 1, i RGAL, at der kun kan være anmeldt én pris  

 for  

 det samme køretøj.
Det betyder, at når der er anmeldt en gældende  

 standardpris,  

 så skal denne også anvendes som grundlag for afgiftsberigtigelse over hele  

 landet  uanset hvem der importerer det pågældende fabriksnye køretøj.  

 Da  

 selskabet er parallelimportør, og ikke standardprisanmelder, kan selskabet  

 ikke  

 anvende Landsskatterettens kendelser som nævnt i Told- og Skattestyrelsens  

 cirkulære nr. 22 af 9. juli 2002.
 De nævnte Landsskatteretskendelser omhandler således alene  

 situationen for de importører, der samtidig har anmeldt en standardpris.  

 Dette er  

 en tilsidesættelse af lovens § 9, stk. 2, og er alene gældende for  

 standardprisanmelderen, og alene i de situationer, hvor køretøjet udtages til  

 eget brug eller til salg til slutbruger.
Dette støttes på, at det rent faktisk var sådanne  

 standardprisanmeldende virksomheder, som var til bedømmelse, og at det klart  

 fremgår af såvel nyhedsbrev som cirkulære, at forhandlervirksomheder fortsat  

 skal afgiftsberigtige efter normal standardpris.
Selskabet er således alene  

 at  

 sammenligne med en forhandler, fordi selskabet parallelimporterer et givent  

 bilmærke, for hvilket et andet selskab har anmeldt standardpris.
 Klagerens repræsentant har fremsat påstand om, at den  

 afgiftspligtige værdi efter RGAL kan opgøres på grundlag af køretøjets  

 almindelige pris indbefattet merværdiafgift, men uden afgift efter RGAL, ved  

 salg til bruger, idet der i nævnte pris indgår 9 % i forhandleravance og en  

 importøravance på 0.
 Der er ikke i RGAL grundlag for standardpriskontorets  

 opfattelse, og reglerne om afgiftspligtig værdi i RGAL vil alle være opfyldt,  

 når selskabet berigtiger registreringsafgift opgjort som anført i selskabets  

 påstand.
De grundlæggende bestemmelser om opgørelse af et køretøjs  

 afgiftspligtige værdi efter RGAL fremgår af lovens § 8, stk. 1, ligesom RAGL  

 §  

 9, stk. 1 og 2, indeholder bestemmelser om den almindelige pris for et nyt  

 køretøj.
Af § 9, stk. 2, 3. pkt., fremgår, at et køretøj ikke kan  

 afgiftsberigtiges på grundlag af en lavere pris end den anmeldte, medmindre  

 det  

 kan godtgøres, at den lavere pris indeholder de elementer, som efter § 8,  

 stk.  

 1 og 3, indgår i den afgiftspligtige værdi.
Heraf følger, at afgiftsberigtigelse kan ske på grundlag af  

 en anden pris end den anmeldte pris.
Der er ikke givet nogen begrænsninger i  

 §  

 9 med hensyn til, hvem der kan afgiftsberigtige på grundlag af en lavere pris  

 end den anmeldte.
Herefter kan enhver afgiftsberigtige på grundlag af en  

 lavere  

 pris end den anmeldte på betingelse af, at den lavere pris indeholder de  

 elementer, som efter § 8, stk. 1 og 3, indgår i den afgiftspligtige værdi.
 Efter § 8, stk. 1, skal myndighederne godkende den  

 afgiftspligtige værdi, når den er opgjort til køretøjets almindelige pris  

 inklusive moms, eksklusiv registreringsafgift ved salg til bruger, heri  

 indregnet mindst 9 % forhandleravance og en importøravance på ikke under 0.
 At enhver kan afgiftsberigtige køretøjer i overensstemmelse  

 med ovenfor nævnte fremgår endvidere af Landsskatterettens kendelse af 27.  

 november 2001, offentliggjort i SKM2002.38.LSR /TfS 2002.167.  

 Landsskatterettens kendelse er alment gældende og kan ikke begrænses til at  

 omfatte for eksempel de importører, som har foretaget  

 standardprisanmeldelsen.
 Styrelsen indstiller, at regionens afgørelse stadfæstes.
 Er der anmeldt en standardpris for et nyt køretøj, anvendes  

 denne som køretøjets afgiftspligtige værdi, jf. lovens § 9, stk. 2.
 Alle kan principielt anmelde en standardpris for et køretøj,  

 men er der anmeldt en standardpris, skal denne også benyttes.
 Forhandlervirksomheder eller andre importører er ikke bundet  

 af de anmeldte standard-priser, men kan sælge til højere og lavere priser.  

 Afgiftsberigtigelse af køretøjerne følger den opnåede pris, dog således, at  

 den  

 afgiftspligtige værdi ikke kan blive mindre end den af importørvirksomheden  

 anmeldte indkøbspris tillagt minimumsavancen på 9 pct.
Der er altså i loven fastsat en bundgrænse for  

 afgiftsbetalingen.
Det fremgår af lovens § 9, stk. 2, 4. pkt., hvordan man  

 helt  

 konkret skal behandlede de situationer, hvor forhandleravancen nedsættes til  

 under minimumsavancen på de 9 pct.
Der er således i loven taget stilling til, at et køretøj  

 ikke kan afgiftsberigtiges til en lavere værdi end den anmeldte indkøbspris  

 tillagt minimumsavancen.
Hvis der realiseres en lavere indkøbspris end den  

 anmeldte, kan den anmeldende virksomhed anmelde en ny og lavere indkøbspris.  

 Der henvises i denne forbindelse tillige til lovens § 9, stk 3, hvorefter der  

 skal anmeldes en ny standardpris, såfremt udsving i valutakurser medfører, at  

 en anmeldt pris vil indeholde negativ importøravance.
Efter lovens § 9, stk. 4, skal et køretøjs afgiftspligtige  

 værdi fastsættes på grundlag af en vurdering, såfremt der ikke er anmeldt  

 nogen  

 pris.
Tilsvarende gælder, hvis betingelser efter lovens § 9, stk. 2, ikke er  

 opfyldt, hvilket betyder, at køretøjet skal vurderes, såfremt køretøjet  

 ønskes  

 eller forsøges afgiftsberigtiget på grundlag af en værdi, der er lavere end  

 den  

 anmeldte mindste beskatningspris.
Det bemærkes, at anvendelse af standardpriser oprindelig er  

 tiltænkt som en administrativ forenkling og lettelse såvel for branchens  

 virksomheder som for den offentlige administration.
Sådan har dette også  

 virket hidtil.
 ToldSkat kan bl.a. undlade en ressourcekrævende overvejelse  

 samt kontrol af rigtigheden af hver enkelt fakturering af fabriksnye biler,  

 når  

 der er anmeldt og godkendt standardpriser for de pågældende køretøjer.
 § 8, stk. 1, 1.  3. pkt., og § 9, stk. 1 og 2, i lov om  

 registreringsafgift af motorkøretøjer m.v. har følgende ordlyd:
 § 8. Den afgiftspligtige værdi for et nyt køretøj er dets  

 almindelige pris, indbefattet merværdiafgift, men uden afgift efter denne  

 lov,  

 ved salg til bruger her i landet på registreringstidspunktet eller, hvis de  

 statslige told- og skattemyndigheder inden køretøjets registrering udsteder  

 bevis for afgiftsberigtigelsen, på tidspunktet for bevisets udstedelse.
I den  

 afgiftspligtige værdi af nye køretøjer indregnes altid mindst 9 pct. i  

 forhandleravance.
Den afgiftspligtige værdi må ikke indeholde negativ  

 importøravance, jf. dog § 9, stk. 3 og 4.   § 9. Den almindelige pris for et nyt køretøj ved salg til  

 bruger kan anmeldes for de statslige told- og skattemyndigheder af den, som  

 har  

 fastsat prisen.
Der kan kun være anmeldt én pris for det samme køretøj.  

 Anmeldelsen skal indeholde oplysninger om, hvilket udstyr den anmeldte pris  

 omfatter.
Stk. 2. Er der anmeldt en pris for et køretøj efter stk. 1,  

 anvendes denne pris som køretøjets afgiftspligtige værdi.
Såfremt køretøjet  

 sælges til en højere pris end den, der er anmeldt efter stk. 1, anvendes dog  

 denne salgspris som køretøjets afgiftspligtige værdi.
Køretøjet kan ikke  

 afgiftsberigtiges på grundlag af en lavere pris end den anmeldte, medmindre  

 det  

 kan godtgøres, at den lavere pris indeholder de elementer, som efter § 8,  

 stk.  

 1 og 3, indgår i den afgiftspligtige værdi.
Såfremt forhandleravancen  

 nedsættes  

 til under 9 pct. forhøjes den afgiftspligtige værdi med 25 pct. af forskellen  

 mellem en beregnet forhandleravance på 9 pct. og den faktiske  

 forhandleravance.  

 Forhandlere underretter de statslige told- og skattemyndigheder om afvigelser  

 fra den anmeldte pris.
 .
 Det bemærkes indledningsvist, at Landsskatteretten alene kan  

 påkende klager over spørgsmål om den afgiftspligtige værdi efter RGAL § 8,  

 jf.  

 § 29 a, stk. 1, nr. 4.
Efter § 9, stk. 1, kan der anmeldes en pris for et nyt  

 køretøj.
I tilfælde, hvor et nyt køretøj som nævnt i § 8 sælges til en lavere  

 pris end den anmeldte ses § 9 ikke at være til hinder for, at  

 afgiftsberigtigelse sker på grundlag af en lavere pris end den anmeldte,  

 såfremt betingelserne i § 8 er opfyldt. § 9 ses videre ikke at være til  

 hinder  

 for, at en sådan afgiftsberigtigelse foretages af en anden  

 forhandler/importør  

 end den, som har foretaget en eventuel anmeldelse efter § 9, stk. 1, blot  

 afgiftsberigtigelsen også opfylder betingelserne i § 8.
 Regionens afgørelse ændres således.
