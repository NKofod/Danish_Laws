Nr BTL 233 Betænkning over Forslag til lov om ændring af lov om visse forhold på  

 telekommunikationsområdet og lov om offentlig mobilkommunikation  

 (GSM-mobilnet)   

 Nr L 233 1994-95, 1. samling Afgivet af Trafikudvalget Afgivet: 19950518 Udvalget har behandlet lovforslaget i nogle møder og har herunder stillet  

 spørgsmål til forskningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Kommunernes  

 Landsforening.
 Et af udvalgets spørgsmål til forskningsministeren og dennes svar herpå er  

 optrykt som bilag til betænkningen.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal inden for flertallet (Fremskridtspartiets medlem af udvalget)  

 har tidligere været kritisk over for tilsvarende lovforslag, fordi der har  

 været for lidt liberalisering og effektivitet og fair konkurrence, men da  

 dette lovforslag er et skridt i den rigtige retning, støtter  

 Fremskridtspartiet lovforslaget.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet finder det vigtigt, at monopolet på telekommunikationsområdet  

 brydes.
Mindretallet mener ikke, dette er ensbetydende med et ønske om en  

 fuldstændig liberalisering af dette område.
Når derfor lovforslaget sætter  

 målet om »den fulde liberalisering« på dagsordenen, må Enhedslisten  

 understrege, at det ikke tilgodeser et hensyn om lige adgang for brugerne og  

 i sin konsekvens kan føre til en betragtelig skævhed både mellem landsdelene  

 og mellem de enkelte borgere i forhold til mulighed og pris for de udbudte  

 teleydelser.
 Enhedslisten noterer sig, at liberaliseringen er den overordnede  

 målsætning for dette lovforslag og kan derfor ikke støtte lovforslaget.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Bent Hindrup Andersen (EL) Irene Sønderby (CD) Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Bilag Et af udvalgets spørgsmål til forskningsministeren og dennes svar herpå Spørgsmål nr. 1:
»Vil ministeren bekræfte, at principperne for takstfastsættelse for  

 mobilkommunikation (GSM-mobilnet), herunder offentlige myndigheders adgang  

 til at regulere taksterne, er uforandrede i forhold til lov om offentlig  

 mobilkommunikation (GSM-mobilnet) af 14. november 1990?» Svar:
 De i lov om offentlig mobilkommunikation (GSM-mobilnet) af 14. november  

 1990 angivne principper for takstfastsættelse er i overensstemmelse med loven  

 indarbejdet i de tilladelser til etablering og drift af  

 mobilkommunikationsnet (GSM-mobilnet), som kommunikationsministeren meddelte  

 Dansk MobilTelefon I/S og Tele Danmark A/S henholdsvis den 9. september og  

 den 21. november 1991.
Tilladelsernes punkt 15, »Takster og øvrige takstforhold«,  

 indeholder bl.a. bestemmelser om - at ændringer i takster og takstprincipper skal godkendes af  

 ministeren forinden ikrafttræden, samt - at ministeren kan forlange, at takstprincipper og takster skal  

 ændres.
 Der er ikke foretaget ændringer i GSM-tilladelsernes punkt 15 om  

 »Takster og øvrige takstforhold« i perioden efter, at tilladelserne  

 er meddelt GSM-operatørerne.
 Jeg kan således bekræfte, at principperne for taktsfastsættelsen er  

 uforandrede i forhold til lov om offentlig mobilkommunikation (GSM-mobilnet)  

 af 14. november 1990.
 Jeg er i øvrigt af den opfattelse, at teleforligets afsnit 5 om bedre  

 tjenester og lavere takster for forbrugerne på mobilområdet er i god  

 overensstemmelse med det hensyn, der lå bag udvælgelsen af den alternative  

 GSM-operatør, nemlig at kunderne skal kunne tilbydes så god og billig en  

 tjeneste som muligt.
