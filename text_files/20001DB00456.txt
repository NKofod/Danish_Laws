Betænkning afgivet af Boligudvalget den  

 8. maj 2001 Betænkning over Forslag til folketingsbeslutning om bedre  

 vilkår for selvejende ældreboliginstitutioner og selvejende  

 plejecentre [af Flemming Kofod-Svendsen (KRF) m.fl.] 1. Ændringsforslag Der er af Enhedslistens medlem af udvalget stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 14. december 2000 og  

 var til 1. behandling den 2. februar 2001. Beslutningsforslaget blev efter 1.  

 behandling henvist til behandling i Boligudvalget.
Møder Udvalget har behandlet beslutningsforslaget i 2  

 møder.
3. Indstillinger og politiske bemærkninger Et mindretal i udvalget (KF, DF, CD, EL, KRF og  

 Kirsten Jacobsen (UP)) indstiller beslutningsforslaget til vedtagelse  

 med det stillede ændringsforslag.
 Et andet mindretal i udvalget (S og RV) indstiller  

 beslutningsforslaget til forkastelse og stemmer imod det stillede  

 ændringsforslag.
 Et tredje mindretal i udvalget (V) vil  

 redegøre for sin stilling til beslutningsforslaget ved 2. behandling.  

 Mindretallet vil stemme for det stillede ændringsforslag.
 Et fjerde mindretal i udvalget (SF) indstiller  

 beslutningsforslaget til forkastelse, men vil stemme for det stillede  

 ændringsforslag.
SF s medlem af udvalget støtter, at den kommunale  

 andel af grundkapitalen nedsættes.
SF ville dog have foretrukket, at  

 staten overtager hele finansieringen af grundkapitalen, jf.
SF s  

 ændringsforslag i Boligudvalgets betænkning over B 77, forslag  

 til folketingsbeslutning om nedsættelse af kommunernes andel af  

 anskaffelsessummen for ældreboliger.
Beslutningsforslaget indebærer, at en selvejende  

 institution kan bygge ældreboliger uden at have en driftsoverenskomst  

 med en kommune.
Det kan i realiteten indebære en kommunal udlicitering  

 af opgaven uden indsigt og kontrol.
Beslutningsforslaget medfører desuden, at det kan  

 blive yderst vanskeligt for en kommune at planlægge udbygningen og  

 driften af plejeboliger i kommunen.
Da drift af plejeboliger er meget  

 omkostningstungt   i størrelsesordenen 400.000 kr. pr. plads om  

 året   er det væsentligt, at en fornuftig planlagt drift ikke  

 undermineres af byggeri, der ikke er i overensstemmelse med den kommunale  

 planlægning.
Det kan blive resultatet, hvis selvejende institutioner  

 kan bygge uden driftsoverenskomst.
Konsekvensen kan blive, at man for de  

 samme penge får en dårligere pleje.
På denne baggrund  

 indstiller SF beslutningsforslaget til forkastelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (EL), tiltrådt af et flertal (V,  

 KF, SF, DF, CD, KRF og Kirsten Jacobsen (UP)):
Til teksten 1) Efter litra B indsættes som nyt afsnit:
» [Præcisering af, hvordan de selvejende institutioner  

 skal fungere] Bemærkninger Til nr. 1 Med ændringsforslaget præciseres det, at de  

 selvejende institutioner, der kan blive omfattet af ordningerne under A og B,  

 skal fungere på nonprofitbasis.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Niels Helveg Petersen (RV)  Keld Albrechtsen (EL)  

  Gyda Kongsted (V)  Erling Oxdam (V)  

  Karsten Nonbo (V) Kirsten Jacobsen (UP)  

  John Vinther (KF)  Pernille Sams (KF)  

  Egil Møller (DF)  

  Flemming Kofod-Svendsen (KRF) fmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 76 Bilagsnr.
