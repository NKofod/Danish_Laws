 I henhold til § 14 i anordning nr. 346 af 4. juli 1978 fastsætter  

 ministeren for kulturelle anliggender følgende:
 Oprettelse af stillinger.
 § 1.  Skolerådet afgiver indstilling til ministeriet  

 for kulturelle anliggender om oprettelse af stillinger.
 Opslag.
 § 2.  Ledige stillinger skal opslås, jfr. dog § 11.
 Stk. 2.  Skolerådet udfærdiger stillingsopslag.  

 Professorater opslås af ministeriet for kulturelle anliggender.
Stk. 3.  Opslaget skal angive ansættelsesområde,  

 stillingens indhold og de krav til kvalifikationer, der stilles.
Det skal  

 desuden angive stillingens betegnelse samt ansættelsesvilkår i øvrigt.  

 Opslaget skal angive krav om dokumentation af kvalifikationer.
 Stk. 4.  Opslag af ledige stillinger skal offentliggøres  

 ved anvendelse af en sådan form for avertering, som er bedst egnet til at  

 bringe opslaget til egnede ansøgeres kendskab, typisk i fagblade og eventuelt  

 dagspressen.
Stk. 5.  Opslaget skal indeholde tidsfrist for  

 indsendelse af ansøgning.
Hvis ikke ganske særlige forhold gør sig gældende,  

 må ansøgningsfristen ikke være mindre end 14 dage.
Opslaget skal angive,  

 hvortil ansøgningen skal sendes og om fornødent tillige til hvem, den skal  

 stiles.
For sent indgivne ansøgninger kan ikke tages i betragtning.
 Fagkyndigt udvalg.
§ 3.  Til behandling af indkomne ansøgninger nedsætter  

 skolerådet et fagkyndigt udvalg bestående af 3 eller 5 medlemmer, hvoraf  

 højst 2 (henholdsvis 4) skal være tilknyttet skolen og højst 1 (henholdsvis  

 2) være en fagkyndig uden for skolen.
De fagkyndige skal mindst besidde samme  

 kvalifikationer, som forlanges af den, der ønskes ansat.
 Stk. 2.  Ved vurderingen heraf er det ikke afgørende, om  

 det fagkyndige medlem selv har været underkastet en eller anden form for  

 vurdering eller udnævnelse.
Stk. 3.  Ingen kan vælges til medlem af et fagkyndigt  

 udvalg, når der foreligger omstændigheder, der er egnede til at vække tvivl  

 om den pågældendes habilitet.
Ved professorbedømmelser kan den professor, der  

 fratræder, ikke indtræde som medlem af det fagkyndige udvalg, med mindre  

 særlige krav om fagkyndighed nødvendiggør dette.
 Stk. 4.  2 medlemmer af de studerendes gruppe i  

 skolerådet kan som observatører deltage i det fagkyndige udvalgs arbejde uden  

 stemmeret.
 Det fagkyndige udvalgs indstilling.
 § 4.  Når udvalgets sammensætning er besluttet,  

 fastsættes en frist inden for hvilken udvalget skal afgive sin skriftlige  

 indstilling.
Stk. 2.  Udvalget kan i særlige tilfælde bestemme, at  

 ansøgerne skal have lejlighed til at indsende supplerende materiale til  

 bedømmelse.
I så fald fastsættes en frist herfor, som alle ansøgere  

 underrettes om.
 Stk. 3.  Er den ledige stilling et professorat, skal  

 bedømmelsen udmunde i en begrundet udtalelse om, hvorvidt den enkelte ansøger  

 kan anses for kvalificeret til det pågældende professorat.
Stk. 4.  Er den ledige stilling ikke-professoral, kan  

 udvalget for så vidt angår de ansøgere, der af et enigt udvalg som helhed  

 ikke skønnes at kunne komme i betragtning til den pågældende stilling,  

 indskrænke sig til at anføre dette med angivelse af hvilke krav ansøgerne  

 ikke opfylder.
For de øvrige ansøgere skal der afgives en begrundet udtalelse  

 om hver enkelt ansøgers kvalifikationer.
 § 5.  På grundlag af bedømmelsen af den enkelte  

 ansøger afgiver udvalget en motiveret indstilling om, med hvem af de  

 kvalificerede ansøgere, stillingen ud fra en samlet vurdering, bør besættes.  

 Indstillingen må ikke offentliggøres uden skriftlig samtykke fra ansøgerne.
Stk. 2.  Udvalgets indstilling kan enten være eenstemmig  

 eller en indstilling fra et flertal og/eller mindretal.
Er der  

 meningsforskelle mellem udvalgets medlemmer skal dette klart fremgå af  

 udvalgets indstilling.
§ 6.  Det fagkyndige udvalgs indstilling sendes for så  

 vidt angår bedømmelsen af dem selv inden behandlingen i skoleåret til de  

 enkelte ansøgere.
Inden for en frist, som ikke kan være kortere end 8 dage,  

 kan ansøgerne skriftligt fremføre deres bemærkninger.
Når fristen er udløbet,  

 og efter at det fagkyndige udvalg har haft lejlighed til at kommentere  

 eventuelle bemærkninger fra ansøgerne, afgives sagen til behandling i  

 skolerådet.
§ 7.  Samtidig med det fagkyndige bedømmelsesudvalgs  

 nedsættelse nedsætter skolerådet et udvalg bestående af 2 medlemmer af  

 lærernes gruppe i skolerådet og 2 medlemmer af de studerendes gruppe i  

 skolerådet.
Kopi af de indkomne ansøgninger sendes til udvalget, der udtaler  

 sig om ansøgernes egnethed i forhold til studiepraksis, den øvrige lærerstab  

 m.v. og om ansøgernes pædagogiske kvalifikationer.
Udvalgets udtalelse indgår  

 i det fagkyndige bedømmelsesudvalgs arbejde og medsendes indstillingen til  

 skolerådet.
 Behandling i skolerådet.
 § 8.  Ved sagens behandling i skolerådet indbydes de  

 medlemmer af det fagkyndige udvalg, der ikke i forvejen er valgte medlemmer  

 af skolerådet, til at deltage i rådets forhandlinger, dog uden stemmeret.
 Stk. 2.  Finder rådet, at indstillingen fra det  

 fagkyndige udvalg ikke giver tilstrækkeligt grundlag for beslutning, kan  

 sagen sendes tilbage til udvalget med henblik på omarbejdning eller  

 supplering.
 § 9.  Beslutning om ansættelse eller indstilling om  

 ansættelse af en ansøger kan kun træffes, såfremt den pågældende af et  

 flertal af det fagkyndige udvalgs medlemmer er anset for kvalificeret til at  

 komme i betragtning ved besættelse af stillingen.
Stk. 2.  Er det fagkyndige udvalgs indstilling  

 eenstemmig, kan skolerådet kun forkaste den, såfremt 2/3 af alle  

 skolerådsmedlemmer stemmer herfor.
Forkastes indstillingen, kan stillingen  

 ikke besættes på det foreliggende grundlag, og der må da i henhold til § 9  

 tages stilling til, hvorledes der skal forholdes.
Stk. 3.  En flertalsindstilling, der ikke er eenstemmig,  

 kan vedtages eller forkastes ved almindelig stemmeflerhed blandt de  

 fremmødte.
Forkastes flertalsindstillingen, kan det under opfyldelse af de i  

 stk. 4 anførte krav vedtages at følge en mindretalsindstilling.
Sker dette  

 ikke, skal der i medfør af § 9 tages stilling til, hvorledes der skal  

 forholdes.
 Stk. 4.  Til vedtagelse af en mindretalsindstilling  

 kræves, at 2/3 af skolerådets medlemmer stemmer herfor.
 § 10.  Kan skolerådet ikke træffe nogen beslutning  

 eller indstilling om ansættelse, træffer det bestemmelse om, hvorvidt  

 stillingen skal opslås påny, eller om den ikke for tiden skal besættes.
 Eventuel fornyet behandling i det fagkyndige udvalg.
§ 11.  Såfremt den person, der indstilles til  

 ansættelse, frasiger sig stillingen eller fratræder efter mindre end 3  

 måneders ansættelse, og såfremt der i indstillingen fra det fagkyndige udvalg  

 er indstillet flere kvalificerede ansøgere, kan det besluttes at lade det  

 fagkyndige udvalg afgive fornyet indstilling på grundlag af de ansøgninger,  

 der forelå i forbindelse med opslaget af stillingen.
I så fald skal ansøgerne  

 underrettes herom.
 Besættelse af stillinger uden opslag.
 § 12.  I ganske særlige tilfælde kan besættelse af et  

 professorat ske uden opslag.
 Stk. 2.  Fremsættes der forslag om besættelse af en  

 stilling med en bestemt person uden opslag, kan skolerådet beslutte at  

 nedsætte et fagkyndigt udvalg, jfr. § 3, der skal overveje, om der er grund  

 til at besætte stillingen uden opslag, eller om stillingen bør besættes på  

 normal måde.
Stk. 3.  Udvalget kan afgive indstilling om besættelse  

 uden opslag, når det må antages, at stillingen på fuld forsvarlig måde kan  

 besættes med den foreslåede person.
Dennes kvalifikationer skal i så fald  

 efter udvalgets skøn være tilstrækkeligt godtgjort forud enten ved virksomhed  

 i en tilsvarende eller beslægtet stilling eller på anden måde, og da således  

 at han må anses at være andre, der kunne komme i betragtning, klart  

 overlegen.
Indstillingen skal være begrundet.
 Stk. 4.  Til vedtagelse af en indstilling om besættelse  

 uden opslag kræves det, at udvalgets indstilling er eenstemmig, og at mindst  

 2/3 af skolerådets medlemmer stemmer for indstillingen.
 Konstitution.
 § 13.  Beslutning om konstitution i et professorat  

 træffes i overensstemmelse med de i nærværende bekendtgørelse fastsatte  

 regler om ansættelse, for så vidt perioden strækker sig udover 4 måneder.
 § 14.  Bekendtgørelsen træder i kraft den 1. juli  

 1978.
 Ministeriet for kulturelle anliggender,  

 den 4. juli 1978.
