1. Til brug for ministerier og styrelser er udarbejdet  

 en ny udgave af budgetvejledningen.
 Budgetvejledning 1989 er først og fremmest præget af de ændringer i den  

 statslige kontoplan og bevillingslovenes opbygning, der skal gælde fra og med  

 finanslovforslaget for 1991. Herudover er der i de statslige budgetregler  

 foretaget en række moderniseringer, hvoraf de væsentligste nævnes nedenfor.  

 Endelig er de ændringer, der siden udgivelsen af den nuværende  

 budgetvejledning i 1985 er blevet gennemført ved enkeltstående cirkulærer,  

 indarbejdet i Budgetvejledning 1989.
Med hensyn til opstilling af bevillingslovforslagene og ændringsforslag er  

 der i den nu foreliggende udgave i højere grad end i tidligere udgaver vist  

 eksempler i budgetvejledningens bilagsdel på de formelle opstillinger.
Herved  

 har de hidtidige beskrivelser af opstillingsformen i budgetvejledningens  

 tekstdel i væsentlig grad kunnet udelades.
De væsentligste ændringer i forhold til Budgetvejledning 1985 2. Den nye kontoplan er beskrevet i kapitel 1, afsnit  

 15 og den ændrede opstillingsform for finanslovforslag er omtalt i kapitel 4,  

 afsnit 41.
I forbindelse med ny kontoplan og bevillingslovsystematik er de hidtidige  

 bevillingsarter erstattet af seks bevillingstyper, hvortil de  

 bevillingsretlige disponeringsregler er knyttet.
I kapitel 3, afsnit 35 er  

 der redegjort for de nye bevillingstyper.
 3. Kapitel 5 om dispositioner i henhold til givne  

 bevillinger er opbygget efter de seks nye bevillingstyper, der er nævnt  

 ovenfor.
Under bevillingstypen Driftsbevilling er indarbejdet de regler om  

 indtægtsdækket virksomhed, som hidtil er fremgået af Finansministeriets  

 cirkulære af 22. september 1988 om adgangen til at udføre indtægtsdækket  

 virksomhed.
Dette cirkulære ophæves derfor ved ikrafttrædelsen af  

 Budgetvejledning 1989, men opmærksomheden henledes på, at cirkulærets bilag  

 om priskalkulation fortsat vil være gældende.
4. Reglerne om statsvirksomheder er ændret.
Der  

 henvises til Budgetvejledning 1989 kapitel 5, afsnit 51.5.
I forbindelse hermed er der med indførelsen af bevillingstypen Nettostyret  

 virksomhed indført et nyt regelsæt, der tænkes anvendt på visse  

 statsstyrelser, hvoraf nogle hidtil har været drevet efter reglerne for  

 statsvirksomheder.
Reglerne for nettostyrede virksomheder fremgår af kapitel  

 5, afsnit 51.6.
5. Disponeringsreglerne er iøvrigt ændret på en række  

 punkter.
Af de væsentligste kan nævnes opsparingsordningen for driftsudgifter  

 (pkt. 61.22), salg af brugt materiel (pkt. 51.22.3) og genbevilling (pkt.  

 61.29).
 Ikrafttræden m.v.
 6. Budgetvejledning 1989 træder i kraft med virkning  

 fra finansåret 1991, således at reglerne finder anvendelse første gang for  

 finanslovforslag for dette finansår.
 Fra samme tidspunkt ophæves:
 Finansministeriets cirkulære af 30. maj 1985 om Finansministeriets  

 budgetvejledning 1985.
 Finansministeriets cirkulære af 22. september 1988 om adgangen til at  

 udføre indtægtsdækket virksomhed.
Finansministeriets cirkulæreskrivelse af 15. januar 1986 om  

 aktivitetsskemaer i finanslovforslagenes Anm.
II.
 7. Budgetvejledningen kan rekvireres ved henvendelse  

 til Statens Informationstjeneste, telf. 33 92 92 00.
 Såfremt der ved vejledningens anvendelse opstår tvivlsspørgsmål, bedes  

 disse forelagt Budgetdepartementet.
