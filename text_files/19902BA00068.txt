Nr BSF 68 Forslag til folketingsbeslutning om forbedret anvendelse af husdyrgødning  

 og formindsket forbrug af handelsgødning og af bekæmpelsesmidler Fremsat af Gade (SF) Birthe Hansen (SF) Ebba Strange (SF) den 11. april 1991 Med det formål at sikre landbrugets opfyldelse af målet i vandmiljøplanen om 50  

 pct. reduktion af udledningerne af kvælstof gennem en nedsættelse og  

 forbedret udnyttelse af den samlede gødningsmængde fra 1992 og at sikre landbrugets opfyldelse af handlingsplanen for nedsættelse  

 af forbruget af bekæmpelsesmidler med 50 pct. inden 1997 pålægger Folketinget  

 regeringen snarest at fremsætte et lovforslag efter følgende retningslinier:
1) Obligatorisk konsulentrådgivning Der gennemføres en obligatorisk, uvildig konsulentrådgivning i  

 forbindelse med udarbejdelse af sædskifte- og gødningsplaner, der skal  

 attesteres af en godkendt konsulent.
Med de i 1990 retningsgivende gødningsnormer som udgangspunkt udregner  

 konsulenten ejendommens kvælstofberegningsgrundlag.
Herfra trækkes en  

 eventuel husdyrgødning (med en udnyttelsesgrad på 40 pct.), hvorved  

 beregningsgrundlaget for handelsgødning fremkommer.
2) Afgift på kvælstof i handelsgødning Der pålægges alle kunstigt fremstillede gødninger indeholdende kvælstof  

 en afgift på 5 kr. pr. kg kvælstof.
Afgiften opkræves i engrosledet.
Afgiften  

 refunderes den enkelte landmand, således at der ydes fuld refusion af 5 kr.  

 pr. kg kvælstof i handelsgødning op til 80 pct. af ejendommens  

 handelsgødningsberegningsgrundlag, jf. punkt 1.
3) Afgift på behandling med bekæmpelsesmidler Afgiften beregnes ud fra, hvor mange kg eller liter der er den anbefalede  

 dosering af det pågældende middel (inden for det pågældende middels  

 hovedanvendelsesområde). Afgiften fastsættes, så den bliver 100 kr. pr. ha.  

 Afgiften refunderes fuldt ud landbruget med et ens beløb pr. ha.
Bemærkninger til forslaget Almindelige bemærkninger Dette forslag til folketingsbeslutning har til formål at sikre  

 opfyldelsen af målene i vandmiljøplanen og handlingsplanen for nedsættelse af  

 forbruget af bekæmpelsesmidler.
Allerede i 1983 og 1984 har SF fremsat forslag i Folketinget med det  

 formål at begrænse udvaskningen af kvælstof og begrænse forbruget af  

 bekæmpelsesmidler.
Der var ikke flertal i Folketinget for disse forslag.
Der  

 henvises til beslutningsforslag nr.
B 21 om foranstaltninger til nedbringelse  

 af belastningen af grundvandsforekomster og danske farvande med næringssalte  

 (Folketingstidende 1983-84) (1. samling), forhandlingerne sp. 1465, sp. 2853,  

 og Till.
A, sp. 1089, og beslutningsforslag nr.
B 14 om bekæmpelsesmidlers  

 brug og sikkerheds- og sundhedsforanstaltninger (Folketingstidende 1984-85,  

 forhandlingerne sp. 428, 1465, og Till.
A, sp. 671 og Till.
B, sp. 2933.
Ved afgivelse af beretning over vandmiljøplanen (Folketingstidende  

 1986-87, Till.
B, sp. 1077) og under udvalgsbehandlingen af lovforslag nr.
L  

 36 om ændring af lov om kemiske stoffer og produkter, hvor miljøministerens  

 handlingsplan af 23. december 1986 for nedsættelse af forbruget af  

 bekæmpelsesmidler blev inddraget, påpegede SF, at disse planer ikke ville  

 kunne opfylde deres egne målsætninger (Folketingstidende 1986-87,  

 forhandlingerne sp. 104, sp. 1514, sp. 10536 og sp. 10753, Till.
A, sp. 693,  

 Till.
B, sp. 873 og Till.
C, sp. 441).
 Med dette forslag til folketingsbeslutning vil SF sikre, at flertallet i  

 Folketinget lever op til målsætningerne i disse handlingsplaner.
 Forbrugsbegrænsningen af handelsgødning og bekæmpelsesmidler sker i dette  

 forslag ved hjælp af økonomiske styringsinstrumenter.
 Som der er redegjort for under bemærkningerne til de enkelte punkter,  

 bevirker afgiftsrefusionen, at nettoudgifterne for landbruget er så lave som  

 100-200 kr./ha eller under 10 pct. af dækningsbidraget.
 Denne reduktion i dækningsbidraget sker ved en lavere produktion, hvorved  

 overskudsproduktionen i EF mindskes og det såkaldte »velfærdstab«  

 ved udgifter til oplagring m.v. mindskes.
SF ønsker, at de her foreslåede afgifter indføres i hele EF; men der er  

 intet til hinder for, at afgifterne kan indføres i Danmark først.
Det er i  

 dag meget bredt erkendt i landbruget, at det oftest er en fordel at være  

 foran med miljørigtige produktioner og produktionsmetoder.
Hvis landbruget imidlertid kan finde andre metoder, f.eks. en endnu bedre  

 udnyttelse af husdyrgødning til at opfylde målsætningerne i  

 handlingsplanerne, bortfalder afgifterne, når målene nås.
Der er derfor ikke  

 tale om en ekstraskat på landbruget, men om at anvende bl.a. afgifter som et  

 hensigtsmæssigt økonomisk styringsmiddel, ligesom det gøres mange andre  

 steder i samfundet.
Den beskedne økonomiske forringelse i forbindelse med gennemførelsen af  

 forslaget vil oven i købet let kunne kompenseres, hvis et flertal er villigt  

 hertil.
Begrænsningen af kvælstofforbruget er beregnet til et samlet tab på  

 280 mio. kr. og begrænsningen af brugen af bekæmpelsesmidler til 100 mio. kr.  

 I alt 380 mio. kr.
Bemærkninger til de enkelte punkter Til punkt 1 Et af elementerne i vandmiljøplanen fra 1987 var obligatorisk sædskifte-  

 og gødningsplanlægning med det formål at reducere kvælstofudvaskningen i  

 landbruget og at sikre en optimal gødningsanvendelse på den enkelte  

 jordbrugsbedrift, jf.
Landbrugsministeriets bekendtgørelse nr. 469 af 3.  

 august 1988.
I dag må det konstateres, at en del landmænd ikke overholder denne  

 bekendtgørelse ved ikke at lave sædskifte- og gødningsplanlægning.
Det er  

 naturligvis uholdbart, at bekendtgørelsen ikke overholdes 21/2 år efter  

 udstedelsen.
Derfor foreslås, at den obligatoriske sædskifte- og gødningsplanlægning  

 skal attesteres af en godkendt konsulent, der bør have indberetningspligt til  

 Plantedirektoratet, således at denne myndighed får bedre muligheder for at  

 kontrollere, at bekendtgørelsen overholdes.
Derved får Plantedirektoratet  

 mulighed for at foretage en gødningsrevision.
I forbindelse med udarbejdelsen  

 eller attestationen af sædskifte- og gødningsplanerne skal den godkendte  

 konsulent beregne ejendommens beregningsgrundlag for handelsgødning.
 Beregning af husdyrgødningsproduktionen sker allerede i dag i henhold til  

 ansøgningsskema fra Statens Plantetilsyn om sædskifteplaner, gødningsplaner  

 og grønne marker i jordbruget, der hvert år udsendes til alle jordbrugere.  

 Ansøgningsskemaet indeholder de i 1990 retningsgivende gødningsnormer, der  

 anvendes som udgangspunkt for beregning af ejendommens  

 kvælstofberegningsgrundlag.
Til punkt 2 Det foreslås i punkt 2, at der indføres en afgift på handelsgødning med  

 refusion for 80 pct. af ejendommens handelsgødningsberegningsgrundlag.
Denne  

 afgifts-/kvotemodel tjener flere formål:
 a) At ændre den økonomisk optimale N-norm, således at det ikke kan betale  

 sig at tilføre de sidste ca. 20 pct. handelsgødning, der tilføres med det  

 nuværende prisniveau, og som giver den største N-udvaskning.
b) At forbedre »skyggeprisen« på husdyrgødningen, idet denne  

 hæves fra 3-4 kr. pr. kg N til 8-9 kr. pr. kg N.
Dette vil i modsætning til i  

 dag give et betydeligt incitament til at udnytte husdyrgødningen bedre.
 Uden dette økonomiske incitament kan det i mange tilfælde ikke betale sig  

 at udnytte husdyrgødningen bedre, end det sker i dag, og dermed kan der kun  

 forventes en begrænset formindskelse af udledningerne af kvælstof fra  

 husdyrgødningen.
c) At give en sikker reduktion af handelsgødningsforbruget ved lavere  

 økonomisk optimal N-norm og at give en sikker forbedring af udnyttelsen af  

 husdyrgødningen ved en højere »skyggepris« - uden at det betyder en  

 voldsom økonomisk belastning for den enkelte landmand og uden at det skaber  

 et stort bureaukrati! Den her foreslåede afgifts-/kvotemodel har en del lighedspunkter med den  

 af Miljøstyrelsen forslåede model i Landbokommissionens 2. delbetænkning om  

 landbrug og miljø, del II, s. 161, betænkning nr. 1078, Landbrugsministeriet,  

 september 1986.
 I forhold til andre kendte kvote-, afgifts- eller afgifts-/kvotemodeller  

 indebærer denne model ikke en omfordeling mellem forskellige typer landbrug,  

 og denne model animerer ikke til dyrkning af kvælstoffikserende afgrøder med  

 større udvaskning.
 Samtidig sikrer denne model som nævnt en forbedret anvendelse af  

 husdyrgødningen i forhold til modeller, der ikke medregner husdyrgødningen,  

 men f.eks. tildeler et fast kg N pr. ha.
 Administrationen af denne ordning sker ved, at afgiften opkræves i  

 engrosledet, hvilket fungerer enkelt og uproblematisk for andre afgifter som  

 f.eks. energiafgifter.
Refusionen af afgiften sker ved, at 80 pct. af ejendommens  

 handelsgødningsberegningsgrundlag er refusionsberettiget.
Denne mængde  

 beregnes af den godkendte konsulent, og beregningen indgår i den enkelte  

 landmands momsregnskab, således at det refusionsberettigede afgiftsbeløb  

 opgives på momsangivelsen sammen med de refusionsberettigede energiafgifter  

 og købsmoms.
Eksempel for en landbrugsejendom Kvælstofberegningsgrundlag ud fra retningsgivende gødningsformer i Økonomien for den enkelte landmand:
 Ved en reduktion af handelsgødningsforbruget vil der ifølge  

 »Vandmiljø 90« være en nedgang i dækningsbidraget pr. ha på ca. 100  

 kr./ha.
Hertil skal dog lægges værdien af den forbedrede udnyttelse af  

 husdyrgødningen fratrukket eventuelle omkostninger ved den forbedrede  

 udnyttelse.
En stigning i markeffekten fra ca. 22 pct. til 40 pct. som  

 indeholdt i forslaget vil spare indkøb af ca. 40.000 t N.
 Økonomien for hele landbruget:
 Konsekvenserne for forbruget af handelsgødning vil være:
Forbedring af udnyttelsen af husdyrgødning fra ca. 22 pct.
til 40 pct. = 18 pct. x 230.000 t N En forbedret udnyttelse af husdyrgødningen ved en stigning fra ca. 22 pct.  

 til 40 pct. vil ifølge »vandmiljø 90« give en reduceret udvaskning  

 på minimum ca. 40 kg N pr. ha x 1.100.000 ha, hvor der udbringes  

 husdyrgødning = ca. 44.000 t reduceret N udvaskning.
I »Vandmiljø 90« er det opgjort, at udvaskningen i dag er  

 reduceret med ca. 50.000 t N.
Ved en reduktion af udvaskningen på mellem  

 50.000 og 60.000 t N ved hjælp af dette forslag og ved forskellige mindre  

 strukturelle tiltag, ekstensivering, økologisk jordbrug m.v. kan opfyldelsen  

 af vandmiljøplanens mål om reduktion af udvaskningen med 125.000 t N ske i  

 løbet af få år.
Til punkt 3 I Miljøministeriets handlingsplan for nedsættelse af forbruget af  

 bekæmpelsesmidler, december 1986, er det aftalt med landbrugets  

 organisationer, at forbruget af bekæmpelsesmidler, målt i kg aktivt stof og  

 behandlingshyppighed, skal nedsættes med 25 pct. inden 1990 og med 50 pct.  

 inden 1997.
I miljøministerens redegørelse R 17 af 8. maj 1990 konkluderes det, at  

 målene i handlingsplanen ikke er nået.
I forbrugsudviklingen siden da er der  

 absolut intet, der tyder på, at målet for 1990 nås inden år 2000.
Det er ikke overraskende for Socialistisk Folkeparti, idet SF allerede i  

 beslutningsforslag nr.
B 14 fra 1984, der dannede udgangspunkt for  

 handlingsplanen fra 1986, forudsagde, at det ganske givet var nødvendigt at  

 indføre en afgift på bekæmpelsesmidler for at mindske brugen af disse  

 tilstrækkeligt.
 Den her foreslåede afgift er identisk med den afgift, der er beskrevet i  

 rapport nr. 35, Statens Jordbrugsøkonomiske Institut, 1987. Rapportens  

 hovedkonklusion er, at afgifter kan anvendes til at regulere  

 pesticidforbruget uden væsentlige produktionsmæssige forvridninger, og at  

 opkrævninger af afgiften vil være forholdsvis let at administrere.
En afgift på 100 kr. pr. behandling pr. ha forventes at reducere forbruget  

 med ca. 20 pct. ifølge rapporten.
Afgiften hæves/sænkes efter behov for at  

 opfylde handlingsplanen.
Det er formentlig realistisk at forestille sig, at afgiften på 100 kr./ha  

 er stor nok til at nå målsætningen i handlingsplanen.
Det mest ideelle vil  

 naturligvis være, at målet kan nås uden afgift, men idet afgiften fastsættes  

 efter behov, vil en sådan situation betyde, at afgiften bortfalder.
 Dermed er det op til landbruget selv, om afgiften er nødvendig eller ej.
 Den hidtidige manglende opfyldelse af målene i handlingsplanen og  

 forbrugsudviklingen gør det imidlertid nødvendigt at indføre afgiften nu,  

 hvorefter den kan bortfalde på et senere tidspunkt.
 Ud over afgiften vil en række faktorer kunne nedsætte forbruget af  

 bekæmpelsesmidler:
- lavere priser for planteprodukter vil sænke skadetærsklen for specielt  

 svampemidler, - en fortsat forbedret rådgivnings- og varslingstjeneste, - fortsatte forsøg med skadetærskler og information om disse til  

 landmændene, - forbedret sprøjteteknik/lavere doseringer, - fortsat udbygning af forsøgene med mekanisk ukrudtsbekæmpelse, der  

 allerede i dag er en konkurrencedygtig bekæmpelsesmetode i mange tilfælde,  

 hvor der anvendes ukrudtsmidler, - større anvendelse af sortsblandinger, - ekstensivering af landbrugsjord, - fortsat udbredelse af økologisk jordbrug.
 Den økonomiske omfordeling i landbruget vil som nævnt være temmelig  

 beskeden, men der vil være en mindre omfordeling på maksimalt 50 kr./ha fra  

 bedrifter med et kemikalieforbrug, der ligger over, hvad der er normalt.  

 Denne omfordeling vil gennem afgiften betale for den ekstrabelastning,  

 omgivelserne udsættes for, til bedrifter, hvor miljøbelastningen med  

 kemikalier er lavere end normalt, hvilket må anses for både rimeligt og  

 fornuftigt i forhold til handlingsplanens målsætninger.
Ifølge rapporten fra Statens Jordbrugsøkonomiske Institut vil landbrugets  

 samlede tab ved en behandlingsafgift på 100 kr. pr. behandling være ca. 700  

 mio. kr. årligt.
Tilbageføres afgiftsprovenuet på ca. 600 mio. kr. årligt til  

 landbruget, vil nettotabet kun være ca. 100 mio. kr. årligt, hvilket svarer  

 til 35 kr./ha.
