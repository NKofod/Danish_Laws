Fremsat den 21. november 2000 af  

 Ole M.
Nielsen (KRF), Flemming Kofod-Svendsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om indbetaling af bidrag til dækning af udgifter ved  

 ledighed Folketinget opfordrer regeringen til snarest at  

 fremsætte de nødvendige lovforslag og foretage de  

 nødvendige ændringer i bekendtgørelser, cirkulærer  

 og andre forskrifter således, at lønmodtagere og  

 selvstændige som ikke er medlem af en arbejdsløshedskasse med  

 virkning fra den 1. juli 2001 pålægges at indbetale et bidrag til  

 dækning af udgifter ved ledighed svarende til det bidrag, der betales  

 af a-kassemedlemmer tillagt et bidrag til administration af ordningen.
 Lovændringer m.m. skal udarbejdes efter  

 følgende retningslinjer:
 1)	Kontanthjælpsmodtagere, personer i fleks- og skånejob,  

 lærlinge, skoleelever og studerende med deltidsarbejde samt  

 beskæftigede pensionister skal ikke omfattes.
 2)	For personer, der er omfattet af forslaget, opkræver staten  

 det nødvendige bidrag og sikrer dem tilsvarende rettigheder, som  

 gælder for a-kassemedlemmer.
 3)	Deltidsansatte skal kun indbetale bidrag svarende til  

 medlemsbidraget for deltidsforsikrede a-kassemedlemmer tillagt et  

 administrationsbidrag.
Bemærkninger til forslaget Almindelige bemærkninger Forslagsstillerne finder, at såvel  

 lønmodtagere som selvstændige i lige stort omfang skal medvirke  

 til at finansiere udgifterne til ledighed.
Det er ikke rimeligt, at de, der  

 har valgt ikke at være medlem af en a-kasse, i mindre omfang bidrager  

 til finansiering af udgifterne ved ledighed i forhold til dem, der er medlem  

 af en a-kasse.
Forslaget har til hensigt at rette op på denne ulighed.  

 Også personer i faste stillinger med lav ledighedsrisiko skal i fuldt  

 omfang bidrage til betaling af udgifterne ved ledighed.
Såfremt en person ikke forsikrer sig, overtager  

 staten i højere grad de fremtidige mulige udgifter til  

 forsørgelse af den ledige.
Forslagsstillerne finder det derfor  

 rimeligt, at staten kan forpligte lønmodtagere og selvstændige  

 til at betale et bidrag til dækning af udgifter ved ledighed, som  

 svarer til det bidrag, som a-kassemedlemmer betaler.
 Efter at medlemstallet i a-kasserne i flere år har  

 været stigende, faldt det fra 1998 til 1999 med knap 13.000  

 personer.
 En gennemførelse af beslutningsforslaget skal  

 følges op af ændringer, der sikrer bedre rettigheder i  

 dagpengesystemet.
Det antages, at gruppen af personer, der ikke er medlem af  

 en a-kasse, hovedsagelig er personer i faste stillinger med lav  

 ledighedsrisiko.
Eftersom ansatte i fleksjob, skånejob,  

 kontanthjælpsmodtagere, lærlinge og elever samt studerende med  

 deltidsjob ikke er omfattet af forslaget, forventes forslaget ikke at have  

 negative virkninger for de svageste grupper i samfundet.
Forslagsstillerne finder det positivt, at alle  

 erhvervsaktive med skattereformen i 1993 blev pålagt at bidrage til at  

 finansiere udgifterne til ledighed, aktivering, sygedagpenge m.v. via  

 indførelse af øremærkede arbejdsmarkedsbidrag.
Det  

 forudsattes, at arbejdsmarkedsbidragene skulle svare til  

 arbejdsmarkedsfondenes udgifter.
Ideen var, at når udgifterne til  

 arbejdsløshed m.v. faldt, skulle arbejdsmarkedsbidraget reduceres  

 tilsvarende.
Med pinsepakken blev de tre arbejdsmarkedsfonde slået  

 sammen til én fond, og udgifter til førtidspension og  

 revalidering blev som noget nyt finansieret af fondens midler.
 Forslagsstillerne er imod disse ændringer og finder,  

 at arbejdsmarkedsbidraget i højere grad skal variere med ledigheden,  

 så arbejdsmarkedets parter tilskyndes til at arbejde for en reduktion i  

 ledigheden, idet arbejdsmarkedets parter vil spare udgifter til  

 arbejdsmarkedsbidrag, når ledigheden falder.
 Selv om arbejdsmarkedets parter med indførelse  

 arbejdsmarkedsbidraget i højere grad bidrager til at betale udgifterne  

 i forbindelse med ledighed m.v., skal medlemmer af en a-kasse stadig  

 væk bidrage mere til betaling af udgifterne til dagpenge m.v. end  

 personer, der ikke er medlem af en a-kasse.
Beskrivelse af svagheder i det nuværende dagpengesystem Eksempler fra hverdagen understreger flere svagheder i det  

 nuværende system vedrørende ret til optagelse i en a-kasse og  

 optjening af dagpengerettigheder.
De nedenfor nævnte eksempler  

 udgør ikke en udtømmende liste over de problemer, der findes i  

 dagpengesystemet.
Forslagsstillerne finder, at der sideløbende med  

 indførelse af en pligt til at bidrage til dækning  af udgifterne  

 ved ledighed er behov for at rette op på disse regler.
Eksempel a En person, der er flyttet til udlandet uden for et  

 EØS-land for at arbejde, afslutter formelt sit studium under ophold i  

 udlandet.
Efter endt studium søger personen optagelse i en a-kasse  

 på grundlag af uddannelse, men kan ikke blive medlem, fordi vedkommende  

 bor uden for et EØS-land og ikke har haft bopæl og ophold i  

 Danmark senest to uger efter uddannelsens afslutning.
Eksempel b En person, der har været væk fra  

 arbejdsmarkedet i en længere årrække, har opretholdt sit  

 medlemskab af en a-kasse og har i perioden ikke modtaget offentlige  

 indkomstoverførsler.
Personen har tidligere været på  

 arbejdsmarkedet i en periode og har ved den lejlighed optjent ret til  

 dagpenge.
Når personen vender tilbage til arbejdsmarkedet, har  

 vedkommende ikke ret til dagpenge, men skal på ny optjene  

 dagpengeret.
Eksempel c En person er kommet i klemme i systemet, fordi vedkommende  

 har mistet sit arbejde som afdelingsleder.
Direktoratet for  

 Arbejdsløshedsforsikringen har fastslået, at arbejdet er  

 ukontrollabelt, fordi kontrakten ikke nævner et bestemt timetal for  

 arbejdets omfang, og fordi personen ikke havde nogle overordnede til at  

 kontrollere sine arbejdstider.
Ved omregning efter gældende sats kan  

 personen på grund af den høje omregningssats og en relativt lav  

 løn ikke opfylde beskæftigelseskravet for påbegyndelse af  

 en ny dagpengeperiode.
Eksempel d En del selvstændige erhvervsdrivende har problemer  

 med at opnå ret til dagpenge, især på grund af manglende  

 fleksibilitet i reglerne vedrørende dokumentation for opfyldelse af  

 beskæftigelseskravet.
 For forslagsstillerne er det vigtigt, at når man  

 pålægger en gruppe personer pligt til medlemskab af en a-kasse,  

 må de berørte personer ikke udsættes for åbenbart  

 uforståelige og urimelige afgørelser.
Beskrivelse af antal personer omfattet af forslaget I 1999 var der i alt omkring 2.626.000 lønmodtagere  

 og selvstændige, eksklusive ansatte i fleksjob, lærlinge og  

 studerende med deltidsarbejde samt kontanthjælpsmodtagere med ledighed  

 som eneste problem.
Heraf var omkring 2.185.000 lønmodtagere og  

 selvstændige, eksklusive efterlønsmodtagere, medlem af en  

 a-kasse.
Der var således omkring 441.000 lønmodtagere, der ikke  

 var medlem af en a-kasse.
Økonomiske konsekvenser af forslaget Fra år 2000 udgør a-kassemedlemmers  

 medlemsbidrag til staten 3.420 kr. om året pr. medlem for  

 fuldtidsbeskæftigede og 2.280 kr. om året for  

 deltidsbeskæftigede.
Såfremt 441.000 personer omfattes af  

 forslaget, vil statens indtægter stige med omkring 1,49 mia. kr.
Dertil  

 kommer, at staten vil miste skatteindtægter som følge af, at de  

 personer, der omfattes af forslaget, får fradrag for indbetaling af  

 bidraget.
Med et gennemsnitligt a-kassekontingent på 4.324 kr. om  

 året og med en skatteværdi af fradragene på 39,4 pct. giver  

 det tabte skatteindtægter for staten på omkring 0,75 mia. kr.  

 årligt.
Det første år før personerne får  

 gavn af de rettigheder, der følger af forslaget, forventes forslaget  

 at give en merindtægt for staten på omkring 740 mio. kr.
Eftersom  

 forslaget først skal træde i kraft den 1. juli 2001, giver det  

 et provenu i 2001 på 370 mio. kr.
I takt med at de personer, der  

 omfattes af forslaget, får mulighed for at udnytte deres nye  

 dagpengerettigheder, anslås det med en vis usikkerhed, at statens  

 indtægter falder til omkring 557 mio. kr. om året.
Bemærkninger til forslagets enkelte  

 bestemmelser Ad 1 Bestemmelsen har til hensigt at sikre, at svage grupper  

 på arbejdsmarkedet og personer, der ikke har rettigheder i  

 dagpengesystemet, ikke omfattes af forslaget.
Gruppen af folkepensionister  

 med erhvervsarbejde foreslås ikke omfattet af forslaget, idet gruppen  

 ikke får gavn af rettighederne i dagpengesystemet og derfor heller ikke  

 bør bidrage til ordningen.
Ad 2 Personer omfattet af forslaget skal have ret til dagpenge  

 svarende til de regler, der gælder for a-kassemedlemmer.
Dette  

 gælder også vedrørende optjening af dagpengeret og  

 optjening af ret til efterløn.
De personer, der er omfattet af  

 forslaget, skal endvidere have ret til et ligningsmæssigt fradrag  

 svarende til de regler, der gælder for fradrag for a-kassekontingent.
Ad 3 Definitionen af deltidsansatte følger definitionen  

 i § 67 i Lov om arbejdsløshedsforsikring, hvor det nævnes, at  

»som  

 deltidsbeskæftigede betragtes beskæftigelse, hvis varighed er  

 højst 30 timer om ugen beregnet i gennemsnit for 4 uger/1  

 måned«.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indbetaling af  

 bidrag til dækning af udgifter ved ledighed.
(Beslutningsforslag nr.
B 48).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
