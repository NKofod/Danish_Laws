Bekendtgørelse om kvalitetskontrol og Revisortilsynets  

  

 virksomhed  

1) I medfør af § 15, stk. 3, og § 27,  

 stk. 2, i lov nr. 302 af 30. april 2003 om statsautoriserede og  

 registrerede revisorer fastsættes:
Kapitel 1 Anvendelsesområde § 1.  

  

 Denne bekendtgørelse regulerer gennemførelsen af kvalitetskontrollen efter  

 kapitel 9 i lov om statsautoriserede og registrerede revisorer  

 (revisorloven).
Kapitel 2 Udvælgelse af revisionsvirksomheder til  

 kvalitetskontrol og udvælgelse af kvalitetskontrollanter § 2.  

  

 Revisortilsynet skal tilrettelægge kvalitetskontrollen således, at alle  

 revisionsvirksomheder, jf. revisorlovens § 12, stk. 1 og 8,  

 kvalitetskontrolleres med højst fire års mellemrum.
 Stk. 2.  

  

 Revisortilsynet kan tillade, at der for virksomheder, som kun i meget  

 begrænset  

 omfang udfører erklæringsopgaver, i konkrete tilfælde kan forløbe op til 6  

 år,  

 inden fornyet kvalitetskontrol foretages.
Stk. 3.  

  

 Revisortilsynet kan beslutte, at en revisionsvirksomhed skal udtages til  

 ekstraordinær eller hyppigere kontrol, hvis Revisortilsynet bliver opmærksom  

 på, at der foreligger særlige omstændigheder, der begrunder dette.
I så fald  

 kan tilsynet beslutte at fravige bestemmelserne i §§ 3-6 og § 11,  

 stk. 1.
§ 3.  

  

 De  

 revisionsvirksomheder, der er udtaget til kvalitetskontrol, underrettes  

 senest  

 den 1. marts om, at de i det indeværende år skal gennemgå kvalitetskontrol,  

 og  

 at de inden den 1. april skal meddele Revisortilsynet, hvilken af de af  

 Revisortilsynet godkendte kvalitetskontrollanter, jf. § 14, de vil  

 indstille  

 til tilsynet.
Forinden kvalitetskontrollanten lader sig indstille, skal  

 kontrollanten vurdere, om der foreligger trusler mod dennes uafhængighed  

 efter  

 revisorlovens kapitel 6, og vurdere, om han eller hun råder over den fornødne  

 faglige kompetence i forhold til den revisionsvirksomhed, der skal  

 kontrolleres.
Hvis revisionsvirksomheden reviderer virksomheder som omhandlet  

 i  

 revisorlovens § 10, stk. 2, 3.-5. pkt., skal den indstille en  

 kvalitetskontrollant, der udøver revision gennem en revisionsvirksomhed, der  

 selv reviderer virksomheder som omhandlet i revisorlovens § 10,  

 stk. 2, 3.-5. pkt., jf. denne bekendtgørelses § 14, stk. 1. I  

 så  

 fald skal kontrollanten, forinden den pågældende lader sig indstille,  

 yderligere vurdere, om han eller hun også opfylder denne betingelse.
De  

 revisionsvirksomheder, der er udtaget til kontrol, skal ved indstillingen  

 oplyse tilsynet om, hvorvidt de reviderer virksomheder som omhandlet i  

 revisorlovens § 10, stk. 2, 3.-5. pkt.
Stk. 2.  

  

 Der skal  

 indgås en skriftlig aftale mellem kvalitetskontrollanten og  

 revisionsvirksomheden om kvalitetskontrollens gennemførelse.
Tilsynet  

 fastsætter regler om aftalens indhold og form.
Aftalen skal indsendes til  

 tilsynet.
 § 4.  

  

 Undlader en revisionsvirksomhed at indstille en kvalitetskontrollant, giver  

 Revisortilsynet  

 en fornyet frist og oplyser samtidig om retsvirkningen af manglende  

 indstilling.
 Stk. 2.  

  

 Såfremt  

 revisionsvirksomheden ikke har indstillet en kvalitetskontrollant inden  

 udløbet  

 af fristen i stk. 1, meddeler Revisortilsynet skriftligt Erhvervs- og  

 Selskabsstyrelsen med kopi til revisionsvirksomheden, at  

 revisionsvirksomheden  

 har nægtet at lade sig underkaste kvalitetskontrol efter revisorlovens  

 kapitel  

 9.
 § 5.  



  

 Den indstillede kvalitetskontrollant  

 anses for godkendt, medmindre Revisortilsynet inden 30 dage fra modtagelsen  

 af  

 indstillingen, jf. § 3, har afsendt indsigelser imod kontrollanten over  

 for revisionsvirksomheden og kontrollanten.
Stk. 2.  

  

 Revisortilsynet  

 kan ved behandlingen af indstillingen af en kvalitetskontrollant forlange, at  

 yderligere oplysninger forelægges.
I så fald bortfalder den i stk. 1  

 nævnte frist.
 Stk. 3.  

  

 Såfremt  

 Revisortilsynet finder, at den indstillede kvalitetskontrollant er inhabil  

 eller i øvrigt ikke opfylder betingelserne for at udføre kvalitetskontrollen,  

 jfr. § 14, stk. 1, samt § 3, stk 1, 2.-4. pkt., giver tilsynet  

 revisionsvirksomheden og kvalitetskontrollanten skriftlig meddelelse herom.  

 Tilsynet skal samtidig give revisionsvirksomheden en frist til at foreslå en  

 anden kvalitetskontrollant. § 3, stk. 2, og § 4 finder  

 tilsvarende anvendelse.
 § 6.  

  

 Såfremt en revisionsvirksomhed udtages til kontrolbesøg efter revisorlovens  

 § 16, stk. 5, nr. 2, bør den kvalitetskontrollant, der deltog i den  

 eller de tidligere kontroller, så vidt muligt medvirke ved kontrolbesøget,  

 med  

 mindre Revisortilsynet bestemmer andet.
Kapitel 3 Kvalitetskontrollens udøvelse og indhold § 7.  

  

 Forinden kvalitetskontrollanten påbegynder kvalitetskontrollen, skal den  

 pågældende 1)  

 	  

    

 meddele virksomheden,  

 hvilke oplysninger der på forhånd skal gives om den kontrollerede virksomhed, 2)  

 	  

    

 gennemgå de  

 oplysninger, der er modtaget i henhold til nr. 1, inden kontrolbesøget, og 3)  

 	  

    

 planlægge  

 kvalitetskontrolopgaven.
§ 8.  

  

 Under udøvelsen af kvalitetskontrollen skal kvalitetskontrollanten navnlig  

 kontrollere, 1)  

 	  

    

 at revisionsvirksomheden  

 har de fornødne kvalitetsstyringssystemer, 2)  

 	  

    

 at virksomhedens  

 kvalitetsstyringssystemer lever op til god kvalitetsstyringsskik, og er  

 fyldestgørende i relation til revisionsvirksomhedens størrelse og karakter, 3)  

 	  

    

 at virksomheden har  

 en ajourført ejer- og medlemsfortegnelse, jf. § 4 i bekendtgørelse nr.  

 739  

 af 21. august 2003 om revisionsvirksomhed, og at ejerbestemmelserne i  

 revisorlovens § 12, stk. 2-4, er overholdt, 4)  

 	  

    

 at  

 revisionsvirksomheden har regler for styring af uafhængigheden generelt og  

 for  

 enhver opgave, 5)  

 	  

    

 at  

 revisionsvirksomheden dokumenterer, at uafhængighedsreglerne i revisorlovens  

 kapitel 6 er overholdt, og 6)  

 	  

    

 at udførelsen af  

 opgaver, der falder under revisorlovens § 1, stk. 2, sker i  

 overensstemmelse med god revisorskik, herunder de i Danmark anvendelige  

 revisionsstandarder, samt at dette kan dokumenteres.
 Stk. 2.  

  

 Kvalitetskontrollen jf. stk. 1, skal omfatte såvel de generelt anvendte  

 procedurer i revisionsvirksomheden som en stikprøvevis gennemgang af konkrete  

 revisions- og erklæringsopgaver.
 Stk. 3.  

  

 Revisortilsynet  

 kan udarbejde retningslinier for kvalitetskontrollens gennemførelse og  

 kvalitetskontrollantens erklæring og rapportering til Revisortilsynet.
 § 9.  

  

 Hvis den revisionsvirksomhed, der er udtaget til kvalitetskontrol, jf.  

 kapitel  

 2, i sin ejerkreds har andre revisionsvirksomheder, jf. revisorlovens  

 § 12, skal kvalitetskontrollanten under udøvelsen af kvalitetskontrollen  

 være opmærksom på, om forhold i disse andre revisionsvirksomheder kan være af  

 betydning for vurderingen af uafhængigheden ved revisionsvirksomhedens  

 udførelse af opgaver efter revisorlovens § 1, stk. 2. I sådanne  

 situationer kan disse andre revisionsvirksomheder og den revisionsvirksomhed,  

 der er udtaget til kontrol, vælge at lade sig kvalitetskontrollere i  

 fællesskab.
Kapitel 4 Kvalitetskontrollantens opfølgning på  

 kontrollen og  

 rapportering til Revisortilsynet § 10.  

  

 Snarest efter kontrollens afslutning skal kvalitetskontrollanten udarbejde  

 erklæring og sådanne øvrige skriftlige rapporter, som kontrollen tilsiger.
 § 11.  

  

 Snarest muligt og senest den 15. november i kontrolåret indsender  

 kvalitetskontrollanten sin erklæring til Revisortilsynet.
Stk. 2.  

  

 Erklæringen  

 skal beskrive kontrollens genstand, art og omfang og angive en vurdering af  

 kontrolresultaterne.
Kvalitetskontrollanten skal herunder klart udtale sig  

 om,  

 hvorvidt de i § 8, stk. 1, jf. stk. 2, nævnte forhold er overholdt.  

 Såfremt erklæringen indeholder forbehold eller supplerende oplysninger,  

 herunder væsentlige forbedringsforslag, skal det særligt fremhæves.  

 Erklæringen  

 skal indeholde en konklusion, der angiver, om revisionsvirksomheden  

 efterlever  

 de krav, der stilles til en revisionsvirksomhed af den pågældende art.
§ 12.  

  

 Såfremt kvalitetskontrollanten finder, at kvalitetskontrollen ikke kan  

 gennemføres, eller kun med store vanskeligheder kan gennemføres, skal  

 kvalitetskontrollanten meddele Revisortilsynet dette.
Tilsynet foretager en  

 nærmere undersøgelse og vurdering af sagen og retter henvendelse til  

 revisionsvirksomheden og oplyser om de mulige konsekvenser af, at kontrollen  

 ikke gennemføres.
Kapitel 5 Revisortilsynets opfølgning på indsendte  

 erklæringer § 13.  

  

 Såfremt erklæringen efter § 10 indeholder forbehold eller supplerende  

 oplysninger, skal Revisortilsynet beslutte 1)  

 	  

    

 om der er behov for  

 at indkræve yderligere oplysninger efter revisorlovens § 16,  

 stk. 4,  

 1. pkt., 2)  

 	  

    

 om der skal gives  

 revisionsvirksomheden en påtale efter revisorlovens § 16, stk. 5,  

 nr.  

 1, 3)  

 	  

    

 om der skal gives  

 påtale med kontrolbesøg efter revisorlovens § 16, stk. 5, nr. 2, 4)  

 	  

    

 om sagen skal  

 indbringes for Disciplinærnævnet efter revisorlovens § 16, stk. 5,  

 nr. 3, og 5)  

 	  

    

 om sagen skal  

 oversendes til anklagemyndigheden eller andre myndigheder.
 Stk. 2.  

  

 Revisortilsynet kan anmode om uddybende oplysninger fra  

 kvalitetskontrollanten,  

 herunder udbede sig kvalitetskontrollantens arbejdspapirer til gennemsyn  

 eller  

 selv deltage i et kontrolbesøg efter lovens § 16, stk. 4.
 Stk. 3.  

  

 Revisortilsynet kan beslutte at forelægge faglige spørgsmål for Foreningen af  

 Statsautoriserede Revisorer, Foreningen Registrerede Revisorer FRR eller  

 offentlige myndigheder, inden en afgørelse træffes.
Kapitel 6 Kvalitetskontrollanterne § 14.  

  

 Revisortilsynet  

 opstiller en liste over statsautoriserede og registrerede revisorer  

 (kvalitetskontrollanter), som er godkendt til at foretage kvalitetskontrol i  

 henholdsvis statsautoriserede og registrerede revisionsvirksomheder.
På samme  

 måde skal det af listen tillige fremgå, om en kvalitetskontrollant udøver  

 revision gennem en revisionsvirksomhed, der reviderer virksomheder som  

 omhandlet i revisorlovens § 10, stk. 2, 3.-5. pkt, idet det er en  

 betingelse for at kunne kontrollere sådanne virksomheder.
 Stk. 2.  

  

 Listen er  

 foruden på Erhvervs- og Selskabsstyrelsens hjemmeside (www.eogs.dk)  

 offentligt  

 tilgængelig på tilsynets hjemmeside (www.revisortilsynet.dk) og på  

 www.virk.dk.
§ 15.  

  

 En  

 statsautoriseret eller registreret revisor, der ønsker at blive  

 kvalitetskontrollant, skal ansøge Revisortilsynet herom.
Ansøgningen skal  

 indgives elektronisk med digital signatur.
Stk. 2.  

  

 Som  

 kvalitetskontrollanter kan godkendes revisorer, der 1)  

 	  

    

 er registreret i  

 Revireg, 2)  

 	  

    

 har deltaget i et  

 kursus, jf. § 16 3)  

 	  

    

 ikke indenfor de  

 seneste 3 år ved Disciplinærnævnet for Statsautoriserede og Registrerede  

 Revisorer, Disciplinærnævnet for Statsautoriserede Revisorer,  

 Disciplinærnævnet  

 for Registrerede Revisorer eller Revisornævnet er ikendt bøde for  

 overtrædelser  

 af de pligter, loven foreskriver, eller er optaget i Det centrale  

 Kriminalregister som følge af forhold, der har betydning for udførelsen af  

 hvervet som kvalitetskontrollant, og 4)  

 	  

    

 har deltaget i  

 praktisk revisionsarbejde og i forbindelse hermed afgivet erklæringer efter  

 revisorlovens § 1, stk. 2, i mindst 3 år inden for de seneste 5 år.
 Stk. 3.  

  

 Revisortilsynet  

 kan fritage en revisor for kurset, jf. stk. 2, nr. 2, såfremt revisorens  

 kundskaber og erfaring på grund af hidtidig virksomhed eller andre kurser  

 skønnes fornødne.
 Stk. 4.  

  

 Såfremt  

 ansøgningen efter stk. 1 kan godkendes, optager Revisortilsynet  

 vedkommende på listen efter § 14 for det indeværende og de fire følgende  

 kalenderår, jf. revisorlovens § 16, stk. 1. Optagelsen kan  

 forlænges.
 § 16.  

  

 Et  

 kursus efter § 15, stk. 2, nr. 2, skal indeholde en generel del om  

 kvalitetssikring og en speciel del om tilsynets kvalitetskontrol.
Stk. 2.  

  

 Der skal  

 navnlig lægges vægt på 1)  

 	  

    

 Kvalitetssikringssystemer  

 i revisionsvirksomheder.
 2)  

 	  

    

 Revisors  

 rapportering.
 3)  

 	  

    

 Arbejdsproces og  

 erklæringsafgivelse, herunder revisionsstandarder.
 4)  

 	  

    

 Revisorlovens regler  

 om uafhængighed, ejerforhold og honorar.
 5)  

 	  

    

 Revisorlovens regler  

 om revisortilsyn.
 6)  

 	  

    

 Krav til  

 dokumentation af revisors arbejde.
 7)  

 	  

    

 Revisortilsynets  

 løbende opgaver.
 8)  

 	  

    

 Kontrollantens rolle  

 og ansvar.
 9)  

 	  

    

 Den praktiske  

 gennemførelse af kvalitetskontrollen - processen fra valg af kontrollant til  

 erklæringsafgivelse.
 10)  

 	  

 Uddybning af og  

 eksempler på de enkelte elementer i processen.
Stk. 3.  

  

 Kurser  

 efter stk. 2 kan afholdes af Revisortilsynet selv eller af eksterne  

 udbydere.
Eksterne udbydere skal inden kursets afholdelse skriftligt indhente  

 Revisortilsynets godkendelse af det påtænkte indhold i kurset.
 Stk. 4.  

  

 Ved kursets  

 afslutning skal kursusudbyderen give deltagere, der har deltaget i hele  

 kursusforløbet, et digitalt signeret elektronisk bevis herfor.
§ 17.  

  

 Revisortilsynet kan bestemme, at de kontrollanter, der er opført på listen  

 efter § 14, skal deltage i et årligt møde med tilsynet.
Mødets formål er  

 bl.a. at opsamle erfaringer fra de gennemførte kvalitetskontroller og henlede  

 kontrollanternes opmærksomhed på særlige problemstillinger.
Manglende  

 deltagelse  

 kan medføre, at en kvalitetskontrollant udelukkes fra at foretage kontrol.
 § 18.  

  

 En  

 kvalitetskontrollant kan til enhver tid anmode om at blive slettet af listen  

 efter § 14. Sletning kan dog ikke ske, før kvalitetskontrollanten har  

 fuldført de allerede påtagne kontrolopgaver, medmindre Revisortilsynet  

 bestemmer andet.
Stk. 2.  

  

 Hvis en  

 kvalitetskontrollant som følge af sygdom eller i andre særlige tilfælde  

 bliver  

 forhindret i at gennemføre en påtagen kontrolopgave, skal dette meddeles til  

 Revisortilsynet og revisionsvirksomheden snarest.
I så fald tager  

 Revisortilsynet stilling til, om kontrollen kan gennemføres ved udpegning af  

 en  

 ny kvalitetskontrollant, eller om kvalitetskontrollen kan udskydes til det  

 efterfølgende år.
Kapitel 7 Revisortilsynets tilsyn med  

 kvalitetskontrollanterne § 19.  

  

 Revisortilsynet skal påse, at kvalitetskontrollanterne udfører  

 kvalitetskontrollen i overensstemmelse med revisorloven, regler udstedt i  

 medfør heraf, retningslinier, som Revisortilsynet har udstedt i henhold til  

 § 8, stk. 3, samt den indgåede aftale, jf. § 3, stk. 2.
 § 20.  

  

 Revisortilsynet kan forlange, at kvalitetskontrollanten forelægger tilsynet  

 sine arbejdspapirer og besvarer tilsynets spørgsmål, og Revisortilsynet kan  

 beslutte at deltage i kvalitetskontrollantens fremtidige besøg hos  

 revisionsvirksomhederne.
 § 21.  

  

 Har kvalitetskontrollanten ikke indsendt sin erklæring rettidigt efter  

 § 11, og sker dette ikke inden for en af Revisortilsynet fastsat frist,  

 kan Revisortilsynet slette vedkommende fra listen efter § 14. § 18,  

 stk. 2, finder da anvendelse.
Stk. 2.  

  

 Hvis  

 Revisortilsynet finder, at en kvalitetskontrollant har tilsidesat sine  

 pligter,  

 kan tilsynet, efter at have givet den pågældende lejlighed til at udtale sig  

 skriftligt herom 1)  

 	  

    

 give den pågældende  

 en skriftlig påtale, 2)  

 	  

    

 slette den pågældende  

 fra listen over kvalitetskontrollanter, jf. § 14, 3)  

 	  

    

 indbringe den  

 pågældende for Disciplinærnævnet, eller 4)  

 	  

    

 oversende sagen til  

 anklagemyndigheden.
Kapitel 8 Almindelige bestemmelser § 22.  

  

 Revisortilsynets afgørelser efter denne bekendtgørelse kan ikke indbringes  

 for  

 højere administrativ myndighed, jf. revisorlovens § 18, stk. 2.
 § 23.  

  

 Revisortilsynets  

 vejledninger samt retningslinier efter § 8, stk. 3, er offentligt  

 tilgængelige, jf. § 14, stk. 2.
Kapitel 9 Straffe- overgangs- og  

 ikrafttrædelsesbestemmelser § 24.  

  

 Har en kvalitetskontrollant groft eller gentagne gange overtrådt § 3,  

 stk.  

 1, 2. og 4. pkt. eller §§ 7-12, straffes vedkommende med bøde.
 § 25.  

  

 Når en kvalitetskontrollant er straffet efter § 24, skal Revisortilsynet  

 slette vedkommende af listen efter § 14.
Stk. 2.  

  

 Hvis en  

 kvalitetskontrollant er straffet med bøde af Disciplinærnævnet for  

 overtrædelser af de pligter, loven foreskriver, eller er optaget i Det  

 centrale  

 Kriminalregister som følge af forhold, der har betydning for udførelsen af  

 hvervet som kvalitetskontrollant, kan Revisortilsynet slette vedkommende af  

 listen efter § 14, Stk. 3.  

  

 Beslutninger om sletning meddeles Erhvervs- og Selskabsstyrelsen.
 § 26.  

  

 Ved  

 udvælgelse af revisionsvirksomheder, der efter § 2 skal gennemgå  

 kvalitetskontrol i år 2004, kan Revisortilsynet tage hensyn til, at en  

 revisionsvirksomhed har været underkastet foreningsbaseret kvalitetskontrol  

 af  

 Foreningen af Statsautoriserede Revisorer eller Foreningen Registrerede  

 Revisorer FRR i år 2003.
 Stk. 2.  

  

 Revisortilsynet kan bestemme, at fristerne i § 3, 1. pkt., og § 11,  

 stk. 1, for år 2004 udsættes.
 § 27.  

  

 Bekendtgørelsen træder i kraft den 20. maj 2004.
Erhvervs- og Selskabsstyrelsen, den 10. maj  

 2004 Ole Blöndal /Flemming Houge Nielsen 1)  

 Bekendtgørelsen indeholder regler, der gennemfører Kommissionens henstilling  

 af  

 15. november 2000 om kvalitetssikring i forbindelse med lovpligtig revision i  

 EU: Mindstekrav, EF-Tidende 2001 nr.
L91, side 91 og Kommissionens  

 henstilling  

 af 16. maj 2002 om revisors uafhængighed i EU: Grundlæggende principper,  

 EF-Tidende  

 2002 nr. 191, side 22.
