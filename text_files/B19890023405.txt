 I henhold til § 5, stk. 2, i lov nr. 827 af 21. december 1988 om depositum  

 ved ungdomsuddannelser og videregående uddannelser og gebyr ved  

 prøveforberedende enkeltfagsundervisning til højere forberedelseseksamen  

 fastsættes:
 § 1.  Ved optagelse på de videregående uddannelser,  

 der henhører under Kulturministeriet, skal der betales et depositum på 500  

 kr.
 Stk. 2.  Følgende uddannelsesinstitutioner er omfattet  

 af ordningen:
 Stk. 3.  Ordningen gælder for de almindelige  

 grunduddannelser samt for kurser af mere end 3 måneders varighed.
 Stk. 4.  Ved depositum i denne bekendtgørelse forstås  

 det beløb, der til enhver tid skal indbetales (indbetalingsbeløbet) og det  

 beløb, der til enhver tid skal tilbagebetales (tilbagebetalingsbeløbet).
Indbetaling § 2.  Den uddannelsessøgende modtager et  

 giroindbetalingskort på 500 kr. samtidig med meddelelsen om, på hvilken  

 uddannelsesinstitution vedkommende er optaget.
Indbetaling kan kun ske ved  

 benyttelse af det modtagne giroindbetalingskort.
§ 3.  Den uddannelsessøgende skal indbetale beløbet  

 inden den betalingsfrist, der er angivet på giroindbetalingskortet, normalt 3  

 uger.
Starter uddannelsen inden udløbet af denne frist, skal beløbet dog være  

 indbetalt før uddannelsen påbegyndes.
Det indbetalte beløbs dækningsområde § 4.  Det indbetalte beløb dækker et samlet  

 uddannelses- eller kursusforløb, herunder forløb der består dels af  

 undervisningsperioder, dels af praktik- eller arbejdsperioder.
 Stk. 2.  Har den uddannelsessøgende ansøgt om optagelse  

 på flere end en uddannelse og har indbetalt beløb for en af disse  

 uddannelser, skal der ikke indbetales et nyt beløb, hvis den  

 uddannelsessøgende senere optages på en uddannelse, som den pågældende i sin  

 ansøgning har prioriteret højere end den uddannelse, på hvilken han er  

 optaget.
 Stk. 3.  Hvis den uddannelsessøgende skifter mellem de  

 enkelte musikkonservatorier eller mellem arkitektskolerne, skal der ikke  

 indbetales på ny.
 Stk. 4.  Hvis den uddannelsessøgende i øvrigt skifter  

 uddannelsesinstitution, skal der indbetales på ny.
Tilbagebetaling af beløbet § 5.  Tilbagebetaling til den uddannelsessøgende sker,  

 når denne har afsluttet den uddannelse, for hvilken der er indbetalt et  

 beløb, jf. § 4.
 Stk. 2.  Kan uddannelsen afsluttes med en deluddannelse,  

 for hvilken der gives eller kan gives et eksamens- eller afslutningsbevis,  

 sker tilbagebetaling i forbindelse med udlevering af beviset, med mindre den  

 uddannelsessøgende har meddelt uddannelsesinstitutionen, at han eller hun  

 ønsker at fortsætte uddannelsen.
 Stk. 3.  Tilbagebetalingsbeløbet udgør det  

 indbetalingsbeløb, der er gældende på tilbagebetalingstidspunktet.
 Stk. 4.  Der beregnes ikke rente af eller andet tillæg  

 til det indbetalte beløb, jf. dog stk. 3.
Ikrafttræden § 6.  Bekendtgørelsen finder anvendelse på  

 uddannelsessøgende, der den 1. april 1989 eller senere modtager meddelelse om  

 optagelse på uddannelser og kurser, der er omfattet af bekendtgørelsen, og  

 som påbegynder undervisningen på uddannelsen eller kurset efter den 31. juli  

 1989.
Kulturministeriet, den 10. april 1989 P.M.V.
 E.B.
