Bekendtgørelse om ændring af bekendtgørelse om avl m.v. af kartofler § 1 I bekendtgørelse nr. 450 af 16. maj 2011 om avl m.v. af kartofler foretages følgende ændringer:
 1. Overalt i bekendtgørelsen ændres »Plantedirektoratet« til: »NaturErhvervstyrelsen« og »direktoratet « til: »styrelsen«.
 2. § 8, stk. 4, affattes således:
»Stk. 4. Ved meddelelse af autorisation tildeler NaturErhvervstyrelsen et autorisationsnummer.
Overdragelse eller ændring af autorisationsnummer kan kun ske efter nærmere aftale med NaturErhvervstyrelsen.« 3. I § 13 indsættes som stk. 2:
»Stk. 2. Dokumentation for indkøb af læggemateriale vedlægges i form af faktura og plantepas.« 4. § 22 affattes således:
»§ 22. Basisavlere uden opformering må kun anvende læggemateriale af klassen MP/MK, S/SE eller E af dansk avl fra læggekartoffelavlere autoriseret i henhold til § 5, stk. 1, nr. 1) og nr. 2) eller af udenlandsk avl, der i henhold til EU-mærkningsregler for læggekartofler er sidestillet hermed.« 5. § 24, stk. 1, affattes således:
 »NaturErhvervstyrelsen kan godkende avlen af læggekartofler, hvis:
1) betingelserne i kapitel 3 og 4 er overholdt, 2) det ved marksyn er konstateret, at avlen overholder kravene i bilag 7, 3) der ikke er konstateret forekomst af virussygdomme nævnt i bilag 8, og 4) der ikke forefindes gengroninger.
Såfremt der konstateres gengroninger i arealet, kan avlen fra arealet kun godkendes i klasse A, og kasseres til egen anvendelse.
Gengroninger indgår i opgørelsen af fremmed sort, jf. bilag 7.« 6. § 40, stk. 2, affattes således:
»Stk. 2. Dansk Landbrugsrådgivning, Videnscentret for Landbrug fører kontrol med, at arealer med læggekartofler, der er anmeldt til avlskontrol hos autoriserede præbasis avlere, overholder kravene i § 15, § 24, stk. 1, nr. 3 og bilag 7.« 7. Bilag 7  affattes som bilag 1 til denne bekendtgørelse.
§ 2 Bekendtgørelsen træder i kraft den 22. juni 2012.
