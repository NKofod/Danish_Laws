Meddelelser fra Søfartsstyrelsen B.  

 Skibes bygning og udstyr m.v.
Kapitel B II-2 D Konstruktion-brandsikring,  

 opdagelse og slukning af brand, 1. juli 1999 KAPITEL II-2
  

 Konstruktion   brandsikring, opdagelse   

 og slukning af brand Afsnit D	Brandsikkerhedsforanstaltninger i tankskibe Kravene i dette afsnit supplerer kravene i  

 afsnit C, medmindre andet er bestemt i reglerne 57 og 58. Kravene i reglerne  

 53 og 54 gælder ikke for tankskibe.
Regel 55	Anvendelsesområde 1	Medmindre andet udtrykkeligt er bestemt, finder dette  

 afsnit anvendelse på tankskibe, der transporterer råolie og  

 petroleumsprodukter med et flammepunkt, som ikke overstiger 60°C  

 (prøve i lukket apparat) som målt ved hjælp af et godkendt  

 flammepunktsapparat og et Reid-damptryk, som er lavere end det  

 atmosfæriske tryk samt andre flydende produkter, der frembyder en  

 lignende brandrisiko.
 2	Hvor det er hensigten at føre en anden  

 flydende last end omhandlet i stk. 1 eller flydende gas, og denne last  

 medfører yderligere brandrisiko, skal der træffes sådanne  

 ekstra sikkerhedsforanstaltninger, som Administrationen finder  

 tilfredsstillende under passende hensyntagen til bestemmelserne i den  

 internationale kemikaliekode (The International Bulk Chemical Code),  

 kemikaliekoden (Bulk Chemical Code), den internationale gaskode (The  

 International Gas Carrier Code) og gaskoden (Gas Carrier Code), alt efter  

 omstændighederne.
3	Dette stykke finder anvendelse på skibe, der er  

 kombinationstankskibe.
Sådanne skibe må ikke transportere fast  

 gods, medmindre alle lasttanke er tømt for olie og er gasfri, eller  

 medmindre Administrationen i hvert enkelt tilfælde har erklæret  

 sig tilfreds med de trufne foranstaltninger, og at disse er i  

 overensstemmelse med de pågældende driftsmæssige krav i  

 retningslinierne for inert gasanlæg.
 4	Tankskibe, som transporterer petroleumsprodukter med  

 et flammepunkt på over 60°C (prøve i lukket apparat) som  

 målt ved hjælp af et godkendt flammepunktapparat skal opfylde  

 bestemmelserne i afsnit C, dog således at de i stedet for det fast  

 anbragte brandslukningsanlæg, der er krævet i regel 53, skal  

 udstyres med et fast anbragt dæksskumanlæg, der skal opfylde  

 bestemmelserne i regel 61.
 5	Kravene om inert gasanlæg i regel 60  

 behøver ikke at gælde for:
.1	Kemikalietankskibe, som er køllagt på  

 eller efter den 1. juli 1986, når de medfører laster, som er  

 beskrevet i stk. 1, forudsat at de opfylder Organisationens krav for inert  

 gasanlæg for kemikalitankskibe, eller .2	kemikalietankskibe, som er køllagt før  

 den 1. juli 1986, når de medfører råolie eller  

 petroleumsprodukter, forudsat at de opfylder Organisationens krav om inert  

 gasanlæg for kemikalietankskibe, som medfører  

 petroleumsprodukter, eller .3	gastankskibe køllagt før, på  

 eller efter den 1. juli 1986, når de medfører laster, som er  

 beskrevet i stk. 1, forudsat at de er udstyret med et inert gasanlæg  

 for lasttankene, som er ækvivalent med de krav, som er specificeret i  

 stk. 5.1 eller 5.2, eller .4	kemikalietankskibe og gastankskibe, når de  

 medfører andre brændbare laster end råolie eller  

 petroleumsprodukter.
Sådanne produkter er angivet i kapitel VI og VII i  

 »Code for the Construction and Equipment of Ships carrying Dangerous  

 Chemicals in Bulk« og i kapitel 17 og 18 i »International Code for the  

 Construction and Equipment of Ships Carrying Dangerous Chemicals in  

 Bulk«:
.1	Hvis de er køllagt før 1. juli 1986,  

 eller .2	hvis de er køllagt på eller efter 1.  

 juli 1986, forudsat at den tankkapacitet, som anvendes til at føre  

 produkterne, ikke overstiger 3.000 m3 og tankrensningsmaskinernes enkelte  

 dysekapacitet ikke overstiger 17,5 m3/time, og at den samlede kapacitet til  

 rensning af en lasttank ikke overstiger 110 m3/time.
 6	Kemikalietankskibe og gastankskibe skal opfylde  

 kravene i dette afsnit, undtagen hvor der er truffet alternative eller  

 supplerende foranstaltninger, som Administrationen finder tilfredsstillende  

 under fornøden hensyntagen til bestemmelserne i den internationale  

 kemikaliekode og den internationale gaskode, alt efter  

 omstændighederne.
Regel 56	Rummenes placering og adskillelse Denne regel gælder for skibe køllagt  

 på eller efter 1. februar 1992, med undtagelse af stk. 7, 8.3 og 9, som  

 gælder for skibe køllagt på eller efter 1. Juli  

 1998.
1	Maskinrum skal være beliggende agten for  

 lasttanke og sloptanke.
De skal ligeledes være placeret agten for  

 lastpumperum og cofferdamme, men ikke nødvendigvis agten for  

 bunkertankene for brændselsolie.
Ethvert maskinrum skal være  

 adskilt fra lasttanke og sloptanke ved cofferdamme, lastpumperum,  

 brændselsolietanke eller ballasttanke.
Pumperum, der indeholder pumper  

 med tilhørende udstyr til ballastning af de rum, der støder op  

 til lasttanke og sloptanke, samt pumper til transfer af brændselsolie,  

 skal betragtes som ækvivalente til et lastpumperum i forbindelse med  

 denne regel, forudsat at sådanne pumperum har samme sikkerhedsstandard,  

 som kræves for lastpumperum.
Den nederste del af pumperummet kan dog  

 indrettes som en recess ind i maskinrum af kategori A til anbringelse af  

 pumper, forudsat at recessens højde i almindelighed ikke er mere en  

 1/3 af sidehøjden over kølen.
For skibe på indtil 25.000  

 tons dødvægt, hvor det kan påvises, at dette vil  

 være uigennemførligt af hensyn til adgangsmulighederne og for  

 tilfredsstillende anbringelse af rørledninger, kan Administrationen  

 dog tillade en recess af større højde, men ikke over halvdelen  

 af skibets sidehøjde over kølen.
2	Aptering, hovedlastkontrolrum og tjenesterum (bortset  

 fra separate storesrum for lastegrej) skal være placeret agten for alle  

 lasttanke, sloptanke og rum, der adskiller last- eller sloptanke og rum, der  

 adskiller last- eller sloptanke fra maskinrum, men ikke nødvendigvis  

 agten for brændselsolietanke og ballasttanke, men de skal indrettes  

 således, at en enkelt lækage i dæk eller  skot ikke  

 tillader, at gas eller dampe siver fra lasttanke ind i aptering,  

 hovedlastkontrolrum, kontrolrum eller tjenesterum.
Ved fastlæggelse af  

 disse rum er det ikke nødvendigt at tage hensyn til en recess, som er  

 udført i overensstemmelse med stykke 1.
3	Hvor det anses for nødvendigt, kan  

 Administrationen tillade aptering, hovedlastkontrolrum, kontrolrum og  

 tjenesterum placeret foran for lasttanke, sloptanke og rum, som adskiller  

 last- og sloptanke fra maskinrum, men ikke nødvendigvis foran for  

 brændselsoliebunkertanke eller ballasttanke.
Maskinrum af andet end  

 kategori A kan tillades placeret foran for lasttanke og sloptanke, forudsat  

 at de er adskilt fra lasttanke og sloptanke ved cofferdamme, lastpumperum,  

 brændselsoliebunkertanke eller ballasttanke.
Alle ovennævnte rum  

 skal være underkastet samme sikkerhedsstandard, og der skal forefindes  

 egnede brandslukningsmidler til Administrationens tilfredshed.
 Aptering, hovedlastkontrolrum, kontrolrum og tjenesterum  

 skal indrettes således, at en enkelt lækage i dæk eller  

  skot ikke tillader gas eller dampe fra lasttanke at sive ind i sådanne  

 rum.
 Desuden kan Administrationen, hvor det skønnes  

 nødvendigt for skibets sikre sejlads, tillade, at maskinrum, der  

 indeholder forbrændingsmotorer med en effekt på over 375 kW og  

 ikke er hovedfremdrivningsmaskineri, er anbragt foran for lasteområdet,  

 forudsat at anbringelsen er i overensstemmelse med bestemmelserne i dette  

 stykke.
 4	For kombinationsskibe gælder:
.1	Sloptanke skal være omgivet af cofferdamme,  

 undtagen hvor slop kan medføres på tørlastrejser og  

 sloptankenes begrænsninger er skibsskroget, lasthovedækket,  

  skottet til lastpumperummet eller bunkertanke til brændselsolie.
Disse  

 cofferdamme må ikke have adgangsåbninger til dobbeltbund,  

 rørtunnel, pumperum eller andre lukkede rum.
Der skal forefindes  

 midler til at fylde cofferdammene med vand og til at lænse dem.
Hvor en  

 sloptanks begrænsninger er lastpumperums skottet, må pumperummet  

 ikke have adgangsåbninger mod dobbeltbund, rørtunnel eller andre  

 lukkede rum, dog kan åbninger med gastætte, påboltede  

 dæksler tillades.
.2	Der skal forefindes midler til at afspærre de  

 rør, der forbinder pumperum med de sloptanke, der er omtalt i stk.  

 4.1. Afspærringsmidlerne skal bestå af en ventil efterfulgt af en  

 brilleflange eller et kort aftageligt rørstykke med tilhørende  

 blændflange.
Dette arrangement skal placeres i umiddelbar nærhed  

 af sloptankene, men hvor det er urimeligt eller umuligt, kan det anbringes  

 inde i pumperummet lige efter rørgennemføringen.
Et  

 særskilt pumpe- og rørarrangement, inklusive manifold, skal  

 forefindes til at tømme sloptanke direkte til åbent dæk  

 for bortskaffelse til modtageanlæg i land, når skibet sejler med  

 tørlast.
.3	Luger og tankrensningsåbninger til sloptanke  

 er kun tilladt på åbent dæk og skal være forsynet med  

 lukkearrangement.
Med undtagelse af hvor lukkearrangementer består af  

 påboltede plader ved vandtætte adskillelser, skal de være  

 forsynet med låsearrangementer, som skal være under tilsyn af den  

 ansvarlige officer.
.4	Hvor der forefindes lastvingetanke, skal  

 lastolieledninger under dækket være installeret inde i disse  

 tanke.
Administrationen kan dog tillade, at lastolieledninger anbringes i  

 kanaler, som på en fyldestgørende måde skal kunne  

 rengøres og ventileres til Administrationens tilfredshed.
Hvor der  

 ikke forefindes lastvingetanke, skal lastolieledninger under dæk  

 anbringes i særlige kanaler.
5	Hvor det viser sig nødvendigt at indrette et  

 styrerum over lastområdet, må det kun benyttes til  

 navigationsformål, og det skal adskilles fra lasttankdækket ved  

 et åbent rum med en højde på mindst 2 m.
Brandbeskyttelsen  

 af et sådant styrerum skal desuden opfylde kraveve for kontrolrum i reglerne 58.1 og 58.2 og  

 andre relevante bestemmelser i dette afsnit.
6	Der skal findes midler til at forhindre, at spild  

 på dæk spreder sig til apteringsområder.
Dette kan ske ved  

 anbringelse af en fast, gennemgående karm af passende højde, der  

 strækker sig fra side til side.
I forbindelse med indtagelse af last  

 over agterskibet skal der træffes særlige foranstaltninger.
7	Udvendige afgrænsninger af overbygninger og  

 dækshuse, der indeholder aptering, herunder også eventuelle  

 overhængende dæk, der understøtter disse rum, skal  

 udføres af stål og isoleres til klasse »A- 60«-standard på  

 alle de dele, der vender ud imod lasttankområdet og 3 m fra det  skot,  

 der vender mod lastområdet.
Hvad angår siderne af overbygninger  

 og dækshuse, skal isoleringen føres så højt op, som  

 Administrationen skønner nødvendigt.
8.1	Bortset fra hvad der er tilladt i  

 efterfølgende stk. 8.2, må adgangsdøre, luftindtag og  

 åbninger til apteringsrum, tjenesterum, kontrolrum og maskinrum ikke  

 vende ud mod lastområdet.
De skal anbringes i det  

 tværgående  skot, som vender bort fra lastområdet eller  

 på ydersiden af overbygning og dækshus i en afstand på  

 mindst 4% af skibets længde, dog mindst 3 m fra den ende af overbygning  

 eller dækshus, som vender imod lastområde.
Denne afstand  

 behøver ikke at overstige 5 m.
8.2	Administrationen kan tillade adgangsdøre i  

 de  skotter, som vender imod lastområdet eller inden for den 5 m  

 begrænsning som angivet i stk. 8.1 til lastkontrolrum og til  

 sådanne tjenesterum som proviantrum, storesrum og skabe, forudsat at de  

 ikke giver hverken direkte eller indirekte adgang til noget andet rum, som  

 indeholder eller er beregnet til aptering, kontrolrum eller tjenesterum  

 såsom kabysser, pantries og værksteder eller lignende rum, der  

 kan indeholde kilder for antændelse af dampe.
Afgrænsningen af et  

 sådant rum skal isoleres til »A-60«-standard med undtagelse af det  

  skot, der vender mod lastområdet.
Påboltede stålplader for  

 åbninger til udtagning af maskindele kan monteres inden for den  

 begrænsning, som er angivet i stk. 8.1.
 Styrehusdøre og vinduer kan anbringes inden for den  

 begrænsning, som er angivet i stk. 8.1, når de er således  

 konstrueret, at styrehuset hurtigt og effektivt kan gøres gas- og  

 damptæt.
8.3	Vinduer og koøjer, der vender imod  

 lastområdet og på siderne af overbygninger og dækshuse  

 inden for den begrænsning, som er angivet i stk. 8.1, skal være  

 af en type, som ikke kan åbnes.
Sådanne vinduer og koøjer,  

 undtagen i styrehuset, skal være af klasse »A- 60« standard.
 9	I alle skibe, hvor denne regel finder anvendelse,  

 skal der, hvor der er permanent adgang fra en rørtunnel til et  

 hovedpumperum, være anbragt en vandtæt dør, som opfylder  

 bestemmelserne i kapitel II- 1 i regel 25, stk.9.2 samt endvidere  

 følgende bestemmelser:
 .1	 Den vandtætte dør skal ud over at  

 kunne betjenes fra styrepladsen også kunne lukkes ved indgangen uden  

 for pumperummet.
 .2 	Den vandtætte dør skal holdes  

 lukket under normale forhold, undtagen dog hvis adgang til  

 rørtunnellen kræves.
Regel 57	Konstruktion,  skotter i aptering og tjenesterum samt  

 konstruktionsdetaljer 1	Ved anvendelse af kravene i reglerne 42, 43 og 50  

 på tankskibe må kun metode IC, som defineret i regel 42.5.1,  

 benyttes.
 2	Skylighter til lastpumperum skal være af  

 stål, må ikke indeholde glaspartier og skal kunne lukkes fra et  

 sted uden for pumperummet.
Regel 58	Skotters og dæks brandmodstandsevne Den nye formulering af kategori (5) og (9)  

 gælder kun for skibe køllagt på eller efter 1. februar  

 1992.
1	I stedet for regel 44, skal tankskibe opfylde de  

 særlige bestemmelser om  skotters og dæks brandmodstandsevne i  

 dette afsnit.
Herudover skal  skotters og dæks brandmodstandsevne som  

 minimum være som foreskrevet i tabel 58.1 og 58.2.
 2	Følgende krav gælder ved anvendelse af  

 tabellerne:
 .1	Tabel 58.1 og 58.2 finder anvendelse på  

 henholdsvis  skotter og dæk, som adskiller rum, der grænser op  

 til hinanden.
.2	For at bestemme den nødvendige  

 brandmodstandsevne for inddelinger mellem rum, er rummene klassificeret efter  

 deres brandrisiko, som angivet i nedennævnte kategorier (1)-(10).  

 Betegnelsen for hver kategori tager snarere sigte på at være  

 typisk end restriktiv.
Tallet i parentes foran hver kategori henviser til den  

 pågældende kolonne eller linie i tabellerne.
(1)	Kontrolrum Rum, der indeholder nødenergikilder  

 for kraft og belysning.
 Styrehus og bestiklukaf.
 Rum, der indeholder skibsradioudstyr.
 Rum indeholdende brandslukningsanlæg.
 Brandkontrolrum og brandvisningssteder.
 Kontrolrum for fremdrivningsmaskineri, når  

 kontrolrummet er beliggende uden for maskinrummet.
 Centralrum for brandalarmudstyr.
(2)	Gange Gange og halls i forbindelse med gange.
(3)	Apteringsrum Rum som defineret i regel 3.10 bortset fra  

 gange.
(4)	Trapper Indvendige trapper, elevatorer og rullende  

 trapper (bortset fra trapper, der i deres helhed ligger inden for  

 maskinrummene) samt de rum, der omgiver dem.
 I denne forbindelse skal en trappeopgang, der kun er  

 lukket på ét dæk, betragtes som en del af det rum, hvorfra  

 den ikke er adskildt ved en branddør.
(5)	Tjenesterum (lille brandrisiko) Skabe og storesrum, der ikke er indrettet til  

 opbevaring af brændbare væsker og med et areal på under 4  

 m2, samt tørrerum og vaskerier.
(6)	Maskinrum af kategori A Rum som defineret i regel 3.19.
(7)	Andre maskinrum Rum som defineret i regel 3.20, bortset fra  

 maskinrum af kategori A.
(8)	Lastpumperum Rum der indeholder pumper samt indgange og  

 trunke til sådanne rum.
(9)	Tjenesterum (stor brandrisiko) Kabysser, pantries med kogeindretninger,  

 maler- og lamperum, skabe og storesrum med et areal på 4 m2  

 eller derover samt værksteder, der udgør en del af  

 maskinrummene.
(10)	Åbne dæk Åbne dæksarealer og lukkede promenader, der  

 ikke frembyder brandrisiko.
Dæksarealer i fri luft (dæksarealer  

 uden for overbygninger og dækshuse).
 3	Gennemgående loftskonstruktioner eller  

 garnering af klasse »B« i forbindelse med de pågældende dæk  

 eller  skotter kan accepteres som bidragende helt eller delvis til opfyldelse  

 af isolationskravet.
4	I udvendige  skotter, som ifølge regel 57.1  

 skal være af stål eller andet tilsvarende materiale, kan der  

 være vinduer og koøjer, forudsat at det ikke i andre  

 bestemmelser i dette afsnit er krævet, at sådanne  skotter skal  

 have brandmodstandsevne svarende til klasse »A«.
Ligeledes kan døre i  

 disse  skotter, som ikke behøver at være klasse »A«-inddeling,  

 være af et materiale, som tilfredsstiller Administrationen.
 5	Godkendte, permanent anbragte og gastætte  

 lysarmaturer til oplysning af pumperum kan tillades på  skotter og  

 dæk, der adskiller pumperum fra andre rum, forudsat at de har  

 tilstrækkelig styrke og at skottets eller dækkets gastæthed  

 opretholdes.
Tabel 58.1 - Brandmodstand for  skotter  

 mellem rum, som grænser op til hinanden Rum (1) (2) (3) (4) (5) (6) (7) (8) (9) (10) Kontrolrum (1) A-0c) A-0 A-60 A-0 A-15 A-60 A-15 A-60 A-60 * Gange (2) C B-0 A-0a) B-0 B-0 A -60 A-0 A-60 A-0 * Apteringsrum (3) C A-0a) B-0 B-0 A-60 A-0 A-60 A-0 * Trapper (4) A-0a) B-0 A-0a) B-0 A-60 A-0 A-60 A-0 * Tjenesterum (ringe brandrisiko) (5) C A-60 A-0 A-60 A-0 * Maskinrum af kategori A (6) * A-0 A-0d) A-60 * Andre maskinrum (7) A-0b) A-0 A-0 * Lastpumperum (8) * A-60 * Tjenesterum (stor brandrisiko) (9) A-0b) * Åbent dæk (10) - Tabel 58.2 - Brandmodstand for  

 dæk mellem rum, der grænser op til hinanden Rum under                     over (1) (2 (3) (4) (5) (6) (7) (8) (9) (10) Kontrolrum (1) A-0 A-0 A-0 A-0 A-0 A-60 A-0 - A-0 * Gange (2) A-0 * * A-0 * A-60 A-0 - A-0 * Apteringsrum (3) A-60 A-0 * A-0 * A-60 A-0 - A-0 * Trapper (4) A-0 A-0 A-0 * A-0 A-60 A-0 - A-0 * Tjenesterum (lille brandrisiko) (5) A-15 A-0 A-0 A-0 * A-60 A-0 - A-0 * Maskinrum af kategori A (6) A-60 A-60 A-60 A-60 A-60 * A-60e) A-0 A-60 * Andre maskinrum (7) A-15 A-0 A-0 A-0 A-0 A-0 * A-0 A-0 * Lastpumperum (8) - - - - - A-0d) A-0 * - * Tjenesterum (stor brandrisiko) (9) A-60 A-0 A-0 A-0 A-0 A-60 A-0 - A-0b) * Åbent dæk (10) * * * * * * * * * - Noter til tabellerne 58.1 og 58.2:
 a)	Se nærmere reglerne 43 og 46 i dette kapitel.
 b)	Hvor rum tilhører samme kategori, og hvor henvisning b) er  

 angivet, er et  skot eller dæk, som angivet i tabellerne, kun  

 påkrævet, hvis de rum, som grænser op til hinanden, har  

 forskellig anvendelse, f.eks. i kategori (9), hvor to kabysser ved siden af  

 hinanden ikke medfører krav om af skotning, medens en kabys mod et  

 malerrum kræver et »A-0«- skot.
 c)	 Skotter, som adskiller styrhus, bestiklukaf og radiorum fra  

 hverandre, kan være klasse »B-0«.
 d)	Skotter og dæk mellem lastpumperum og maskinrum af kategori A  

 kan gennembrydes af pakdåser for aksler til lastpumper og lignende  

 gennemføringer, forudsat at der ved  skottet eller dækket er  

 anbragt gastætte pakninger med effektiv smøring eller andre  

 midler til sikring af gastætheden.
 e)	Brandisolering er ikke nødvendig, hvis maskinrum af kategori  

 (7) efter Administrationens skøn frembyder ringe eller ingen  

 brandrisiko.
 *	Hvor der forekommer en stjerne i tabellerne, skal inddelingen  

 være af stål eller andet tilsvarende materiale, men  

 behøver ikke at være klasse »A«-inddeling.
 -	Hvor der forekommer en - i tabellerne, er der ingen brandtekniske  

 krav.
 Regel 59	Trykudligning, rensning (purging), gasfrigøring og   

 	ventilation.
 Stk. 2 i denne regel gælder for skibe  

 køllagt på eller efter den 1. februar 1992.
1	Trykudligning af lasttanke 1.1	Ventilationssystemerne for lasttanke skal holdes  

 helt adskilt fra luftrørene til skibets andre rum. Åbninger i  

 lasttankdækket, hvorfra der kan slippe brændbare dampe ud, skal  

 være således indrettet og anbragt, at der er mindst mulig risiko  

 for, at brændbare dampe trænger ind i indskottede rum, hvor der  

 er risiko for antændelse eller ansamling af sådanne dampe i  

 nærheden af maskineri og udstyr på dæk, der kan frembyde  

 fare for antændelse.
I overensstemmelse med dette almindelige princip  

 finder kriterierne i stk. 1.2-1.10 anvendelse.
 1.2	Trykudligningsarrangementerne skal være  

 således konstrueret og betjent, at hverken overtryk eller vakuum i  

 lasttanke overstiger konstruktionsparametre, og skal være således  

 indrettet:
.1	At de mindre blandinger af damp, luft eller inert  

 gas, der er forårsaget af termiske variationer i en lasttank, i alle  

 tilfælde strømmer ud gennem tryk/vakuumventiler; .2	at store mængder af blandinger bestående  

 af damp, luft eller inert gas strømmer ud under lastning og  

 ballastning eller under losning, og .3	et andet arrangement til udligning af over- og  

 undertryk under alle forhold i forbindelse med laste-, losse- og  

 ballastoperationer, i tilfælde af at arrangementet som anført  

 under 1.2.2 skulle svigte.
Alternativt kan pressostater monteres i hver tank, som  

 er beskyttet af arrangementet, som er anført under 1.2.2.  

 Kontroludstyret skal anbringes i skibets lastekontrolrum eller på det  

 sted hvorfra lasteoperationerne udføres.
En sådan  

 kontrolfunktion skal også være forsynet med en alarm, som  

 aktiveres i tilfælde af over- eller undertryk i en af tankene.
 1.3.1	Trykudligningsarrangementerne i hver enkelt  

 lasttank kan være selvstændige eller kombineret med andre  

 lasttanke og kan være indbygget i rørsystemet for inert gas.
1.3.2 	Hvor arrangementerne er kombineret med andre  

 lasttanke, skal der forefindes stopventiler eller andre acceptable midler til  

 afspærring af hver enkelt lasttank.
Hvor der benyttes stopventiler,  

 skal disse forsynes med låseanordninger, som skal stå under den  

 ansvarlige skibsofficers tilsyn.
Der skal være en klar synlig visning,  

 som angiver stopventilernes stilling (åben eller lukket) eller et andet acceptabelt arrangement.
Hvor tanke har  

 været afspærret, skal det sikres, at de relevante stopventiler  

 åbnes før lastning, losning eller indtagelse af ballast i disse  

 tanke påbegyndes.
Enhver afspærring skal til stadighed  

 muliggøre udligning af de tryk, der er forårsaget af termiske  

 variationer i en lasttank, i overensstemmelse med stk. 1.2.1.
 1.3.3	Hvis det er hensigten at losse, laste eller  

 indtage ballast i en lasttank eller gruppe af lasttanke, som er  

 afspærret fra et fælles ventilationssystem, skal den lasttank  

 eller gruppe af lasttanke være forsynet med et arrangement for over- og  

 undertryksbeskyttelse, som er krævet i punkt 1.2.3.
1.4	Trykudligningsarrangementerne skal være  

 forbundet med hver enkelt lasttanks top og skal være  

 selv-drænende til lasttankene under alle normale trim- og  

 krængningsforhold.
Hvor det ikke måtte være muligt at  

 installere selv-drænende ledninger, skal der forefindes permanente  

 indretninger til dræn af trykudligningsledningerne til en lasttank.
 1.5	Trykudligningssystemet skal være forsynet  

 med anordninger for at hindre, at flammer skal slippe ind i lasttanke.  

 Konstruktion, afprøvning og anbringelse af disse anordninger skal  

 opfylde Administrationens krav, som mindst skal svare til de af  

 Organisationen vedtagne normer.
1.6	Der skal træffes foranstaltninger til sikring  

 af, at væske i trykudligningssystemet ikke stiger til en højde,  

 der overstiger lasttankens konstruktionstryk.
Dette skal opnås ved  

 alarmer for høj væskestand, ved overløbskontrolsystemer  

 eller ved andre tilsvarende midler sammen med måleanordninger og  

 procedurerne ved fyldning af lasttanke.
 1.7	Åbninger til trykudligning som foreskrevet i  

 stk. 1.2.1 skal:
 .1	 Være placeret så højt som  

 muligt over lasttankdækket for at opnå den størst mulige  

 spredning af brændbare dampe, men aldrig under 2 m over  

 lasttankdækket.
 .2	 Være anbragt så langt som muligt,  

 og ikke mindre end 5 m, fra de nærmeste lufttilgange og åbninger  

 til lukkede rum, der indeholder en antændelseskilde og fra maskineri og  

 udstyr på dækket, der kan frembyde fare for antændelse.
1.8	De tryk-/vakuum-ventiler, der er foreskrevet i stk.  

 1.2.1, kan være forsynet med en omløbsordning (by-pass),  

 når de er anbragt i et hovedaftræksrør eller et  

 masterør.
Hvor der findes en sådan anordning, skal der  

 være egnede indikatorer til at vise, om den er åben eller  

 lukket.
 1.9	De trykudligningsarrangementer for lastning,  

 losning og ballastning, der er foreskrevet i stk. 1.2.2, skal:
.1.1	Muliggøre fri udstrømning af  

 gasblandinger; eller .1.2	muliggøre regulering af udstrømning  

 af gasblandingerne for at opnå en hastighed på mindst 30 m i  

 sekundet; .2	være således indrettet, at gasblandingen  

 strømmer lodret opad; .3	hvor metoden består i fri udstrømning  

 af gasblandingen, være således, at  

 udstrømningsåbningerne ikke er mindre end 6 m over  

 lasttankdækket eller løbebroen fra for til agter, når  

 deres beliggenhed målt i vandret retning er indenfor 4 m fra  

 løbebroen og placeret ikke mindre end 10 m fra det nærmeste  

 luftindtag og åbninger til lukkede rum, der indeholder en  

 antændelseskilde, samt fra maskineri og udstyr på dæk, som  

 kan udgøre en risiko for antændelse; .4	hvor metoden består i udtømning ved  

 høj hastighed, være anbragt i en højde af mindst 2 m over  

 lastdækket og mindst 10 m, målt vandret, fra de nærmeste  

 lufttilgange og åbninger til lukkede rum, der indeholder en  

 antændelseskilde, og fra sådant maskineri og udstyr på  

 dæk, som kan udgøre en risiko for antændelse.
Disse  

 afgangsåbninger skal være forsynet med højhastighedsudstyr  

 af en godkendt type; .5	være konstrueret på grundlag af den  

 maksimale konstruktions lastehastighed multipliceret med en faktor på  

 mindst 1,25 af hensyn til gasudviklingen for at undgå, at trykket i en  

 lasttank vil overstige konstruktionstrykket.
Skibsføreren skal  

 forsynes med oplysning om den størst tilladelige lastehastighed for  

 hver lasttank, og i tilfælde af kombinerede trykudligningssystemer for  

 hver gruppe af lasttanke.
 1.10	I kombinationstankskibe skal foranstaltningerne  

 til isolering af sloptanke, der indeholder olie eller olierester fra andre  

 lasttanke, bestå af blindflanger, som til enhver tid vil forblive  

 på plads, når der føres last (bortset fra flydende last,  

 som omhandlet i regel 55.1).
 1.11	Skibe som er bygget før 1. juli 1998 skal  

 opfylde kravene i punkterne 1.2.3 og 1.3.3 i forbindelse med den  

 første planlagte dokning efter 1. juli 1998, men ikke senere end 1.  

 juli 2001.
2 Foranstaltninger for rensning (purging)  

 og/eller gasfrigøring skal være således, at det  

 medfører mindst mulig risiko for spredning af brændbare dampe i  

 atmosfæren og lasttankene.
Der skal derfor træffes  

 følgende forholdsregler:
.1	Når skibet er udstyret med et inert  

 gasanlæg, skal tankene først renses i overensstemmelse med  

 bestemmelserne i regel 62.13, indtil koncentrationen af kulbrintedampe i  

 lasttankene er blevet reduceret til under 2 volumenprocent.
Derefter kan  

 trykudligning ske fra lasttankdækkets niveau.
.2	Når skibet ikke er forsynet med et inert  

 gasanlæg, skal arbejdet udføres således, at de  

 brændbare dampe udtømmes i begyndelsen, .2.1	gennem afgangsåbninger, som nærmere  

 angivet i stk. 1.9, eller .2.2	gennem afgangsåbninger, som ligger mindst 2  

 meter over lasttankdækket, og med en lodret afgangshastighed på  

 luften på mindst 30 m/sek., som skal vedligeholdes under  

 gasfrigørelsesoperationen, eller, .2.3	gennem afgangsåbninger, som ligger mindst 2  

 meter over lasttankdækket, og med en lodret afgangshastighed på  

 luften på mindst 20 meter forudsat, at afgangsåbningerne er  

 beskyttet af passende anordninger til at forhindre passage af  

 flammer.
 Når koncentrationen af de brændbare dampe  

 i afgangsåbningerne er blevet reduceret til 30% af den nedre  

 antændelsesgrænse, kan udtømningen af dampblandingen ske  

 fra lasttankdækket.
3 3.1	Lastpumperum skal have mekanisk  

 ventilation, og afgangen fra udsugningsventilatorerne skal føres til  

 et sikkert sted på det åbne dæk.
Ventilationen af disse rum  

 skal have tilstrækkelig kapacitet til, at muligheden for ophobning af  

 brændbare dampe bliver minimal.
Luften skal udskiftes mindst 20 gange i  

 timen, baseret på rummets bruttovolumen.
Luftkanalerne skal være  

 således placeret, at hele rummet bliver effektivt ventileret.  

 Ventilationen skal ske ved sugeventilation ved brug af ventilatorer af en  

 type, der ikke er gnistdannende.
3.2	Tilgangs- og afgangsåbninger for ventilation  

 og andre åbninger i dækshuse og overbygninger skal være  

 således anbragt, at de opfylder bestemmelserne i stk. 1. Sådanne  

 åbninger, navnlig åbninger til maskinrum, skal være  

 placeret så langt agterude som praktisk muligt.
I denne forbindelse  

 skal man være særlig opmærksom på de tilfælde,  

 hvor skibet er udstyret til at laste eller losse over agterstævnen.  

 Antændelseskilder, som f.eks. elektriske installationer, skal  

 være således anbragt, at eksplosionsfare undgås.
3.3	I kombinationsskibe skal alle lastrum og alle  

 indskottede rum, der grænser op til lastrum, have mekanisk ventilation.  

 Den mekaniske ventilation kan ske ved transportable ventilatorer.
I de i  

 regel 56.4 omtalte lastrum, rørkanaler og cofferdamme, der  

 støder op til slopslop sloptanke, skal der installeres et godkendt, fast anbragt  

 gasalarmanlæg til overvågning mod brændbare dampe.
Der skal  

 træffes egnede foranstaltninger til at lette målingen af  

 brændbare dampe i alle andre rum inden for lastområdet, og der  

 skal tilvejebringes mulighed for, at sådanne målinger kan  

 foretages fra åbent dæk eller fra let tilgængelige  

 steder.
4 4.1	Dette stykke gælder for alle  

 olietankskibe, som er køllagt den 1. oktober 1994 eller senere.
 4.2	Rum i dobbelt skrog og -bund skal være  

 forsynet med egnede forbindelser for lufttilførsel.
 4.3	På tankskibe, som kræves forsynet med  

 inert gas systemer:
.1	skal rum i dobbelte skrog være forsynet med  

 egnede forbindelser for tilførsel af inert gas, .2	hvor sådanne rum er forbundet til et fast  

 anbragte inert gas system, skal der forefindes midler, som forhindrer at  

 gasser fra lasttankene trænger ind i rummene via systemet, .3	hvor sådanne rum ikke er fast forbundet til et  

 inert gas fordelingssystem, skal der forefindes egnede tilkoblingsmuligheder  

 til systemets hovedfordelingsrør.
4.4.1	Egnet transportabelt måleudstyr til  

 måling af ilt og brandbare gaskoncentrationer skal forefindes.
I  

 forbindelse med udvælgelsen af dette måleudstyr skal man  

 være opmærksom på, at udstyret skal kunne anvendes i  

 forbindelse med fast anbragte målerør, som der er henvist til i  

 punkt 4.4.2.
 4.4.2	Hvor atmosfæren i dobbeltskrogsrum ikke kan  

 måles pålideligt via transportable målerør, skal  

 sådanne rum være forsynet med fast anbragte målerør.  

 Udformningen af sådanne målrørssystemer skal være  

 tilpasset rummenes konstruktion.
4.4.3	Målerørenes materialer,  

 konstruktion, antal og dimension skal vælges således at  

 begrænsninger undgås.
Såfremfremt rør af  

 plastmaterialer anvendes skal de være elektrisk ledende.
 5	Alle tankskibe skal være forsynet med mindst et  

 transportabelt instrument til måling af brændbare  

 gaskoncentrationer sammen med et tilstrækkeligt sæt reservedele.  

 Der skal være egnede midler til kalibrering af sådanne  

 instrumenter.
Regel 60	Beskyttelse af lasttanke 1	I tankskibe på 20.000 tons dødvægt  

 og derover skal beskyttelse af lasttankdækområdet og lasttankene  

 ske ved hjælp af et fast anbragt skumslukningsanlæg på  

 dæk og et fast anbragt anlæg til inert gas i overensstemmelse med  

 kravene i reglerne 61 og 62. I stedet for de nævnte installationer kan  

 Administrationen dog i henhold til regel 5 i kapitel I efter nøje  

 vurdering af skibets indretning og udrustning godkende andre kombinationer af  

 faste installationer, forudsat at de yder en lige så god  

 beskyttelse.
 2	For at blive anset for lige så godt som  

 skumslukningsanlægget på dæk skal det foreslåede  

 alternative anlæg:
.1	Kunne slukke mindre brande, der opstår i spild  

 på dækket, og således hindre, at der går ild i olie,  

 der endnu ikke er antændt; og .2	kunne bekæmpe brande i beskadigede  

 tanke.
 3	For at blive anset for lige så godt som inert  

 gasanlægget skal det foreslåede alternative anlæg:
.1	Kunne forhindre farlige ophobninger af eksplosive  

 blandinger i ubeskadigede lasttanke i normal drift under hele rejsen i  

 ballast og under de nødvendige arbejdsprocesser i tankene; og .2	være således konstrueret, at risikoen  

 for antændelse ved, at selve anlægget udvikler statisk  

 elektricitet, begrænses mest muligt.
 4	Tankskibe på 20.000 tons dødvægt  

 og derover, som er køllagt før 1. september 1984, og som  

 anvendes til transport af råolie, skal være udstyret med et  

 anlæg til inert gas, der opfylder kravene i stk. 1:
.1	For et tankskib på 70.000 tons  

 dødvægt og derover, senest den 1. september 1984 eller på  

 tidspunktet for skibets levering, hvis dette sker senere; og .2	for et tankskibe på under 70.000 tons  

 dødvægt, senest den 1. maj 1985 eller på tidspunktet for  

 skibets levering, hvis dette er senere.
Hvad angår tankskibe på  

 under 40.000 tons dødvægt, som ikke er udstyret med  

 tankvaskemaskiner, der hver har en kapacitet på over 60 kubikmeter i  

 timen, kan Administrationen dog fritage sådanne tankskibe for at  

 opfylde kravene i dette stykke, dersom det ville være urimeligt og  

 praktisk umuligt at forlange disse krav opfyldt under hensyntagen til skibets  

 særlige konstruktion.
5	Tankskibe på 40.000 tons dødvægt  

 og derover, der er køllagt før 1. september 1984, og som  

 anvendes til transport af anden olie end råolie, og ethvert  

 sådant tankskib på 20.000 tons dødvægt og derover, der anvendes til transport af anden olie end råolie,  

 og som er udstyret med tankvaskemaskiner, hver med en kapacitet på over  

 60 kubikmeter i timen, skal være udstyret med et anlæg til inert  

 gas, der opfylder kravene i stk. 1:
.1	For et tankskib på 70.000 tons  

 dødvægt og derover, senest den 1. september 1984 eller på  

 tidspunktet for skibets levering, hvis dette er senere; og .2	for et tankskib på under 70.000 tons  

 dødvægt, senest 1. maj 1985 eller på tidspunktet for  

 skibets levering, hvis dette er senere.
 6	Alle tankskibe, som udfører rensning af  

 lasttanke ved råolievask, skal være udstyret med et anlæg  

 til inert gas, der opfylder kravene i regel 62, samt med fast anbragte  

 tankvaskemaskiner.
 7	Alle tankskibe med et fast anlæg til inert gas  

 skal være forsynet med et lukket pejlesystem.
 8	Tankskibe på under 20.000 tons  

 dødvægt skal være udstyret med et skumslukningsanlæg  

 på dæk, der opfylder kravene i regel 61.
Regel 61	Fast anbragte skumslukningsanlæg på  

 dæk 1	Anlægget skal kunne levere skum såvel til  

 hele lasttankdæksområdet som til enhver lasttank, hvor  

 dækket er beskadiget.
 2	Det skal kunne betjenes let og hurtigt.  

 Hovedkontrolrummet for anlægget skal være passende placeret  

 udenfor lastområdet, støde op til apteringen samt være let  

 tilgængeligt og kunne fungere i tilfælde af brand i de beskyttede  

 områder.
 3	Leveringshastigheden af vand- og skumblandingen skal  

 være den største af følgende værdier:
.1	0,6 liter i minuttet pr. m2 af  

 lasttankdæksarealet, dvs. skibets maksimumsbredde multipliceret med den  

 samlede længde af lasttankrummene; .2	6 liter i minuttet pr. m2 af det  

 største vandrette tværsnit af den største lasttank,  

 eller .3	3 liter i minuttet pr. m2 af det  

 område, der er beskyttet af den største skumkanon, og dette  

 areal skal i sin helhed ligge foran for kanonen.
Dog min. 1.250 liter i  

 minuttet.
4	Der skal være tilstrækkelig  

 skumvæske om bord til at opretholde den kapacitet, der er angivet i  

 stk. 3.1, 3.2 eller 3.3, alt efter hvilken der er størst, i mindst 20  

 minutter i tankskibe, der er udstyret med et anlæg til inert gas, eller  

 30 minutter i tankskibe, der ikke er udstyret med et sådant  

 anlæg.
Skumforholdet (dvs. forholdet mellem rumfanget af produceret skum og rumfanget af vand-  

 og skumblandingen) må normalt ikke overstige 12:1. Hvor  

 skumanlægget væsentligst producerer lavekspansionsskum, men i et  

 forhold, der ligger lidt over 12:1, skal den mængde skumblanding, der  

 findes, beregnes som for anlæg hvor forholdet er 12:1. Hvor der  

 anvendes middelskum (i et ekspansionsforhold mellem 50:1 og 150:1), skal  

 mængden af skum og kapaciteten af skumkanonen godkendes af  

 Administrationen.
5	Skum fra det faste skumanlæg skal  

 tilføres ved hjælp af skumkanoner og skumstrålerør.  

 Hver skumkanon skal yde mindst 50% af kapaciteten af den skumblanding, der er  

 foreskrevet i stk. 3.1 og 3.2. I tankskibe på under 4.000 tons  

 dødvægt kan Administrationen undlade at kræve installation  

 af skumkanoner og kun kræve skumstrålerør.
I så fald  

 skal kapaciteten af hvert skumstrålerør dog udgøre mindst  

 25% af den skumblanding, der er foreskrevet i stk. 3.1 eller 3.2.
6.1	Skumkanonerne skal med hensyn til antal og  

 placering opfylde bestemmelserne i stk. 1. Enhver skumkanons kapacitet skal  

 være mindst 3 liter i minuttet af skumblanding pr. m2  

 dæksareal, der er beskyttet af den pågældende skumkanon, og  

 dette areal skal i sin helhed ligge foran for kanonen.
Denne kapacitet skal  

 mindst være 1.250 liter i minuttet.
 6.2	Afstanden fra skumkanonen til den yderste ende af  

 det beskyttede område må højst udgøre 75% af  

 kanonens rækkevidde i stille vejr.
7	Der skal anbringes en skumkanon og en  

 slangeforbindelse til et skumstrålerør både på  

 bagbord og styrbord side ved poopfronten eller apteringen, som vender ud mod  

 lasttankdækket.
I tankskibe på under 4.000 tons  

 dødvægt skal der i både bagbord og styrbord side ved  

 poopfronten eller apteringen, som vender ud mod lasttankdækket,  

 anbringes en slangeforbindelse med et skumstrålerør.
8	Der skal forefindes strålerør for at  

 sikre fleksibilitet under brandslukningsarbejdet og for at dække  

 områder, som skumkanonerne ikke kan nå frem til.
Ethvert  

 strålerørs kapacitet skal være mindst 400 liter/min., og  

 strålerørets rækkevidde i stille vejr skal være  

 mindst 15 m.
Der skal være mindst fire skumstrålerør.  

 Udtag fra skumledningen skal forefindes i et sådant antal og med en  

 sådan placering, at skum fra mindst to strålerør kan  

 rettes mod enhver del af lasttankdækområdet.
 9	Der skal anbringes ventiler i hovedskumledningen og i  

 hovedbrandledningen, når denne er en integreret bestanddel af  

 skumslukningsanlægget, umiddelbart foran for enhver skumkanon,  

 således at beskadigede dele af disse ledninger kan afspærres.
 10	Samtidig med at skumslukningsanlægget er i  

 virksomhed med fuld kapacitet, skal der være tilstrækkelig  

 pumpekapacitet til hovedbrandledningen til drift af de påbudte  

 brandslanger.
Regel 62	Anlæg for inert gas Stk. 19.1 og 19.2 gælder for skibe  

 køllagt på eller efter den 1. februar 1992.
1	Det i regel 60 omhandlede anlæg for inert gas  

 skal være udformet, konstrueret og efterprøvet på en  

 måde, som Administrationen finder tilfredsstillende.
Konstruktionen og  

 driften af anlægget skal være således, at luften i  

 lasttankene til stadighed er ikke-brændbar, undtagen når tankene  

 skal være gasfri.
I tilfælde af, at anlægget ikke kan  

 opfylde det ovennævnte driftskrav, og man har skønnet, at det  

 ikke er praktisk muligt at reparere det, må losning af last,  

 deballastning og fornøden tankrensning først genoptages,  

 når de »ekstraordinære betingelser«, der er fastsat i  

 retningslinier for inert gasanlæg, er opfyldt.
 2	Anlægget skal være i stand til:
.1	At gøre tomme lasttanke inaktive ved at  

 reducere atmosfærens iltindhold i hver enkelt tank til et punkt, hvor  

 forbrænding ikke kan næres; .2	til enhver tid i havn og i søen at opretholde  

 atmosfæren i enhver del af en lasttank med et iltindhold, der ikke  

 overstiger 8 volumenprocent, og med et overtryk, undtagen når det er  

 nødvendigt, at en sådan tank er gasfri; .3	gøre det unødvendigt at tilføre  

 en tank frisk luft under normal drift, undtagen når en sådan tank  

 nødvendigvis skal være gasfri; .4	rense tomme lasttanke for kulbrinte, således  

 at senere arbejdsprocesser med henblik på at gøre tanken gasfri,  

 aldrig vil udvikle en brændbar atmosfære inde i tanken.
 3.1	Anlægget skal kunne levere inert gas til  

 lasttankene med en kapacitet på mindst 125% af skibets maksimale  

 losningskapacitet, udtrykt som et volumen.
 3.2	Anlægget skal kunne levere inert gas med et  

 iltindhold på højst 5 volumenprocent i hovedledningen for inert  

 gas til lasttankene med en eventuelt foreskreven  

 gennemstrømningskapacitet.
4	Inert gas kan være behandlet røggas fra  

 hoved- eller hjælpekedler.
Administrationen kan acceptere anlæg,  

 der gør brug af røggas fra en eller flere separate  

 gasgeneratorer eller andre kilder eller en kombination deraf, forudsat at der  

 opnås en tilsvarende sikkerhed.
Disse anlæg skal så vidt  

 muligt opfylde kravene i denne regel.
Anlæg, der gør brug af  

 lagret CO2, er ikke tilladt, medmindre Administrationen finder det  

 godtgjort, at risikoen for antændelse ved, at selve anlægget  

 udvikler statisk elektricitet, begrænses mest muligt.
5	Der skal forefindes isolationsventiler for  

 røggas i hovedledningen for inert gas mellem kedeloptrækkene og  

 røggasscrubberen.
Disse ventiler skal være forsynet med  

 indikatorer, der viser, om de er åbne eller lukkede, og der skal  

 træffes forholdsregler til at holde dem gastætte og holde  

 lejderne fri for sod.
Der skal træffes foranstaltninger til at sikre,  

 at kedelsodblæsere ikke kan sættes i drift, når den  

 tilsvarende røggasventil er åben.
 6.1	Der skal forefindes en røggasscrubber, som  

 effektivt kan afkøle den gasmængde, der er nærmere angivet  

 i stk. 3, og fjerne faste partikler og svovlforbindelser.  

 Kølevandsarrangementet skal være således indrettet, at der  

 altid vil være en tilstrækkelig vandforsyning til rådighed,  

 uden at det griber forstyrrende ind i nogen af skibets arbejdsområder.  

 Der skal ligeledes drages omsorg for en alternativ tilførsel af  

 kølevand.
 6.2	Der skal anbringes filtre eller lignende  

 anordninger for mest muligt at reducere den vandmængde, der  

 overføres til inert gasblæserne.
 6.3	Scrubberen skal anbringes agten for alle lasttanke,  

 lastpumperum og cofferdamme, der adskiller disse rum fra maskinrum af  

 kategori A.
7.1	Der skal anbringes mindst to blæsere, der  

 tilsammen mindst skal kunne yde den i stk. 3 foreskrevne gasmængde til  

 lasttankene.
Administrationen kan tillade, at der i systemet med gasgenerator  

 kun forefindes én blæser, hvis dette system er i stand til at  

 yde den samlede gasmængde, der er foreskrevet i stk. 3, til de  

 beskyttede lasttanke, forudsat at der er tilstrækkelige reservedele om  

 bord til blæseren og dens drivmotor, således at skibsmandskabet,  

 hvis blæseren og dens drivmotor skulle svigte, kan afhjælpe  

 fejlen.
7.2	Der skal anbringes to brændselsoliepumper  

 på gasgeneratoren.
Administrationen kan dog tillade, at der kun  

 forefindes én brændselsoliepumpe på betingelse af, at der  

 er tilstrækkelige reservedele om bord til brændselsoliepumpen og  

 dens drivmotor, således at skibsmandskabet, hvis  

 brændselsoliepumpen og dens drivmotor skulle svigte, kan afhjælpe  

 fejlen.
7.3	Anlægget til inert gas skal være  

 således konstrueret, at det maksimumstryk, det kan udøve  

 på en lasttank, ikke vil overstige prøvetrykket for nogen  

 lasttank.
Der skal være anbragt egnede lukkean ordninger på hver enkelt blæsers suge- og  

 afgangsforbindelser.
Der skal træffes foranstaltninger til, at  

 anlæggets drift kan stabiliseres, før losningen begynder.
Hvis  

 blæserne skal benyttes til at gøre gasfrit, skal deres  

 tilgangsåbninger være forsynet med lukkeanordninger.
 7.4	Blæserne skal være anbragt agten for  

 alle lasttanke, lastpumperum og cofferdamme, der adskiller disse rum fra  

 maskinrum af kategori A.
 8.1	Opmærksomheden skal i særlig grad  

 være henvendt på konstruktionen og placeringen af scrubber og  

 blæsere med dertil hørende rørledninger og andet  

 tilbehør for at hindre, at der opstår røggaslækager  

 ind til lukkede rum.
 8.2	For at muliggøre sikker vedligeholdelse skal  

 der anbringes en ekstra vandlås eller andet effektivt middel til  

 forebygning af røggaslækage mellem ventilerne til  

 afspærring af røggassen og scrubberen eller indbygget i  

 gasindgangen til scrubberen.
9.1	Der skal anbringes en gasreguleringsventil i  

 hovedledningen for inert gas.
Denne ventil skal være automatisk styret  

 til at lukke, som foreskrevet i stk. 19.3 og 19.4. Den skal ligeledes  

 automatisk kunne regulere indstrømningen af inert gas til lasttankene,  

 medmindre der forefindes midler til automatisk styring af de i stk. 7  

 foreskrevne blæseres hastighed.
 9.2	Den i stk. 9.1 omhandlede ventil skal være  

 placeret i det forreste  skot i det forreste gassikre rum, hvorigennem  

 hovedledningen for inert gas passerer.
10.1	Der skal anbringes mindst to returspærrere,  

 hvoraf den ene skal være en vandlås, i hovedledningen for inert  

 gas for at hindre, at kulbrintedamp strømmer tilbage til  

 maskinrumsoptrækkene eller til eventuelle gassikre rum under alle  

 normale trim- og krængningsforhold.
De skal være placeret mellem  

 den automatiske ventil foreskrevet i stk. 9.1 og den agterste forbindelse til  

 en lasttank eller lastrørledning.
 10.2	De i stk. 10.1 omhandlede returspærrere skal  

 være placeret i lastområdet på dæk.
 10.3	Den i stk. 10.1 omhandlede vandlås skal  

 kunne forsynes af to særskilte pumper, som begge til stadighed skal  

 kunne opretholde en tilstrækkelig forsyning.
 10.4	Vandlåsen og dens tilbehør skal  

 være således indrettet, at den hindrer tilbagestrømning af  

 kulbrintedampe og sikrer korrekt funktion af vandlåsen under alle  

 driftsforhold.
 10.5	Der skal træffes foranstaltninger til at  

 sikre, at vandlåsen er beskyttet mod at fryse til på en  

 sådan måde, at låsens modstandsevne ikke forringes ved  

 overopvarmning.
10.6	Der skal ligeledes anbringes en vandsløjfe  

 eller anden godkendt anordning på hvert af de tilhørende  

 vandforsynings- og afløbsrør samt hvert afluftnings- og  

 trykdetektorrør, der fører til gassikre rum.
Der skal  

 forefindes midler til at hindre, at sådanne sløjfer  

 tømmes ved vakuum.
 10.7	Dæksvandlåsen og alle  

 sløjfeanordninger skal kunne hindre tilbagestrømning af  

 kulbrintedampe ved et tryk, der svarer til lasttankenes prøvetryk.
10.8	Den anden anordning skal være en  

 kontraventil eller tilsvarende anordning, som kan hindre  

 tilbagestrømning af dampe eller væsker, anbragt foran for den i  

 stk. 10.1 foreskrevne dæksvandlås.
Den skal være forsynet  

 med sikre lukkemidler.
Som et alternativ til sikre lukkemidler kan der  

 anbringes en ekstra ventil for at isolere dæksvandlåsen fra  

 hovedledningen for inert gas.
 10.9	Som en yderligere sikkerhedsforanstaltning mod  

 eventuel tilbagestrømning af kulbrintevæsker eller -dampe fra  

 hovedledningen på dækket skal der forefindes midler, hvorved  

 dette stykke af ledningen mellem den i stk. 10.8 omhandlede ventil med sikre  

 lukkemidler og den i stk. 9 omhandlede ventil kan afluftes på  

 betryggende måde, når den førstnævnte ventil er  

 lukket.
 11.1	Hovedledningen for inert gas kan deles i to eller  

 flere grene foran for de i stk. 10 forskrevne returspærrere.
11.2.1	Hovedledningerne for inert gas skal være  

 forsynet med forgreningsrør, der fører til hver enkelt  

 lasttank.
Forgreningsrør for inert gas skal være forsynet med  

 stopventiler eller tilsvarende kontrolmidler til afspærring af hver  

 enkelt tank.
Hvor stopventiler benyttes, skal disse være forsynet med  

 låseanordninger, som skal være under opsyn af en ansvarshavende  

 skibsofficer.
Kontrolsystemet skal være forsynet med positive midler,  

 som viser disse stopventilernes stilling (åben eller  

 lukket).
 11.2.2	I kombinationsskibe skal arrangementet til at  

 separere sloptanke, der indeholder olie eller olierester, fra andre tanke,  

 bestå af blindflanger, som til stadighed vil forblive på plads,  

 når der føres anden last end olie, jf. dog det  

 pågældende afsnit af »Retningslinier for inert  

 gasanlæg«.
 11.3	Der skal forefindes midler til beskyttelse af  

 lasttanke mod virkningen af overtryk eller vakuum som følge af  

 termiske variationer, når lasttankene er afspærret fra  

 hovedledningerne for inert gas.
 11.4	Rørsystemerne skal være således  

 konstrueret, at der ikke under normale forhold samler sig last eller vand i  

 rørledningerne.
 11.5	Der skal træffes egnede foranstaltninger  

 til, at hovedledningen for inert gas kan tilsluttes en tilførsel af  

 inert gas udefra.
12	Arrangementerne for afluftning af alle dampe, der er  

 strømmet ud fra lasttankene under lastning og ballastning, skal  

 opfylde bestemmelserne i regel 59.1 og skal bestå enten af et eller  

 flere masterør eller et antal rør med  

 højhastighedsventiler.
Hovedledningerne for inert gas kan benyttes til  

 en sådan afluftning.
13	Foranstaltningerne til at gøre  

 atmosfæren i tomme tanke inaktiv samt for at udlufte dem og  

 tømme dem for gas, som foreskrevet i stk. 2, skal være af en  

 sådan art, at Administrationen anser dem for tilfredsstillende, og  

 ansamling af kulbrintedampe i lommer, dannet af de indvendige  

 konstruktionselementer i en tank, begrænses mest muligt.
Endvidere skal  

 de opfylde følgende krav:
.1	I de enkelte lasttanke skal gasafgangsrøret,  

 hvis et sådant findes, være placeret så langt som muligt  

 fra tilgangsåbningen for inert gas/luft og i overensstemmelse med regel  

 59.1. Tilgangsåbningen til sådanne afgangsrør kan  

 være placeret enten i dækshøjde eller højst 1 m  

 over tankens bund; .2	tværsnitsarealet af et sådant  

 gasafgangsrør som omhandlet i stk. 13.1, skal være af en  

 sådan størrelse, at der kan opretholdes en afgangshastighed  

 på mindst 20 m i sekundet, når tre tanke samtidig forsynes med  

 inert gas.
Deres afgangsåbninger skal strække sig mindst 2 m over  

 dæksniveau; .3	hver af de i stk. 13.2 omhandlede  

 gasafgangsåbninger skal være forsynet med passende  

 afblændingsanordninger; .4.1	hvis der er anbragt en forbindelse mellem  

 hovedledningerne for inert gas og lastrørsystemet, skal der  

 træffes foranstaltninger til sikring af en effektiv afspærring  

 under hensyntagen til den større trykforskel, som kan forekomme mellem  

 de pågældende anlæg.
Denne afspærring skal  

 bestå af to afspærringsventiler med en anordning til sikker  

 afluftning af mellemrummet mellem ventilerne eller en anordning  

 bestående af et mellemstykke med dertil hørende  

 afblændingsanordninger; .4.2	den ventil, der adskiller hovedledningen for inert  

 gas fra hovedledningen til lasten, og som sidder på  

 lasthovedledningssiden, skal være en kontraventil med et sikkert  

 lukkemiddel.
 14.1	Der skal anbringes en eller flere tryk-vakuum  

 aflastningsanordninger for at hindre, at lasttankene bliver udsat  

 for:
.1	Et overtryk ud over lasttankens prøvetryk,  

 hvis lasten skulle indlades med den fastsatte maksimumshastighed og alle  

 andre afgangsåbninger er holdt lukket; eller .2	et negativt tryk ud over 700 mm vandsøjle,  

 hvis lasten skulle losses ved lastpumpens maksimumskapacitet og inert  

 gasblæserne skulle svigte.
 Dette udstyr skal være indbygget i  

 hovedledningen for inert gas, medmindre det er anbragt i et  

 trykudligningssystem, som krævet i regel 59.1.1 eller i de individuelle  

 lasttanke.
 14.2	Placeringen og konstruktionen af de i stk. 14.1  

 omhandlede anordninger skal være i overensstemmelse med bestemmelserne  

 i regel 59.1.
 15	Der skal forefindes midler til stadig angivelse af  

 temperatur og tryk af inert gas på gasblæsernes afgangsside,  

 når blæserne er i drift.
 16.1	Der skal installeres instrumenter til stadig  

 angivelse og registrering, når der tilføres inert gas:
.1	Af trykket i hovedforsyningsledningen for inert gas  

 foran for de i stk. 10.1 foreskrevne returspærrere; .2	af iltindholdet i inert gassen i  

 hovedforsyningsledningerne på gasblæsernes afgangsside.
16.2	De i stk. 16.1 nævnte instrumenter skal  

 være anbragt i lastkontrolrummet, hvor et sådant findes.
Hvor der  

 ikke findes et lastkontrolrum, skal de anbringes på et sted, som er let  

 tilgængeligt for den skibsofficer, der er ansvarlig for  

 håndteringen af lasten.
 16.3	Endvidere skal der anbringes  

 målere:
.1	På kommandobroen, hvor målerne til  

 enhver tid angiver det i stk. 16.1.1 omhandlede tryk samt trykket i  

 kombinationsskibes sloptanke, når disse tanke er isoleret fra  

 hovedledningen for inert gas; og .2	i maskinkontrolrummet eller i maskinrummet til  

 angivelse af det i 16.1.2 omhandlede iltindhold.
17	Der skal forefindes transportable instrumenter til  

 måling af koncentrationen af ilt og brændbare dampe.
Endvidere  

 skal der anbringes en egnet anordning på hver lasttank, således  

 at tankatmosfærens tilstand kan bestemmes ved brug af disse  

 transportable instrumenter.
 18	Der skal forefindes egnede midler til nulstilling og  

 justering fra nul og over måleområdet af de i stk. 16 og 17  

 nævnte fast anbragte og transportable instrumenter til måling af  

 gaskoncentrationen.
 19.1	I inert gasanlaæg, som er baseret på  

 røggas eller gasgeneratorer, skal der være installeret akustiske  

 og optiske alarmer for at angive:
.1	Lavt vandtryk eller lav  

 vandgennemstrømningshastighed til røggasscrubberen, som omtalt  

 i stk. 6.1; .2	høj vandstand i røggasscrubberen, som  

 omtalt i stk. 6.1; .3	høj gastemperatur, som omtalt i stk. 15; .4	svigt af de i stk. 7 omhandlede blæsere for  

 inert gas; .5	iltindhold på over 8 volumenprocent, som  

 omtalt i stk. 16.1.2; .6	svigt af energiforsyningen til det automatiske  

 kontrolanlæg til gasreguleringsventilen og til indikatoranordningerne,  

 som omtalt i stk. 9 og 16.1; .7	lav vandstand i vandlåsen, som omtalt i stk.  

 10.1; .8	gastryk på under 100 mm vandsøjle, som  

 omtalt i stk. 16.1.1. Alarminstallationen skal være således  

 indrettet, at trykket i kombinationsskibes sloptanke til stadighed kan  

 overvåges, og .9	højt gastryk, som omtalt i stk.  

 16.1.1.
 19.2	I inert gasanlæg, som er baseret på  

 gasgeneratorer, skal der være installeret akustiske og optiske alarmer  

 for at angive:
.1	Utilstrækkelig forsyning af  

 brændselsolie; .2	svigt af energiforsyningen til generatoren; .3	svigt af energiforsyningen til det automatiske  

 overvågningssystem for generatoren.
 19.3	Der skal drages omsorg for, at der sker automatisk  

 afbrydelse af blæserne for inert gas og automatisk lukning af den  

 gasregulerende ventil, når visse forud fastsatte grænser er  

 nået, for så vidt angår stk. 19.1.1, 19.1.2 og 19.1.3.
 19.4	Der skal drages omsorg for automatisk lukning af  

 den gasregulerende ventil, for så vidt angår stk. 19.1.4.
19.5	Hvad angår stk. 19.1.5, skal der, når  

 iltindholdet i inert gas overstiger 8 volumenprocent, øjeblikkelig  

 træffes foranstaltninger til en forbedring af gaskvaliteten.
Medmindre  

 gaskvaliteten forbedres, skal alle lasttankoperationer midlertidigt  

 indstilles for at undgå, at der trænger luft ind i tankene; den i  

 stk. 10.8 omhandlede isolationsventil skal være lukket.
 19.6	De i stk. 19.1.5, 19.1.6 og 19.1.8 foreskrevne  

 alarmer skal være anbragt i maskinrummet og i lastkontrolrummet, hvis  

 et sådant findes, men under alle omstændigheder på et  

 sådant sted, at alarmen øjeblikkelig vil blive modtaget af  

 ansvarlige medlemmer af besætningen.
19.7	Hvad angår stk. 19.1.7, skal det  

 godtgøres over for Administrationen, at der til stadighed opretholdes  

 en tilstrækkelig vandreserve, og at integriteten af foranstaltningerne  

 med henblik på automatisk aktivering af vandlåsen, når  

 gasstrømmen ophører, er tilfredsstillende.
Den akustiske og  

 optiske alarm ved lav vandstand i vandlåsen skal træde i  

 virksomhed, når der ikke tilføres inert gas.
 19.8	Der skal forefindes et lydalarmanlæg, som er  

 uafhængigt af det, der er foreskrevet i stk. 19.1.8, eller en anordning  

 til automatisk standsning af lastpumperne; denne alarm eller anordning skal  

 træde i funktion, når visse forud fastlagte grænser for  

 lavt tryk i hovedledningerne for inert gas er nået.
 20	Tankskibe, køllagt før 1. september  

 1984, som efter kravene skal have et anlæg til inert gas, skal som  

 minimum opfylde kravene i regel 62 i kapitel II-2 i den internationale  

 konvention af 1974 om sikkerhed for menneskeliv på søen.  

 Endvidere skal de opfylde kravene i denne regel med følgende  

 forbehold:
.1	Anlæg til inert gas, som er installeret i  

 sådanne tankskibe før 1. juni 1981, behøver dog ikke at  

 opfylde følgende bestemmelser: Stk. 3.2, 6.3, 7.4, 8, 9.2, 10.2, 10.7,  

 10.9, 11.3, 11.4, 12, 13.1, 13.2, 13.4.2 og 19.8; .2	anlæg til inert gas, som er installeret i  

 sådanne tankskibe den 1. juni 1981 eller senere, behøver ikke at  

 opfylde følgende bestemmelser: Stk. 3.2, 6.3, 7.4, 13.1, 13.2 og  

 14.2.
21	Der skal om bord forefindes detaljerede  

 instruktionsbøger, indeholdende forskrifter for inert  

 gasanlæggets drit, sikkerhed og vedligeholdelse samt de  

 beskæftigelsesmæssige og sundhedsmæssige risici, der er  

 relevante i forbindelse med anlægget og dets anvendelse i  

 lasttanksystemet.
Instruktionsbøgerne skal endvidere indeholde  

 vejledning om, hvad der skal foretages i tilfælde af, at der  

 opstår fejl i det pågældende anlæg, eller at  

 anlægget svigter.
Regel 63	Lastpumperum 1	Ethvert lastpumperum skal være forsynet med et  

 af følgende fast anbragte brandslukningsanlæg, der skal kunne  

 betjenes fra et let tilgængeligt sted uden for pumperummet.  

 Lastpumperum skal være forsynet med et anlæg, der er egnet for  

 maskinrum af kategori A.
 1.1	Et CO2- eller et Halon-anlæg, skal  

 opfylde bestemmelserne i regel 5 samt følgende bestemmelser:
.1	De i stk. 5.1.6 omhandlede alarmer skal være  

 sikre at anvende i en brændbar blanding af dampe fra lasten og  

 atmosfærisk luft; .2	der skal på udløserstederne være  

 opslået en meddelelse om, at anlægget som følge af den  

 elektrostatiske antændingsfare kun må benyttes til brandslukning  

 og ikke til inaktiveringsformål.
 1.2	Et højekspanderende skumanlæg skal  

 opfylde bestemmelserne i regel 9, forudsat at skumkoncentrattilførslen  

 egner sig til slukning af brande i den førte last.
 1.3	Et fast anbragt fordråbningsanlæg skal  

 opfylde bestemmelserne i regel 10.
 2	Hvor det slukningsmiddel, der anvendes i  

 lastpumperumsanlægget tillige benyttes i anlæg, der betjener  

 andre rum, behøver det kvantum af det pågældende middel,  

 som er til rådighed, eller dets leveringshastighed, ikke at overstige  

 det maksimum, der kræves til det største rum.
