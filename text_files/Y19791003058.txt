Justitsministeriet anmodede forbrugerombudsmanden om en udtalelse  

 vedrørende et lotteri arrangeret af en fodboldklubs støtteforening i  

 samarbejde med byens handlende.
Lotteriet var tilrettelagt således, at de  

 handlende udleverede en lodseddel for hver 50 kr., kunden købte for.
Forbrugerombudsmanden udtalte, at lodtrækningen var i strid med  

 markedsføringslovens § 8, stk. 1. og lagde vægt på, at selv om foreningen  

 ikke var omfattet af markedsføringsloven, var lotteriet reelt finansieret af  

 de erhvervsdrivende, der også stod for formidling af lodsedler.
De  

 erhvervsdrivende, der deltog i lotteriet, ville efter Forbrugerombudsmandens  

 opfattelse kunne straffes for medvirken til overtrædelse af  

 markedsføringslovens § 8, stk. 1. Forbrugerombudsmanden fandt endvidere, at  

 udlevering af lodsedler ved salg af varer måtte anses for tilgift i medfør af  

 markedsføringslovens § 6, stk. 1.
 Lotteri til fordel for fodboldklub i samarbejde med byens  

 handlende.
 Justitsministeriet anmodede FO om en udtalelse vedrørende en ansøgning fra  

 en fodboldklubs støtteforening om afholdelse af lotteri.
Af ansøgningen fremgik, at lotteriet var arrangeret i samarbejde med byens  

 handlende, og at salget af 30.000 lodsedler var tilrettelagt således, at de  

 handlende udleverede 1 lodseddel for hver 50 kroner, kunderne købte for i en  

 nærmere angivet periode.
Offentliggørelse af resultatet af lodtrækningen  

 ville ske i den lokale ugepresse samt ved opslag hos de handlende.
FO udtalte, at lodtræningen måtte anses for at være i strid med  

 markedsføringslovens § 8, stk. 1. Der blev herved lagt vægt på, at selv om  

 foreningen ikke var omfattet af markedsføringsloven, var lotteriet reelt  

 finansieret af de erhvervsdrivende, ligesom formidling af lodsedler skete  

 gennem disse.
Det var derfor FO's opfattelse, at de erhvervsdrivende, som  

 deltog i arrangementet, ville kunne straffes efter markedsføringslovens § 8,  

 stk. 1, samt at foreningen efter omstændighederne ville kunne straffes for  

 medvirken.
 Endvidere fandt FO, at udlevering af lodsedler ved salg af varer for 50  

 kroner måtte anses for tilgift som omhandlet i markedsføringslovens § 6, stk.  

 1.
 Endelig udtalte FO, at erhvervsdrivendes uddeling af lodsedler i et  

 velgørenhedslotteri til forbrugere måtte anses for at være i strid med god  

 markedsføringsskik, selv om lotteriet i sig selv må anses for lovligt, og  

 lodsedlerne udleveres ubetinget af køb.
 Der henvises i øvrigt til de bagest i beretningen optrykte vejledende  

 retningslinier for præmiekonkurrencer afholdt af foreninger i samarbejde med  

 erhvervsdrivende samt det, der er anført i beretningen 1975-1977, side 79 ff.
