Fremsat den 30. maj 2001 af  

 Kristen Touborg (SF),  

 Jørn Jespersen (SF) og Jes Lunde (SF) Forslag til folketingsbeslutning om støtte til udvikling af de økonomisk  

 dårligst stillede kommuner Folketinget opfordrer regeringen til at tage initiativer,  

 der vil gøre det muligt for de økonomisk dårligst  

 stillede kommuner at forbedre deres økonomiske situation,  

 herunder skabe mulighed for, at de kan indgå flerårige aftaler med  

 staten, hvori der er indbygget budgetsikkerhed, forbedre de økonomisk dårligst stillede kommuners  

 mulighed for opnå en økonomisk gevinst, når de tager  

 initiativer, der fremmer erhvervsudviklingen i kommunen.
Bemærkninger til forslaget Der findes en række kommuner, som er i  

 så dårlig en økonomisk situation, at de nuværende  

 ordninger ikke slår til.
I marts måned 2001 udgav Amternes og  

 Kommunernes Forskningsinstitut (AKF) rapporten »Regional udvikling af  

 indkomst og beskæftigelse«, der identificerer 29 udsatte kommuner.  

 Kommunerne er kendetegnet ved et eller flere af følgende kriterier:  

 Tilbagegang i antal indbyggere, negativ udvikling i beskæftigelsen,  

 stigende arbejdsløshed, ingen vækstvirksomheder og stor afstand  

 til stærke geografiske centre.
Listen er næsten den samme som den  

 »dødsliste«, Morgenavisen Jyllands-Posten opstillede den 29. oktober  

 2000 over 28 truede kommuner.
For kommunerne udpeget af AKF og  

 Jyllands-Posten er det så godt som umuligt at løse  

 økonomiske problemer med de nuværende  

 støtteordninger.
Nye byrder på smalle skuldre En af årsagerne til, at kommunerne ikke kan  

 løse deres problemer, er, at de ikke kompenseres tilstrækkeligt  

 for de nye udgifter, som staten pålægger kommunerne.
Der findes  

 flere eksempler på dette.
Mest markant er måske omlægningen  

 af finansieringen af førtidspension, hvor staten mindskede refusionen  

 fra 50 til 35 procent.
Kommunerne blev kompenseret gennem en  

 forhøjelse af bloktilskuddet, der fordeles efter kommunernes  

 beskatningsgrundlag.
Selv om der efterfølgende sker en delvis  

 udligning, er det samlede resultat, at de rige kommuner får en  

 forholdsmæssig stor andel af kompensationen, selv om det ofte er de  

 fattige kommuner, der får de største ekstraudgifter i  

 forbindelse med finansieringsomlægningen.
Egen indsats hjælper ikke En anden væsentlig årsag til, at der skal  

 ændres på tilskud og generelle støtteordninger, er, at det  

 nuværende system straffer de kommuner, der forsøger at  

 løse deres problemer.
I visse tilfælde kan det slet ikke  

 økonomisk betale sig for en kommune at øge  

 beskæftigelsen.
Nogle kommuner oplever således, at den  

 indtægtsfremgang i skatteindkomst, som kommunen opnår i  

 forbindelse med en øget beskæftigelse, opvejes af det tab, som  

 kommunen lider gennem nedgang i udlignings- og tilskudsordningerne.
Dermed  

 fjernes kommunernes tilskyndelse til at øge den lokale  

 beskæftigelse.
Den mest nærliggende løsning på dette  

 problem er at nedsætte graden af udligning mellem kommunerne.
Det ville  

 imidlertid være at smide barnet ud med badevandet: Uden en høj  

 grad af udligning ville de økonomisk dårligst stillede kommuner  

 stå i en endnu mere håbløs situation, end de gør i  

 dag.
Der må andre løsninger til, jf. nedenfor.
Med hatten i hånden At det nuværende system er mangelfuldt, erkendes  

 så at sige kontant ved de tilskud, der ad hoc gives kommuner med  

 særlige vanskeligheder efter §19 i lov om kommunal udligning.
Denne  

 pulje er øget over tid, hvilket er udtryk for, at skævhederne i  

 det nuværende system bliver større.
Samtidig er der et stort  

 antal gengangere blandt modtagerne, hvilket er udtryk for, at  

 skævhederne er systematiske.
Intentionen med disse ad hoc-tilskud var oprindelig at  

 løse ekstraordinære problemer i enkelte kommuner, og det  

 formål bør fortsat tilgodeses.
Men de systematiske problemer for  

 nogle relativt få kommuner bør gribes an på anden vis.
SF s forslag SF ønsker, at de økonomisk dårligst  

 stillede kommuner skal have hjælp til selvhjælp.
For at komme i  

 betragtning skal kommunerne kunne påvise, at de har udnyttet  

 traditionelle handlemuligheder, eksempelvis besparelser og effektivisering.  

 Endvidere skal visse forudsætninger være opfyldt, f.eks. et  

 højt socialt indeks kombineret med et lavt beskatningsgrundlag og en  

 høj udskrivningsprocent.
For at give kommunerne en yderligere tilskyndelse til at  

 lave langsigtede løsninger, skal der ydes ekstraordinær  

 støtte til de vanskeligt stillede kommuner, der målrettet  

 arbejder for at sikre en positiv erhvervsudvikling.
Kommunerne forpligter sig  

 til gengæld til at dokumentere den faktiske erhvervsudvikling.
Kommunerne skal have mulighed for at indgå  

 flerårige aftaler med staten med indbygget budgetsikkerhed.  

 Formålet er at sikre kommunerne arbejdsro til at få løst  

 deres økonomiske problemer.
Der skal i udviklingsfasen sikres mulighed  

 for, at kommunerne kan leve op til regeringens målsætning om et  

 nogenlunde rimeligt serviceniveau på de basale  

 velfærdsydelser.
 Budgetsikkerhed kan indeholde en langsommere aftrapning af  

 udligningstilskud, investeringsstøtte, driftsstøtte som en del  

 af en udviklingsaftale, rente- og afdragsfrie lån samt en større  

 statslig medfinansiering til regionalfondsprojekter.
Med kommuneaftalen for 2001 blev det besluttet, at  

 Indenrigsministeriets Finansieringsudvalg skal foretage en vurdering af det  

 kommunale tilskuds- og udligningssystem i forhold til de udsatte dele af  

 landet.
En vurdering løser imidlertid ikke de konstaterede problemer,  

 som en række kommuner har.
Nærværende forslag er en konkret  

 løsning, der i øvrigt senere kan indarbejdes i den kommende  

 generelle reform af tilskuds- og udligningssystemet.
Økonomiske konsekvenser I dag er problemerne i de økonomisk dårligst  

 stillede kommuner så store, samtidig med at økonomien i  

 kommunerne under ét er meget presset, at en løsning  

 forudsætter, at der tilføres nye statslige midler enten over  

 bloktilskuddet eller direkte.
Det drejer sig om ca. 500 mio. kr. til 1 mia.  

 kr. pr. år.
 På længere sigt vil staten imidlertid spare  

 penge, når det lykkes for kommunerne at øge beskæftigelsen  

 og dermed beskatningsgrundlaget.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om støtte til  

 udvikling af de økonomisk dårligst stillede kommuner.
(Beslutningsforslag nr.
B 201).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
