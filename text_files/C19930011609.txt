Forord til Aftale om ligebehandling - tillægsaftale til samarbejdsaftalen Ligestillingsudvalget under Centralrådet for Statens samarbejdsudvalg  

 udsender hermed aftale af 21. juni 1993 om ligebehandling, der er en  

 tillægsaftale til samarbejdsaftalen.
 Tillægsaftalen er blevet udsendt af Administrations- og  

 Personaledepartementet med et cirkulære af 21. juni 1993.
 Ligestillingsudvalget har besluttet at udsende ligebehandlingsaftalen til  

 alle samarbejdsudvalg i staten, da der nu er en særskilt aftale, der  

 præciserer, at ledelsen har en forpligtelse til sammen med de ansatte at  

 fastlægge retningslinier, der sikrer ligestilling mellem kønnene på  

 arbejdspladsen.
 Det fremgår af aftalen at formålet er:
 - at styrke arbejdet for aktivt at fremme ligebehandlingen mellem kvinder  

 og mænd, således at alle medarbejdere uanset køn får samme mulighed for  

 ansættelse, uddannelse, forfremmelse samt arbejdsvilkår i øvrigt.
 - at sikre at der i den enkelte institution søges en ligelig fordeling  

 mellem kvinder og mænd i jobtyper og ansættelsesfunktioner, hvor erhvervsvalg  

 og rekruttering er kønsbestemte.
 - at den enkelte institution søger at sikre at arbejdsklima uden chikane  

 af seksuel karakter eller chikane af medarbejdere, der klager eller vidner i  

 en sag om chikane.
 - at der ved arbejdstilrettelæggelsen tages passende hensyn til, at  

 arbejdslivet kan forenes med forældrerollen.
 Ligestillingsudvalget håber, at aftalen er med til at sikre endnu bedre  

 ligebehandling mellem kvinder og mænd på statens arbejdspladser.
Med venlig hilsen Kirsten Thorball formand Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 21. juni 1993 er indgået aftale om ligebehandling.  

 Aftalen er en tillægsaftale til Samarbejdsaftalen af 6. november 1990.
 Vejledning om aftalen vil blive indarbejdet i Vejledning til  

 Samarbejdsaftalen af 6. november 1990, som er optaget i Finansministeriets  

 Personaleadministrative Vejledning (PAV).
 Aftalen er optrykt som bilag.
 Aftalen har virkning fra 1. april 1993.
Finansministeriet Administrations- og Personaledepartementet Den 21. juni 1993 P.M.V.
 E.B.
Peter Friis AFTALE OM LIGEBEHANDLING - TILLÆGSAFTALE TIL SAMARBEJDSAFTALEN.
1. Indledning Denne aftale er en tillægsaftale til Samarbejdsaftalen af 6. november 1990  

 indgået mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation og Lærernes Centralorganisation og Overenskomstansattes  

 Centralorganisation.
De statslige arbejdspladser har en særlig forpligtelse, når det gælder at  

 fremme lige vilkår for kvinder og mænd.
Det gælder både i forhold til  

 ligestillingslovene og Folketingets opfordring til at opstille  

 handlingsplaner til fremme af ligebehandlingen på statens arbejdspladser.
 Aftalen skal desuden sikre, at der i den enkelte institution tilstræbes en  

 mere ligelig fordeling mellem kvinder og mænd i de jobtyper og  

 ansattelsesfunktioner, hvor erhvervsvalg og rekruttering har vist sig at være  

 kønsbestemt.
2. Information og drøftelse Institutionernes ledelse er ansvarlig for ligebehandlingen af kvinder og  

 mænd i den enkelte institution i henhold til ligestillingslovene. (* 2) Den enkelte institutions ledelse skal derfor samarbejde med de ansatte om  

 fastlæggelse af retningslinier for dette arbejde, om udvikling af eventuelle  

 handlingsplaner for ligebehandling af kvinder og mænd samt om vurdering af,  

 om arbejdsforholdene er tilpasset begge køn.
 Det anbefales herunder, at der ved tilrettelæggelse af principper for  

 institutionens personalepolitik tages passende hensyn til, at arbejdslivet  

 kan forenes med forældrerollen.
Ligestillingsudvalg kan tage alle ligebehandlingsspørgsmål op i relation  

 til de emner, som i øvrigt behandles i samarbejdsudvalget.
I denne  

 forbindelse henvises specielt til Samarbejdsaftalens pkt. 7 med kommentarer.
 Det anbefales endvidere, at den enkelte institution gennem  

 personalepolitikken søger at sikre et arbejdsklima uden:
1. uønsket adfærd af seksuel karakter eller anden  

 kønsbestemt adfærd, der krænker kvinders og mænds værdighed på arbejdspladsen 2. diskrimination af en medarbejder, der klager, eller  

 en medarbejder, der ønsker at vidne eller vidner i tilfælde af en klage.
Ligebehandlingsspørgsmålene behandles i samarbejdsudvalgene eller i  

 ligestillingsudvalg, nedsat af samarbejdsudvalgene, jf.
Samarbejdsaftalens  

 pkt. 17.
 I institutioner, hvor der ikke er oprettet samarbejdsudvalg, behandles  

 ligebehandlingsspørgsmålene efter de principper, som er indeholdt i  

 Samarbejdsaftalen og nærværende aftale.
3. Uoverensstemmelser Uoverensstemmelser om ligebehandlingsspørgsmål behandles efter  

 bestemmelserne i Samarbejdsaftalens pkt. 20, 21 og 26.
4. Ikrafttræden og opsigelse Denne aftale træder i kraft når den er underskrevet af parterne.
Aftalen  

 kan af hver af parterne opsiges med 3 måneders varsel til den første i en  

 måned.
Efter opsigelse løber aftalen videre, indtil den erstattes af en ny  

 aftale, dog løngst i indtil 12 måneder efter opsigelsen.
København, den 21. juni 1993 Statsansattes Kartel Finansministeriet Ove Hygum/Johan Overgaard Mogens Lykketoft Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Overenskomstansattes Centralorganisation Finn Busse Jensen (* 1) Udsendt som APD.nr. 36/93.
 (* 2) Lov nr. 157 af 24. april 1985 om ligestilling mellem mænd og kvinder  

 ved udpegning af medlemmer til offentlige udvalg, kommissioner o.lign.
 Lov nr. 238 af 20. april 1988 som ændret ved lov nr. 374 af 20. maj 1992  

 om ligestilling mellem mænd og kvinder.
Lov nr. 427 af 13. juni 1990 om ligestilling mellem mænd og kvinder ved  

 besættelse af visse bestyrelsesposter i den statslige forvaltning.  

 Bekendtgørelse nr. 686 af 11. oktober 1990 af lov om ligebehandling af mænd  

 og kvinder med hensyn til beskæftigelse og barselsorlov mv.
Bekendtgørelse  

 nr. 639 af. 17. juli 1992 af lov om lige løn til mænd og kvinder.
