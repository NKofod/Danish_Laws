Skriftlig fremsættelse (2. februar 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om sygedagpenge (Lovforslag nr.
L 154).
 Lovforslaget tager udgangspunkt i resultatet af arbejdet i  

 moderniseringsudvalget, et partsudvalg, der havde til opgave at komme med  

 forslag til modernisering af sygedagpengeloven, og som afgav rapport i  

 december  

 2004. Forslaget udmønter samtidig dele af finanslovsaftalen for 2006.
 Forslaget rummer følgende elementer:
   

 	  

 Loven gennemskrives og  

 praksis indskrives i loven.
 Forslaget til den nye  

 sygedagpengelov har en mere klar struktur end den gældende lov, blandt andet  

 er  

 reglerne for henholdsvis lønmodtagere og selvstændige erhvervsdrivende samlet  

 under hvert sit afsnit, og ved at anmeldelsesreglerne er samlet i selve  

 loven.  

 Desuden foreslås det, at væsentlige bestemmelser fra  

 sygedagpengebekendtgørelsen  

 og gældende praksis indarbejdes i loven.
Disse ændringer  

 betyder en mere gennemskuelig lovgivning for den sygemeldte, for  

 arbejdsgiveren  

 og for kommunen.
Det betyder, at kommunerne får bedre mulighed for at træffe  

 rigtige og ensartede afgørelser, hvilket i sidste ende vil styrke borgernes  

 retssikkerhed.
   

 	  

 Barseldagpenge tages  

 ud af sygedagpengeloven og overføres til en selvstændig lov om barselorlov,  

 som  

 ministeren for Familie- og Forbrugeranliggender fremsætter lovforslag om.
   

 	  

 Regresbestemmelsen  

 begrænses, så der ikke kan gøres regres gældende i situationer, hvor der er  

 tale om en arbejdsskade.
 Den gældende  

 regresbestemmelse harmonerer blandt andet dårligt med arbejdsgivernes sociale  

 engagement og stadigt mere aktive rolle i sygeopfølgningsarbejdet på  

 virksomhederne.  

 Arbejdgiverne  

 kan derfor have  

 vanskeligt ved at skulle samarbejde med kommunerne om oprettelse af  

 løntilskudsjob,  

 fleksjob  

 mv., når de samtidig  

 oplever, at kommunerne fører sager mod dem om tilbagebetaling af  

 sygedagpenge.
  

 	  

 Der sker en  

 forlængelse af den periode, hvor en arbejdsgiver med en kronisk syg  

 medarbejder  

 kan få dækket udgifter til sygedagpenge i arbejdsgiverperioden.
Perioden  

 forlænges fra 1 til 2 år.
  

 	  

 Beregningsgrundlaget  

 for dagpenge til selvstændige ændres fra 6 dage til 5 dage.
På denne måde  

 indføres der samme antal dage som grundlag for beregningen som for  

 lønmodtagere.
Samtidig præciseres det, at de 5 dage er placeret på  

 mandag-fredag.
   

 	  

 Satsreguleringstidspunktet  

 for sygedagpenge, der i dag er den mandag, der ligger nærmest 1. januar,  

 følger  

 satsreguleringstidspunktet for arbejdsløshedsdagpenge, der ligger den første  

 mandag  

 i januar.
   

 	  

 Satserne i  

 sygedagpengeloven afrundes efter de samme bestemmelser som gælder for  

 afrundingen  

 af arbejdsløshedsdagpenge, således at der afrundes med det nærmeste hele  

 kronebeløb, der kan deles med 5.
 Lovforslaget forventes samlet at medføre merudgifter for det  

 offentlige på 17,6  

 mio  

 kr. i 2006, 42,4 mio. kr. i  

 2007 og 38,5 mio. kr. i 2008 og frem.
 Forslaget har ingen miljømæssige konsekvenser og indeholder  

 ikke EU-retlige aspekter.
 Det foreslås, at loven træder i kraft 3. juli 2006.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
