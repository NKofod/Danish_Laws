(Handelsskoler og tekniske skoler) Hermed fremsendes aftale af 14. januar 1988 mellem Finansministeriet og  

 Statstjenestemændenes Centralorganisation II og Akademikernes  

 Centralorganisation om godtgørelse for transporttid i visse tilfælde til  

 tjenestemandslignende ansatte undervisere ved handelsskoler, tekniske skoler  

 og maskinmesterskoler.
 Aftalen har virkning fra 1. august 1987.
Det fremgår, at der til en underviser, som på samme dag i perioder, hvor  

 underviseren ikke er skemalagt, foretager transport mellem flere  

 undervisningssteder for at udføre skemalagt undervisning, skal ydes  

 godtgørelse, såfremt den samlede transport overstiger 8 km.
Transport mellem  

 bopæl og undervisningssteder medregnes ikke.
 Kravet om, at transporten skal være foretaget i perioder, hvor  

 underviseren ikke er skemalagt, anses for opfyldt, såfremt læreren ud over  

 sædvanlige pauser (frikvaterer) har en skemafri periode på 30 minutter eller  

 derover.
 Opmærksomheden henledes på, at der ikke kan ydes godtgørelse for  

 transporttid mellem flere arbejdssteder, når transporten foregår i skemalagte  

 timer og de hertil knyttede pauser.
 Aftalens bestemmelser finder tilsvarende anvendelse for kvotalønnede  

 timelærere, der underviser ved de nævnte skoler, ligesom godtgørelse kan ydes  

 til overenskomstansatte adjunkter/lektorer efter samme regler.
Godtgørelsen ydes som et særligt tillæg, der udgør 47,50 kr. (grundbeløb  

 pr. 1. oktober 1984) pr. transportdag.
Tillægget udgør pr. 1. august 1987  

 52,74 kr.
Der er i forbindelse med aftalens indgåelse foretaget et skøn over de  

 årlige udgifter til transportkompensation.
Samtidig er det aftalt, at  

 eventuelle konstaterede afvigelser fra den skønnede udgift skal reguleres  

 over henholdsvis Statstjenestemændenes Centralorganisation II's og  

 Akademikernes Centralorganisations dispositionspulje for 1987-89 på grundlag  

 af udgiften i perioden 1. august 1987 - 31- juli 1988.
 Skolerne bedes derfor om senest 1. november 1988 til Direktoratet for  

 Erhvervsuddannelserne at indberette størrelsen af de beløb, der er ydet i  

 henhold til aftalen for perioden 1. august 1987 - 31- juli 1988.
 P.m.v.
 e.b.
A.
Jahnsen eksp.sekr.
 Bilag.
