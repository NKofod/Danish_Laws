 Den ved lejemålets indgåelse aftalt leje på kr. 59.400 fandtes  

 væsentligt at overstige det lejedes værdi.
 Nævnets flertal fastsatte lejen til kr. 32.315,50.
 Afgørelsen vedrører lejefastsættelse ved udlejning af et parcelhus.
 Den væsentligste begrænsning i lejefastsættelsen fandtes derfor at  

 være boligreguleringslovens § 5 stk. 1, hvorefter lejen ved lejeaftalens  

 indgåelse ikke må fastsættes til et beløb, der overstiger det lejedes værdi,  

 jfr. lejelovens § 47 stk. 2.
 Indenfor et reguleret område, var det, fastslog man, den  

 omkostningsbestemte leje, som var sammenligningslejen.
 Dette var også gældende for villaer og tofamiliehuse, selvom der ikke  

 var et direkte sammenligningsgrundlag.
 Den ved lejemålets indgåelse aftalte leje på 59.400 kr. blev efter  

 beregning af omkostningsbestemt leje nedsat til 32.193 kr., idet det ved  

 vurderingen af det lejedes værdi inden for et reguleret område var den  

 omkostningsbestemte leje, som var sammenligningslejen.
 Det er oplyst, at afgørelsen er indbragt for boligretten.
 Afgørelsen angik flere lejemål og i øvrigt flere spørgsmål end det  

 ovennævnte, hvorfor dele af afgørelsen er udeladt i det følgende.
 I ankenævnets afgørelse hedder det:
 »I skrivelse af 3. juli 1984 har U indbragt huslejenævnets afgørelse  

 af 18. juni 1984 vedrørende den aftalte leje i ... lejekontrakt pr. 1.  

 september 1983 (kr. 59.400,- årlig).
 I afgørelsen beregnede huslejenævnet lejen i overensstemmelse med reglerne  

 om omkostningsbestemt leje til ... kr. 32.315,50 årlig.
 Da de beregnede lejebeløb efter nævnets skøn oversteg det lejedes værdi,  

 nedsatte huslejenævnet lejen i medfør af boligreguleringslovens § 7, stk. 2  

 til ... kr. 206,- pr. m2 (pr. 1. september 1983). ...
Subsidiært er gjort gældende, at reglerne om omkostningsbestemt leje alene  

 finder anvendelse ved lejeforhøjelser og ikke ved fastsættelse af lejen ved  

 genudlejning.
Der er henvist til boligreguleringslovens § 5, i hvilken  

 forbindelse er anført, at omkostningsbestemt leje forudsætter, at der er et  

 sammenligningsgrundlag, samt at omkostningsbestemt leje ikke er anvendelig  

 for villaer eller 2-familiehuse.
Generelt er anført, at der ved vurderingen af det lejedes værdi skal tages  

 hensyn til, at der er tale om udleje af en delvis møbleret villa med have,  

 kælder m/vaskerum m.m. med et samlet areal på 200 m2 + have.
Endvidere  

 anføres, at det bør tages i betragtning, at udlejning til kollektiver giver  

 større slid på ejendommen.
 Ankenævnet har bestigtiget ejendommen den 21. august 1984. ...
 I overenstemmelse med fast praksis i ankenævnet kan den ved genudlejning  

 aftalt leje ikke overstige den leje, som fremkommer på grundlag af en  

 opskrivning over ejendommens driftsudgifter efter boligreguleringslovens §§ 8  

 og 9, idet det ved vurderingen af den lejedes værdi inden for de regulerede  

 områder er den omkostningsbestemte leje, som er sammenligningslejen.
 Det er herefter ankenævnets opfattelse, at de aftalte lejebeløb ikke kan  

 overstige den i huslejenævnets afgørelse beregnede omkostningsbestemte leje,  

 idet dog bemærkes, at tillægget for udvendig vedligeholdelse bør baseres på  

 et areal på 150 m2.
 Efter den stedfundne besigtigelse har ankenævnet ikke skønnet, at den på  

 denne måde beregnede leje overstiger det lejedes værdi. ...
