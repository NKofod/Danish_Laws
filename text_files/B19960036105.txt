 I medfør af § 9, § 10, § 13, § 14, stk. 2, § 15, stk. 1, § 17, stk.
3, og § 35, stk. 2, i lov om husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  Ved fjerkræ forstås høns, kalkuner, perlehøns,  

 ænder, gæs, vagtler, duer, fasaner og agerhøns samt strudsefugle, der holdes  

 i fangenskab.
 § 2.  Enhver, der ønsker at omsætte levende fjerkræ,  

 skal være registreret hos kredsdyrlægen i det amt, hvor vedkommende er  

 bosiddende.
 Stk. 2.  Stk. 1 gælder ikke:
 § 3.  Enhver, der omsætter fjerkræ, skal føre  

 optegnelser over køb og salg med angivelse af dato, fulde navn og adresse for  

 såvel sælger som køber samt oplysninger om dyrenes antal, art,  

 race/afstamning, særlige kendetegn og eventuel mærkning, således at de i  

 videst muligt omfang kan identificeres.
 § 4.  Samling af brevduer til kapflyvning og samling  

 af duer og fjerkræ til udstilling kan finde sted i henhold til  

 Veterinærdirektoratets bekendtgørelse om dyrskuer, udstillinger og lignende  

 samlinger af husdyr på betingelse af, at arrangøren fører optegnelser over  

 tilførte duer eller fjerkræ med angivelse af ejers fulde navn og adresse.
 § 5.  De i §§ 3 og 4 nævnte optegnelser skal opbevares  

 i mindst 5 år fra optegnelsestidspunktet og skal på forlangende forevises  

 kredsdyrlægen eller anden repræsentant for Veterinærdirektoratet.
 § 6.  Overtrædelse af § 2, stk. 1, eller §§ 3-5  

 straffes med bøde.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf. § 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 7.  Bekendtgørelsen gælder ikke for Grønland.
 § 8.  Bekendtgørelsen træder i kraft den 17. maj 1996.
 Stk. 2.  Samtidig ophæves bekendtgørelse nr. 934 af 7.  

 december 1995 om forbud mod flytning m.v. af fjerkræ på grund af Newcastle  

 disease.
