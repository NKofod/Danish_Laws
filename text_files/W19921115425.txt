Civilretsdirektoratet ændrede en af statsamtet truffet afgørelse, hvor  

 statsamtet havde bestemt, at børnebidraget skulle forfalde halvårsvis forud  

 for begge børn, således at bidraget for det ene barn skulle forfalde  

 månedsvist forud, idet dette barn var 16 1/2 år og havde egenindtægt.
For det  

 andet barn var der derimod ikke grundlag for at fravige udgangspunktet i  

 børnelovens § 14, stk. 4 om forfald halvårsvist forud.
Manden var ved statsamtets resolution af 13. juni 1990 blevet pålagt at  

 betale normalbidraget til de to børns underhold månedsvist forud, idet  

 spørgsmålet om forældremyndighed dengang ikke var fuldt afklaret.
Der havde  

 således været grundlag for at fravige udgangspunktet om halvårsvis forfald i  

 børnelovens § 14, stk. 4. Den 26. juni 1992 ændrede statsamtet resolutionen,  

 sådan at bidraget med virkning fra 1. juli 1992 skulle forfalde halvårsvist  

 forud.
 Civilretsdirektoratet ændrede statsamtets afgørelse for så vidt angik det  

 ene barn, idet manden ikke havde været en forsømmelig betaler, og barnet var  

 16 1/2 år og havde egenindtægt.
