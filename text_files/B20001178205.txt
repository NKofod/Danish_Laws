Bestemmelser om flyvning i MNPS- og RVSM  

 luftrum (BL 5-55, 1. udgave, 19. december 2000) I medfør af § 34, § 82 og § 149, stk. 8, i lov om  

 luftfart, jf. lovbekendtgørelse nr. 769 af 16. august 2000,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
 1.
Referencedokumenter 1.1 ICAO Consolidated Guidance Material North Atlantic Region  

 / NAT Doc 001, T13.5 N, seneste udgave.
1.2 ICAO Regional Supplementary Procedures Doc 7030, seneste  

 udgave.
1.3 ICAO Manual on Required Navigation Performance (RNP) Doc  

 9613-AN/937, seneste udgave.
1.4 North Atlantic MNPS Airspace Operations Manual by North  

 Atlantic System Planning Group, seneste udgave.
1.5 JAA Temporary Guidance Material, Leaflet No. 6, "Guidance  

 Material on the Approval of Aircraft and Operators for Flight in Airspace  

 above Flight Level 290 where a 300 M (1000 FT) Vertical Separation Minimum is  

 applied", seneste udgave.
1.6 BL 1-1, Bestemmelser om vedligeholdelse og ændring  

 af luftfartøjer, seneste udgave.
1.7 De dokumenter, der er nævnt i pkt. 1.1, 1.2, 1.3,  

 1.4 og 1.6, kan købes hos:
Statens Luftfartsvæsen  

 Luftfartsinformationstjenesten  

 Ellebjergvej 50  

 2450 København  SV  

 Telefon: 3618 6000  

 Telefax: 3618 6001 1.8 Det dokument, der er nævnt i pkt. 1.5, kan  

 købes ved henvendelse til:
Global Info Centre  

 IHS Nordic A.S.  

 Strandvejen 130  

 2900  Hellerup  

 Tlf.: 39 40 22 44  

 Fax: 39 40 23 00  

 E-mail: info@ihsnordic.com 2.
Definitioner MNPS luftrum (Minimum Navigation Performance  

 Specification Airspace - MNPS airspace): Et luftrum, hvori der er fastsat  

 konkrete navigationskrav til maksimal vandret afvigelse i sømil (NM)  

 fra tildelt eller valgt rute.
 RSVM luftrum (Reduced Vertical Separation Minimum  

 Airspace - RVSM Airspace): Et luftrum, hvor der anvendes reduceret  

 vertikal adskillelsesminimum på 300 m (1000 ft) mellem FL 290 og FL  

 410, inklusive.
 Krævet navigationsnøjagtighed (Required  

 Navigation Performance - RNP): En angivelse for den  

 navigationsnøjagtighed, der er nødvendig for flyvning i et  

 nærmere angivet luftrum.
 3.
Anvendelsesområde 3.1 Denne BL gælder for lufttrafik inden for dansk  

 område samt for lufttrafik med danske luftfartøjer.
3.1.1 Et luftfartøj betragtes som dansk, når det er  

 dansk registreret eller opereres i henhold til en dansk driftstilladelse, jf.  

 luftfartslovens § 4, stk. 2.
3.2 Denne BL fastsætter bestemmelser for flyvning i de  

 områder (MNPS og RVSM luftrum), der er betinget af særlig  

 procedure for flyvningen og af særlig godkendelse af navigationsudstyr,  

 luftfartøj samt operatør og/eller af pågældende  

 flyvebesætningsmedlemmer.
3.3 For udenlandsk registrerede luftfartøjer, der ikke  

 opereres på en dansk driftstilladelse, jf. pkt. 3.1.1, skal alene  

 bestemmelserne i afsnit 4 og pkt. 5.1 være opfyldt ved flyvning inden  

 for dansk område, og luftfartøjerne skal være godkendt  

 efter krav, der mindst svarer til kravene i pkt. 5.2.1 og pkt. 6.2.1.
3.3.1 Luftfartøjerne og navigationsudstyr på disse  

 skal endvidere være godkendt af registreringslandets  

 luftfartsmyndigheder til flyvning i henholdsvis MNPS og/eller RVSM luftrum i  

 overensstemmelse med de nationale regler herom.
3.3.2 Ved flyvning i MNPS og RVSM luftrum skal  

 flyvebesætningsmedlemmerne opfylde registreringslandets  

 uddannelseskrav.
 4.
Generelt 4.1 Luftfartøjschefen er ansvarlig for, at  

 bestemmelserne i denne BL overholdes.
4.1.1 Ved erhvervsmæssig flyvning er tillige  

 operatøren ansvarlig.
4.2 Luftfartøjschefen skal være fortrolig med  

 betjeningen af det udstyr og de instrumenter, der er påkrævet for  

 flyvning i det pågældende luftrum.
 5.
Flyvning i MNPS luftrum 5.1 Generelt 5.1.1 Ubegrænset flyvning i MNPS luftrum er betinget af,  

 at luftfartøjet er udstyret med mindst to selvstændige  

 navigationssystemer, der er godkendt til flyvning i MNPS luftrum.
5.1.1.1 Følgende typer navigationsudstyr kan anvendes til  

 flyvning i MNPS luftrum:
i INS (Inertial Navigation System).
i GPS (Global Positioning System).
i IRS (Inertial Reference System) kombineret med et Flight  

 Management System.
5.1.2 Begrænset flyvning i MNPS luftrum (Special Routes  

 Only) er betinget af, at luftfartøjet er udstyret med specifikt  

 navigationsudstyr i henhold til North Atlantic MNPS Airspace Operations  

 Manual.
5.2 Luftdygtighedsgodkendelse 5.2.1 Navigationssystemer skal godkendes i overensstemmelse med  

 kravene i ICAO Doc 9613-AN/937, jf. pkt. 5.2.2, pkt. 5.2.3 og pkt.  

 5.2.4.
5.2.2 Navigationssystemer, som er installeret af  

 luftfartøjsfabrikanten og godkendt af den typecertificerende  

 luftfartsmyndighed til flyvning i MNPS luftrum, kræver ikke godkendelse  

 af Statens Luftfartsvæsen.
5.2.3 Navigationssystemer til flyvning i MNPS luftrum, som er  

 installeret i overensstemmelse med et supplerende typecertifikat udstedt af  

 luftfartsmyndigheden i luftfartøjets fabrikationsland, kræver  

 ikke godkendelse af Statens Luftfartsvæsen.
5.2.4 Navigationssystemer, som ikke opfylder  

 installationskravene under pkt. 5.2.2 og pkt. 5.2.3, skal godkendes af  

 Statens Luftfartsvæsen ved udstedelse af et dansk supplerende  

 typecertifikat, jf.
BL 1-1, pkt. 4.8 og pkt. 5.7.
5.3 Operativ godkendelse 5.3.1 Erhvervsmæssig flyvning 5.3.1.1 Operativ godkendelse til henholdsvis ubegrænset  

 eller begrænset flyvning i MNPS luftrum meddeles af Statens  

 Luftfartsvæsen efter ansøgning ved påtegning i  

 luftfartsforetagendets Air Operators Certificate (Operations  

 Specifications).
5.3.1.2 Erhvervsmæssig flyvning i MNPS luftrum er betinget  

 af, a.
at flyvebesætningsmedlemmerne har gennemgået  

 en uddannelse, der omfatter procedurer m.v. i North Atlantic MNPS Airspace  

 Operations Manual, b.
at flyvningen foregår i overensstemmelse med de  

 procedurer m.v., der er angivet i den nævnte manual, og c.
 at luftfartsforetagendes driftshåndbog (Operations  

 Manual) indeholder en beskrivelse af krav og procedurer for flyvning i MNPS  

 luftrum, herunder uddannelsesplan for flyvebesætningsmedlemmer.
5.3.1.3 Dokumentation for uddannelsen af  

 flyvebesætningsmedlemmer skal opbevares i luftfartsforetagendet.
5.3.2 Privatflyvning 5.3.2.1 Operativ godkendelse af flyvebesætningsmedlemmer til  

 henholdsvis ubegrænset eller begrænset flyvning i MNPS luftrum  

 meddeles af Statens Luftfartsvæsen efter ansøgning.
5.3.2.2 Privatflyvning i MNPS luftrum er betinget af, a.
at flyvebesætningsmedlemmerne har gennemgået  

 en uddannelse, der omfatter procedurer m.v. i North Atlantic MNPS Airspace  

 Operations Manual med et godkendt resultat ved en uddannelsesvirksomhed, der  

 er godkendt hertil af Statens Luftfartsvæsen, eller ved et  

 luftfartsforetagende, der har tilladelse til flyvning i MNPS luftrum, b.
at flyvningen foregår i overensstemmelse med de  

 procedurer m.v., der er angivet i North Atlantic MNPS Airspace Operations  

 Manual, og c.
 at flyvebesætningsmedlemmernes operative godkendelse  

 samt North Atlantic Operations Manual medføres under flyvningen.
5.3.2.3 Godkendelsen er gyldig i 24 måneder, men kan  

 forlænges for en ny 24 måneders periode på betingelse af,  

 at luftfartøjschefen inden for de seneste 12 måneder har  

 foretaget mindst 2 flyvninger i MNPS luftrum eller inden for de seneste 12  

 måneder har gennemgået en fornyet uddannelse, jf. pkt. 5.3.2.2  

 a.
 6.
Flyvning i RVSM luftrum 6.1 Generelt Flyvning i luftrum, hvor der kræves RVSM  

 godkendelse, jf.
ICAO Doc 7030, er betinget af, at der foreligger en  

 godkendelse hertil af Statens Luftfartsvæsen.
6.2 Luftdygtighedsgodkendelse 6.2.1 Luftfartøjer skal godkendes i overensstemmelse med  

 kravene i JAA Temporary Guidance Material, Leaflet no. 6, jf. pkt. 6.2.2,  

 pkt. 6.2.3 og pkt. 6.2.4.
6.2.2 Luftfartøjer, som er typecertificeret og godkendt  

 af den typecertificerende luftfartsmyndighed til flyvning i RVSM luftrum,  

 kræver ikke luftdygtighedsgodkendelse af Statens  

 Luftfartsvæsen.
6.2.3 Luftfartøjer, som er ændret af  

 luftfartøjsfabrikanten og godkendt af den typecertificerende  

 luftfartsmyndighed til flyvning i RVSM luftrum, kræver ikke  

 luftdygtighedsgodkendelse af Statens Luftfartsvæsen.
6.2.4 Luftfartøjer, som er godkendt på anden  

 måde end beskrevet under pkt. 6.2.2 og pkt. 6.2.3, skal godkendes af  

 Statens Luftfartsvæsen ved udstedelse af dansk supplerende  

 typecertifikat, jf.
BL 1-1, pkt. 4.8 og pkt. 5.7.
6.3 Operativ godkendelse 6.3.1 Erhvervsmæssig flyvning 6.3.1.1 Operativ godkendelse til flyvning i RVSM luftrum meddeles  

 af Statens Luftfartsvæsen efter ansøgning ved påtegning i  

 luftfartsforetagendets Air Operators Certificate (Operations Specifications)  

 gældende for de luftfartøjer/luftfartøjstyper, der er  

 godkendt til RVSM.
6.3.1.2 Erhvervsmæssig flyvning i luftrum, hvor der  

 kræves RVSM godkendelse, er betinget af, a.
at flyvebesætningsmedlemmerne har gennemgået  

 en uddannelse, der opfylder uddannelseskravet i JAA Temporary Guidance  

 Material, Leaflet no. 6, "Guidance Material on the Approval of Aircraft and  

 Operators for Flight in Airspace above Flight Level 290 where a 300 M (1000  

 FT) Vertical Separation Minimum is applied", b.
at flyvningen foregår i overensstemmelse med de  

 procedurer m.v., der er angivet i JAA Temporary Guidance Leaflet No. 6,  

 og c.
 at luftfartsforetagendets driftshåndbog (Operations  

 Manual) indeholder en beskrivelse af krav og procedurer for flyvning i det  

 relevante RVSM luftrum, herunder uddannelsesplan for  

 flyvebesætningsmedlemmer.
6.3.1.3 Dokumentation for uddannelsen af  

 flyvebesætningsmedlemmer skal opbevares i luftfartsforetagendet.
6.3.2 Privatflyvning 6.3.2.1 Operativ godkendelse af flyvebesætningsmedlemmer til  

 flyvning i RVSM luftrum meddeles af Statens Luftfartsvæsen efter  

 ansøgning.
6.3.2.2 Privatflyvning i luftrum, hvor der kræves RVSM  

 godkendelse, er betinget af, a.
at flyvebesætningsmedlemmerne har gennemgået  

 en uddannelse, der omfatter procedurer m.v. i JAA Temporary Guidance  

 Material, Leaflet No. 6, med godkendt resultat ved en uddannelsesvirksomhed,  

 der er godkendt hertil af Statens Luftfartsvæsen, eller ved et  

 luftfartsforetagende, der er godkendt af Statens Luftfartsvæsen til  

 flyvning med RVSM, b.
at flyvningen foregår i overensstemmelse med de  

 procedurer m.v., der er angivet i JAA Temporary Guidance Material, Leaflet  

 No. 6, og c.
 at flyvebesætningsmedlemmernes operative godkendelse  

 medføres under flyvningen.
6.3.2.3 Godkendelsen er gyldig i 24 måneder, men kan  

 forlænges for en ny 24 måneders periode på betingelse af,  

 at ansøgeren inden for de seneste 12 måneder har foretaget  

 mindst 2 flyvninger i RVSM luftrum eller inden for de seneste 12  

 måneder har gennemgået en fornyet uddannelse, jf. pkt. 6.3.2.2  

 a.
 7.
Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
 8.
Straf 8.1 Ved lufttrafik inden for dansk område straffes  

 overtrædelse af bestemmelserne i pkt. 3.3.1, pkt. 3.3.2, pkt. 4.2, pkt.  

 5.1.1, pkt. 5.1.2, pkt. 5.3.1.2, pkt. 5.3.2.2, pkt. 6.1, pkt. 6.3.1.2 og pkt.  

 6.3.2.2, jf. pkt. 4.1 og pkt. 4.1.1, med bøde, hæfte eller  

 fængsel i indtil 2 år.
8.2 For overtrædelser begået af selskaber m.v.  

 (juridiske personer) kan der pålægges strafansvar efter reglerne  

 i straffelovens 5. kapitel, jf. luftfartslovens § 149, stk. 14.
 9.
Ikrafttræden Denne BL træder i kraft den 1. januar 2001.
