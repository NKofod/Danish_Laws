 Foranlediget af en række autoforhandleres annoncering med rabat på  

 brugte biler, udtalte Forbrugerombudsmanden, at reklamering med  

 prisnedsættelse på brugte biler som altovervejende hovedregel er i strid med  

 markedsføringslovens § 1. Ved afgørelsen lagdes vægt på, at prisniveauet for  

 brugte biler afhænger af en række faktorer, herunder prisen på nye biler,  

 antallet af brugte biler i forhold til efterspørgslen og tidsfaktoren,  

 hvorfor prisnedsættelsen kun i ekstraordinære tilfælde vil betyde en reel  

 prisfordel.
 3.2.2. Brugte biler og prisnedsættelser.
 Efter at en række autoforhandlere havde annonceret i dagspressen med rabat  

 på brugte biler, gjorde FO opmærksom på, at reklamering med oplysning om  

 prisnedsættelse på brugte biler som alt overvejende hovedregel må anses for  

 at være i strid med god markedsføringsskik, jfr. § 1 i markedsføringsloven.
 Dette gælder også, selv om oplysningen er korrekt i den forstand, at den  

 pågældende bil i en periode forinden tidspunktet for reklameringen eller  

 annonceringen har været udbudt til en højere pris.
FO lagde i denne forbindelse vægt på, at prisniveauet på brugte biler  

 afhænger af en række faktorer, herunder priserne på nye biler og det samlede  

 antal af brugte biler i forhold til efterspørgslen.
Hertil kommer, at selve  

 tidsfaktoren er af væsentlig betydning for prisen på en brugt bil.
Under  

 disse omstændigheder fandt FO, at prisnedsættelser på brugte biler kun i helt  

 ekstraordinære tilfælde vil være ensbetydende med reelle og klart  

 konstaterbare prisfordele for forbrugerne.
 Autoforhandlerne tog FO's udtalelse til efterretning.
 (* 1) Offentliggjort i Forbrugerstyrelsens Juridiske Årbog 1989, side 21.
