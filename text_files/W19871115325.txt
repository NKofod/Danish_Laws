 Familieretsdirektoratet ophævede en af statsamtet truffet afgørelse om  

 fastsættelse af uddannelsesbidrag, idet bidragspligtige havde opfyldt sin  

 forsørgelsespligt ved at oprette en uddannelsesopsparing til barnet.
 Faderen havde, indtil barnet blev ca. 20 år, frivilligt betalt  

 uddannelsesbidrag.
 Barnet fik, da han var 20 år, udbetalt en børneopsparingskonto med et  

 indestående på ca. 84.000 kr., indbetalt af manden.
 Da børneopsparingen blev udbetalt, ophørte faderen med frivilligt at  

 betale uddannelsesbidrag til barnet, hvorefter moderen søgte om fastsættelse  

 af uddannelsesbidrag.
 Statsamtet fastsatte udannelsesbidrag.
 Familieretsdirektoratet ophævede statsamtets afgørelse, idet man fandt, at  

 faderen havde opfyldt sin bidragsforpligtelse ved oprettelsen af og  

 indbetalingen på børneopsparingskontoen.
