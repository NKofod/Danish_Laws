Ligebehandlingsnævnets afgørelse om etnisk oprindelse - hudfarve og race - chikane - ej medhold J.nr. 18-3216 En elev på en landbrugsskole, der først klagede til nævnet tre år efter den påståede forskelsbehandling, fik ikke medhold i sin klage.
 Klagen drejer sig om påstået forskelsbehandling på grund af etnisk oprindelse for en elev på en landbrugsskole.
Ligebehandlingsnævnets afgørelse Indklagede har ikke handlet i strid med forskelsbehandlingsloven.
Sagsfremstilling Klager var elev på indklagede landbrugsskole i 2013/14.
 Klagen blev modtaget i Ligebehandlingsnævnet den 27. december 2017.
Parternes bemærkninger Klager gør gældende, at han er blevet udsat for forskelsbehandling på grund af sin etniske oprindelse.
 Klager var den eneste elev på skolen med moldovisk oprindelse.
Klager er blevet ydmyget og nedgjort af sine lærere.
Lærerne har opfordret de andre elever til at overfalde klager, hvilket eleverne efterfølgende har gjort.
 Klager har også været udsat for seksuelle overgreb af sin lærer.
Læreren har truet med at bortvise klager og ødelægge hans liv.
Klager har indtil nu været bange for, at læreren gjorde alvor af disse trusler.
Klager har mange gange klaget til forstanderen og forskellige lærere.
De har grinet af ham og truet med bortvisning.
 Indklagede afviser enhver beskyldning fra klager.
 Klagers synspunkter er helt udokumenterede og uden nogen form for indhold.
 Klager var elev i 2013/14, og skolen har aldrig modtaget nogen form for klage eller indsigelse fra klager.
 En af lærerne på skolen er nu blevet anmeldt til politiet for seksuelt overgreb.
 I det omfang politiet ikke allerede efterforsker de forskellige sager, må det påregnes, at indklagede indgiver politianmeldelse mod klager for falske sigtelser.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af etnisk oprindelse efter lov om forbud mod forskelsbehandling på arbejdsmarkedet mv. (forskelsbehandlingsloven).
Nævnet er ikke kompetent til at behandle spørgsmål om eventuelle straffelovsovertræder.
Nævnet kan alene tage stilling til klager over forskelsbehandling efter ligebehandlingsreglerne, herunder forskelsbehandlingsloven.
 Klager skal påvise faktiske omstændigheder, som giver anledning til at formode, at han som elev hos indklagede har været udsat for forskelsbehandling/chikane på grund af etnisk oprindelse.
Nævnet finder ikke, at der er påvist sådanne faktiske omstændigheder.
Nævnet lægger herved vægt på, at klagers synspunkter ikke er underbygget ved de oplysninger, der er fremlagt for nævnet og i det hele er afvist af indklagede.
 Nævnet bemærker, at klagen er indgivet 3 år efter, at klager var elev på den indklagede skole.
 Klager får derfor ikke medhold i klagen.
Retsregler Afgørelsen er truffet efter følgende bestemmelser:
