Medlemmet arbejde bestod i undervandsreparationer, reparation af  

 bolværk, bundgarnspæle mv. i sjællandske havne, dog  

 især Køge havn.
Virksomheden, der havde 2 ansatte, havde daglig  

 åbningstid i tidsrummet kl. 7.00-15.30.
 Direktoratet fandt, at medlemmet ikke opfyldte betingelserne for ret til  

 dagpenge i forbindelse med midlertidigt ophør med selvstændig  

 virksomhed, idet han ikke havde dokumenteret, at der skulle have været  

 udført arbejde i Køge havn i ledighedsperioden, eller at han  

 havde været afskåret fra at udøve forskellige andre  

 arbejdsopgaver i den selvstændige virksomhed.
Direktoratet bemærkede, at det er en betingelse for at modtage  

 dagpenge ved midlertidigt ophør, at ophøret skyldes, at  

 virksomheden er udsat for ekstraordinære begivenheder, der ikke kan  

 tilregnes medlemmet.
Den pågældende begivenhed må  

 således ikke være sædvanlig eller påregnelig for  

 driften af virksomheden.
 Der er ikke mulighed for fast at modtage dagpenge ved midlertidigt  

 ophør på grund af isvintre år efter år, idet  

 issituationen således ikke længere kan betragtes som en  

 ekstraordinær begivenhed, men nærmere en påregnelig risiko  

 for driften.
 Direktoratet påpegede, at dagpengene ikke må få karakter  

 af erhvervsstøtte, hvilket heller ikke er hensigten med reglerne om  

 midlertidigt ophør med drift af selvstændig virksomhed.
 Ankenævnet fandt, at der for så vidt angik vinteren 1995/96  

 var tale om en ekstraordinær vinter med langvarig kulde, der  

 forhindrede medlemmets drift af den selvstændig virksomhed, og at  

 medlemmet derfor opfyldte betingelserne i § 2, stk. 1, i direktoratets  

 bekendtgørelse nr. 626 af 20. juli 1995 om udbetaling af dagpenge til  

 selvstændige erhvervsdrivende, der midlertidigt er afskåret fra  

 fortsat virksomhedsudøvelse.
 Ankenævnet bemærkede, at man alene  traf  

 afgørelse om medlemmets mulighed for udbetaling af dagpenge i vinteren  

 1995/96, og nævnet tog således ikke stilling til, om medlemmet  

 også i fremtiden ville være berettiget til dagpenge,  

 såfremt han var afskåret fra at udføre arbejde som  

 dykker.
Selvstændig, midlertidigt ophør,  

 isvinter Medlemmet påbegyndte arbejde med selvstændig  

 virksomhed som dykkerentreprenør den 5. august 1991.
Det fremgik af medlemmets erklæring om ledighed ved midlertidigt  

 ophør dateret den 5. februar 1996, - at han var totalt afskåret fra at udøve den  

 selvstændige virksomhed den 31. januar 1996, og - at han ikke modtog andre forsikringsydelser som følge af  

 driftsstoppet.
Medlemmet oplyste til kassen, at han på grund af isvinteren ikke  

 kunne foretage dykkerarbejde, idet alle havne var lukket med is.
Han havde  

 derfor tilmeldt sig arbejdsformidlingen som ledig den 14. januar 1996.
 Kassen traf afgørelse om, at medlemmet ikke opfyldte betingelserne  

 for at få udbetalt dagpenge ved midlertidigt ophør med den  

 selvstændige virksomhed.
 Kassen anførte, at der skulle være en ekstraordinær  

 begivenhed til stede, der kunne bevirke, at det ikke var muligt at arbejde i  

 virksomheden.
Kassen lagde således ved afgørelsen vægt på, at  

 medlemmet ikke var totalt afskåret fra at drive sin virksomhed, idet  

 ikke alle havne var tilfrosset.
Herudover var der også mulighed for at  

 tage til udlandet for at dykke.
I  klagen til direktoratet anførte medlemmet blandt andet, at han  

 ingen forbindelse havde til udlandet, idet han arbejdede som  

 dykkerentreprenør i Danmark.
Han oplyste endvidere, at havnene, som  

 han havde benyttet på Sjælland, havde været lukket på  

 grund af is, samt at der flere gange havde været isbryderassistance i  

 Køge Havn.
Herudover mente han ikke, at andre havne var til at dykke  

 i.
Det følgende af medlemmets erklæring om omfanget af arbejdet  

 i den selvstændige virksomhed, - at hans beskæftigelse bestod i dykkervirksomhed.
 - at virksomheden havde 2 ansatte.
 - at hans arbejdsområde var undervandsreparationer, reparation af  

 bolværk, sprængning af bund-  

    garnspæle m.v.
- at virksomhedens sædvanlige daglige åbningstid var fra kl.  

 7-15.30, og - at hans arbejdsopgaver bestod i dykning, regnskab og opsøgende  

 arbejde.
 Medlemmet oplyste, at han ville påbegynde arbejdet hos virksomhedens  

 kunder, så snart isen var væk.
 Medlemmet oplyste telefonisk til  kassen, at han havde  

 vedligeholdelsesarbejde, og en fast aftale med Køge Havn om  

 undersøgelse af havnen, men at han også ind imellem havde  

 aftaler med Amagerværket og Køge Kanal.
Kassen fastholdt ved sagens oversendelse til direktoratet sin  

 afgørelse.
Kassen henviste til, at medlemmets arbejde ikke  

 primært bestod i en fast aftale med en kontraktsgiver i en bestemt  

 havn, men at han også havde mulighed for andre arbejdsopgaver i andre  

 havne.
Kassen fandt således ikke, at medlemmet var totalt  

 afskåret fra at drive selvstændig virksomhed i den omhandlede  

 periode.
 Kassen indstillede dog til direktoratet at se positivt på sagen,  

 idet hovedparten af havnene på Sjælland i daværende periode  

 var frosset til.
 Medlemmet oplyste på direktoratets foranledning, at det var  

 første gang i årevis, at der havde været en isvinter, samt  

 at det udelukkende var på den baggrund, at han var afskåret fra  

 at kunne dykke.
 Ved direktoratets  

 afgørelse fandt direktoratet, at medlemmet ikke opfyldte betingelserne  

 for ret til dagpenge i forbindelse med midlertidigt ophør, jf.  

 reglerne om midlertidigt ophør med drift af selvstændig  

 virksomhed.
 Direktoratet  havde lagt vægt på, at medlemmet - uanset om han  

 havde været afskåret fra at dykke i Køge Havn på  

 grund af is - ikke havde dokumenteret hverken, at der skulle udføres  

 dykkerarbejde i Køge Havn, eller at han havde være  

 afskåret fra at udøve forskellige andre arbejdsopgaver i hans  

 selvstændige virksomhed.
 Direktoratet fandt det således ikke dokumenteret, at medlemmet havde  

 været totalt afskåret fra at drive sin virksomhed som  

 dykkerentreprenør i den omhandlede periode.
 Direktoratet henviste til, at det følger af ' 57, stk. 6, i lov om  

 arbejdsløshedsforsikring m.v., at direktøren for  

 arbejdsløshedsforsikringen efter forhandling med  

 Landsarbejdsrådet kan fastsætte regler om dagpenge til  

 selvstændige erhvervsdrivende, der er afskåret midlertidigt fra  

 fortsat  virksomhedsudøvelse på grund af ekstraordinære  

 begivenheder, der ikke skyldes medlemmets forhold.
Af ' 2, stk. 1, i direktoratets  

 bekendtgørelse nr. 626 af 20. juli 1995 om udbetaling af dagpenge til  

 selvstændige erhvervsdrivende, der midlertidigt er afskåret fra  

 fortsat virksomhedsudøvelse fremgår, at retten til dagpenge  

 under midlertidigt ophør er betinget af, at medlemmet  

 dokumenterer, 1) at medlemmet er midlertidigt afskåret fra at udøve  

 selvstændig virksomhed, 2) at ophøret skyldes, at virksomheden er udsat for  

 ekstraordinære begivenheder, der ikke kan til  

     regnes medlemmet, og 3) at det væsentligste indtægtsgrundlag er bortfaldet under  

 det midlertidige ophør.
Af vejledningen til bekendtgørelsen fremgik det, at det  

 midlertidige ophør skal være begrundet i begivenheder, der  

 ligger uden for den almindelige erhvervsrisiko for den pågældende  

 virksomhed.
Den pågældende begivenhed må ikke være  

 sædvanlig eller   påregnelig for driften af den  

 pågældende virksomhed.
Der skal være tale om noget  

 usædvanligt og ikke hyppigt forekommende både for erhvervet som  

 sådant og for den konkrete virksomhed.
Endvidere følger det, at f.eks. vil dårligt vejr ikke  

 være usædvanligt for virksomheder i Danmark, selv om en del  

 erhvervsdrivende derved midlertidigt kan blive afskåret fra at drive  

 virksomheden.
Derimod vil en isvinter med vedvarende kuldegrader kunne  

 være en ekstraordinær begivenhed, der kan medføre ret til  

 dagpenge, f.eks. for fiskere på grund af tilfrysning af havne og  

 farvande.
 Det var endvidere af afgørende betydning, at der blev fremlagt  

 dokumentation for, at virksomheden var tvunget til at lukke.
 Herudover følger det, at medlemmet skulle være afskåret  

 fra at opretholde driften af virksomheden og ikke må have mulighed for  

 umiddelbart at omlægge driften.
Medlemmet klagede over  

 direktoratets afgørelse.
I klagen anførte han, -at han var uforstående over for, at direktoratet har fundet det  

 udokumenteret, at han ikke kunne udfører dykkeropgaver på grund  

 af isvintre, og han ønskede det tilkendegivet, om det var fast, at han  

 også i fremtiden var afskåret fra dagpenge, når han ikke  

 kunne dykke på grund af is.
 Direktoratet fastholdt ved  

 sagens oversendelse afgørelsen, idet man fortsat fandt, at medlemmet  

 ikke havde dokumenteret, at han havde været totalt afskåret fra  

 at drive sin virksomhed som dykkerentreprenør i den omhandlede  

 periode.
Direktoratet bemærkede i øvrigt til medlemmets klage, at det  

 var en betingelse for at modtage dagpenge ved midlertidigt ophør, at  

 ophøret skyldtes, at virksomheden var udsat for en ekstraordinær  

 begivenhed, der ikke kunne tilregnes medlemmet.
Den pågældende  

 begivenhed må således  ikke være sædvanlig eller  

 påregnelig for driften af virksomheden.
 Der var ikke mulighed for fast at modtage dagpenge ved midlertidigt  

 ophør på grund af isvintre år efter år, idet  

 issituationen således ikke længere kunne betragtes som en  

 ekstraordinær begivenhed, men nærmere en påregnelig risiko  

 for driften.
 Direktoratet påpegede, at dagpengene ikke måtte få  

 karakter af erhvervsstøtte, hvilket heller ikke var hensigten med  

 reglerne om midlertidigt ophør med drift af selvstændig  

 virksomhed.
 Direktoratet havde på  

 ankenævnets telefoniske forespørgsel oplyst, at man var i  

 besiddelse af en oversigt i Akoder@   

 over issituation i de danske havne dag for dag i vinteren 1995/1996, men at  

 man på baggrund af den noget komplicerede oversigt ikke har fundet den  

 af tilstrækkelig betydning for sagen.
 På ankenævnets telefoniske forespørgsel havde medlemmet  

 oplyst, at virksomheden lå stille på grund af is fra julen 1995  

 og 3 måneder frem, og at han ligeledes var ude af stand til at dykke  

 på grund af is i ca 1 1/2 måned i vinteren 1996/97. Han havde  

 ikke afleveret dagpengekort for perioderne, da kassen jo har tilkendegivet,  

 at han ikke var dagpengeberettiget.
 Direktoratet tiltrådte kassens afgørelse.
 Ankenævnet lagde til grund, at direktoratet ikke har  

 anfægtet, at der for såvidt angik vinteren 1995/96 var tale om en  

 såkaldt isvinter, dvs. en vinter med ekstraordinær langvarig  

 kulde og dermed tilfrysning af de havneområder, hvor medlemmet var  

 beskæftigede som dykker, ankenævnet fandt, at medlemmet  

 midlertidigt var afskåret fra drift af den selvstændige  

 virksomhed, og at han derfor opfyldte betingelserne i ' 2, stk. 1, i  

 direktoratets bekendtgørelse nr. 626 af 20. juli 1995 om udbetaling af  

 dagpenge til selvstændige erhvervsdrivende, der midlertidigt er  

 afskåret fra fortsat virksomhedsudøvelse.
 Ankenævnet har hermed alene truffet afgørelse om  

 medlemmets mulighed for udbetaling af dagpenge i vinteren 1995/96, og  

 nævnet havde således ikke taget stilling til, om medlemmet i  

 øvrigt opfyldte de almindelige betingelser for udbetaling af  

 dagpenge.
 Idet det til nævnet var oplyst, at medlemmet ikke havde indleveret  

 dagpengekort til kassen i vinteren 1995/96, og det derfor ikke præcis  

 var angivet, for hvilken periode medlemmet ønskede at få  

 udbetalt dagpenge, hjemviste spørgsmålet om hans konkrete  

 dagpengeret til behandling i direktoratet.
Det bemærkes endelig, at nævnets afgørelse ikke var  

 ensbetydende med, at medlemmet også i fremtiden var berettiget til  

 udbetaling af dagpenge, såfremt han var afskåret fra at  

 udføre arbejde som dykker.
Denne vurdering må afhænge af,  

 om vejrsituationen kunne antages at være af helt ekstraordinær  

 karakter, som tilfældet var i vinteren 1995/96.
 Ankenævnet ændrede dirktoratets afgørelse.
