Fremsat den 21. marts 2006 af Lone Møller (S),  

 René Skau Björnsson (S), Karen J.
Klint (S),  

 Bjørn Medom Nielsen (S) og Lise von Seelen (S) Forslag til folketingsbeslutning om  

 styrkelse af forebyggelsen af paradentose og tandkødsbetændelse Folketinget pålægger regeringen inden den 1. november 2006 at  

 fremsætte lovforslag, der indfører forbedrede ordninger for forebyggelse af  

 paradentose og tandkødsbetændelse.
Dette skal bl.a. ske ved en forbedring af  

 sygesikringstilskuddene til disse tandsygdomme.
Bemærkninger til forslaget Baggrund Den nyeste undersøgelse af voksenbefolkningens  

 tandsundhedstilstand i Danmark er foretaget af Tandlægeskolen, Københavns  

 Universitet, og offentliggjort i perioden 2003-2005 (se kildehenvisninger).  

 Flere voksne danskere bevarer naturlige tænder i funktionsdygtig stand, og i  

 takt med befolkningens udnyttelse af voksentandplejen bliver karies (»huller  

 i  

 tænderne«) i højere grad behandlet ved traditionel restorativ tandbehandling  

 end tidligere.
 Undersøgelser peger imidlertid på, at voksentandplejen primært  

 har effekt med hensyn til behandlingsindsatsen, idet tandsygdomsmængden  

 gennemsnitligt set er den samme for regelmæssige brugere og ikke-regelmæssige  

 brugere af tandplejetilbuddet.
Den manglende forebyggende effekt af voksentandplejen slår især  

 stærkt igennem på en svigtende kontrol med paradentose og tandkødsbetændelse.  

 Repræsentative undersøgelser af voksenbefolkningen viser, at 9 ud af 10  

 voksne  

 danskere har tegn på tandkødsbetændelse, og symptomer på alvorlig paradentose  

 i  

 form af fordybede tandkødslommer ses hos 82 pct. af ældre mennesker i alderen  

 65-74 år.
Forekomsten af paradentose er samtidig ekstraordinært høj og  

 alvorlig  

 i forhold til situationen i resten af Skandinavien og Europa i øvrigt.
Alvorlig paradentose er en vigtig årsag til tandudtrækning og  

 tidligt tab af naturlige tænder.
Både karies, paradentose og tab af tænder er  

 ulige fordelt i befolkningen, idet de socialt og økonomisk dårligt stillede  

 og  

 ældre mennesker bærer den største del af sygdomsbyrden.
Parallelt hermed  

 udnytter de socialt og økonomisk dårligt stillede mennesker i mindre grad  

 tilbuddet om tandpleje hos privatpraktiserende tandlæger.
Dette hænger bl.a.  

 sammen med egenbetalingen, der er særlig høj ved paradentosebehandling.
 Generelt set er der udsigt til, at voksenbefolkningen i  

 fremtiden vil bevare flere naturlige tænder, og der er derfor yderligere  

 behov  

 for at styrke forebyggelsen af tandkødsbetændelse og paradentose.
Forslagets indhold Socialdemokratiet mener, at der er behov for at forbedre  

 forebyggelsen af paradentose og tandkødssygdomme dels ved nye ordninger for  

 den  

 enkelte patient, dels ved bredere initiativer rettet mod vigtige årsager til  

 tandsygdomme.
Sygesikringssystemet må moderniseres, så der ydes bedre tilskud  

 til patientbehandlingen og forebyggelse af tandkødsbetændelse og alvorlig  

 paradentose.
Et nyt tilskudssystem skal medvirke til at fjerne den sociale  

 ulighed i sygdom og behandling.
Der skal ske en yderligere tilførsel af  

 offentlige ressourcer til voksentandplejen  og ikke bare en omfordeling  

 af de  

 eksisterende ressourcer.
Ved moderniseringen af sygesikringsordningen skal indsatsen  

 over for paradentose og tandkødsbetændelse samt hjælpen til patienterne  

 prioriteres på linje med forebyggelsen og behandlingen af karies.  

 Sygesikringstilskuddet  

 til forebyggelse og behandling skal fastsættes efter diagnosebestemte  

 objektive  

 behovskriterier, der særlig tilgodeser patienter med den aggressive form for  

 paradentose.
Dette skal ske ud fra en tandlægefaglig vurdering, der foretages  

 efter undersøgelse af den kliniske sundhedstilstand.
Tandlægeskolen i  

 København  

 ved professor, dr.odont.
Poul Erik Petersen har på basis af de nyeste  

 befolkningsundersøgelser skønnet, at en styrket indsats over for  

 tandkødssygdomme/paradentose kan sættes i gang inden for en beløbsramme på 50  

 mio. kr.
Tobaksforbrug er en vigtig årsagsfaktor for paradentose såvel  

 som for en række kroniske almene sygdomme.
Socialdemokratiet foreslår, at  

 tandlægerne sætter yderligere fokus på tobaksforebyggelsen som led i  

 patientbehandlingen og til gavn for folkesundheden.
Forebyggelsen af  

 paradentose og bevarelsen af et funktionsdygtigt tandsæt vil samtidig give en  

 bedre ernæringstilstand, især blandt ældre mennesker, og således øge  

 modstandskraften over for kroniske almensygdomme.
Kildehenvisninger 1.  

 	  

 Voksenbefolkningens tandstatus og udnyttelse af  

 tandplejetilbuddet i Danmark 2000  Sociale og adfærdsmæssige  

 determinanter for  

 udvikling.
Poul Erik Petersen, Mette Kjøller, Lisa Bøge Christensen og Ulla  

 Krustrup.
Tandlægebladet 2003, 107 (9), side 672-684.
2.  

 	  

 Voksenundersøgelsen i Danmark 2000/2001: Carieserfaring og  

 parodontal status hos voksne i relation til social status og udnyttelse af  

 tandplejen.
Ulla Krustrup og Poul Erik Petersen.
Tandlægebladet 2005.  

 109(10), side  

 798-812.
 3.  

 	  

 Pressemeddelelse af 12. september 2005: »Social slagside i  

 tandsundheden hos voksne danskere«.  

 Tandlægeskolen, Københavns Universitet.
4.  

 	  

 Strengthening the prevention  

 of periodontal disease: The WHO approach.  

 Poul  

 Erik Petersen og Hiroshi Ogawa.
Journal of Periodontolog  

 y  

 2005, 76 (12), side 2187-2193.
Skriftlig fremsættelse Lone  

 Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af forebyggelsen af paradentose og  

 tandkødsbetændelse.
(Beslutningsforslag nr.
B 92).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
