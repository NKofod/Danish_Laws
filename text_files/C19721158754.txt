 Efter drøftelse i justitsministeriets strukturudvalg vedrørende  

 fængselsvæsenet fastsættes følgende om anstalternes ekspedition af sager om  

 lønforskud til tjenestemænd ved institutionerne:
 § 1.  Ansøgninger fra tjenestemænd ved  

 fængselsvæsenets institutioner om lønforskud indgives til anstaltslederne og  

 videresendes af disse til økonomi- og budgetministeriet (lønnings- og  

 pensionsdepartementet) til afgørelse, jfr. § 56, i lov nr. 291 af 18. juni  

 1969 om tjenestemænd i staten, folkeskolen og folkekirken samt § 33 i lov nr.  

 154 af 7. juni 1958 om statens tjenestemænd (som opretholdt ved ministeriet  

 for statens lønnings- og pensionsvæsens bekendtgørelse nr. 429 af 20.  

 september 1972). For så vidt angår arresthusene opretholdes den hidtil  

 gældende ordning.
Stk. 2.  Anstaltsledelsen skal påse, at de fastsatte  

 tidsfrister og andre betingelser for lønforskud er til stede, jfr.  

 direktoratet for fængselsvæsenets cirkulærskrivelse af 12. juli 1962  

 (Bestemmelser vedrørende fængselsvæsenet i Danmark, 1961-62, side 21-22).  

 Redegørelse herfor skal ved punktvis opregning indeholdes i anstaltens  

 fremsendelsespåtegning til økonomi- og budgetministeriet.
Den af  

 tjenestemanden tilvejebragte dokumentation for, at der foreligger sådanne  

 påtrængende og særlige omstændigheder, som efter § 33, stk. 1, i loven af  

 1958 kan begrunde ydelse af lønforskud, vedlægges.
Evt. manglende oplysninger  

 kan fås i direktoratets centralbogholderi.
 Stk. 3.  Finder anstaltsledelsen, at en ansøgning om  

 lønforskud ikke bør fremsendes til økonomi- og budgetministeriet, forelægges  

 sagen for fængselsdirektoratet, såfremt ansøgningen opretholdes.
§ 2.  Efter modtagelse af økonomi- og  

 budgetministeriets skriftlige svar, udleveres der tjenestemanden en genpart  

 eller kopi heraf.
Af afgørelser, der imødekommer ansøgningen, sendes to  

 kopier til direktoratet for fængselsvæsenets centralbogholderi med oplysning  

 om tjenestemandens CPR-nr.
Stk. 2.  Er ansøgningen imødekommet helt eller delvis,  

 udbetales lønforskudet af anstalten, således at udgiften straks adviseres til  

 direktoratet for fængselsvæsenets centralbogholderi.
Ansøgeren underrettes  

 om, at indeholdelse af afdrag og renter i lønnen vil ske gennem statens  

 centrale lønanvisning.
§ 3.  Afskediges en tjenestemand uden pension, eller  

 dør han uden at efterlade sig enke, der er berettiget til pension, er  

 restgælden på lønforskud, uanset de fastsatte afdragsvilkår, forfalden til  

 betaling.
Endvidere forfalder lønforskudet, såfremt der meddeles  

 tjenestemanden tjenestefrihed uden løn.
Stk. 2.  Ved afskedigelse af en tjenestemand, som  

 anstaltslederen har udnævnt i henhold til justitsministeriets bekendtgørelse  

 nr. 64 af 6. marts 1972, skal tjenestemanden skriftlig gøres bekendt med, at  

 restgæld på det ydede lønforskud skal indbetales til anstalten senest  

 samtidig med fratrædelsen.
Restgældens størrelse, der vil kunne fås oplyst i  

 centralbogholderiet, angives i forbindelse med den indberetning om  

 afskedigelsen, som anstalten skal indsende til direktoratet for  

 fængselsvæsenet i henhold til § 9, stk. 3, i justitsministeriets cirkulære af  

 22. marts 1972 om udnævnelse og afskedigelse af visse tjenestemænd under  

 fængselsvæsenet.
 Stk. 3.  Ved afskedigelse af andre tjenestemænd end de i  

 stk. 2 nævnte gives oplysning om restgæld på lønforskud som hidtil i  

 forbindelse med anstaltens indstilling til justitsministeriet, direktoratet  

 for fængselsvæsenet.
 Stk. 4.  Undlader en tjenestemand, som anstalten efter  

 stk. 2 har afkrævet restgæld på lønfoskud, at indbetale beløbet, forelægges  

 sagen for fængselsdirektoratet med oplysning om hovedstolens størrelse,  

 restgæld ved fratrædelse samt kopi af anstaltens påkrav til tjenestemanden.
 § 4.  Dør en tjenestemand, til hvem der er ydet  

 lønforskud, som ikke er afviklet, uden at efterlade sig pensionsberettiget  

 enke, underretter anstalten direktoratet for fængselsvæsenet, og kravet på  

 tilbagebetaling af restgælden anmeldes af anstalten i tjenestemandens bo.
 Stk. 2.  Kan fuldstændig dækning af restkravet ikke  

 opnås i boet, forelægges sagen for direktoratet for fængselsvæsenet.
 § 5.  Ansøgninger fra fængselstjenestemænd om ydelse  

 af lønforskud, uanset at de tidsmæssige betingelser herfor ikke er opfyldt,  

 jfr. § 33, stk. 1, 4. og 5. punktum, i loven af 1958, og ansøgninger om hel  

 eller delvis fritagelse for tilbagebetaling af restgæld, jfr. § 33, stk. 2,  

 3. punktum, forelægges for justitsministeriet, direktoratet for  

 fængselsvæsenet.
 § 6.  Cirkulærskrivelsen træder i kraft den 1.  

 december 1972.
 P.M.V.
H.H.Brydensholt /Kjærgaard Fængselsvæsenets anstalter (bortset fra arresthusene).
