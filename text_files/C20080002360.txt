Vejledning om ændring af vejledning om fleksibel efterløn Direktoratet har med bekendtgørelse nr. 354 af 16. maj 2008 om ændring af bekendtgørelse om fleksibel efterløn ændret bekendtgørelse nr. 1621 af 13. december 2006.
 I vejledning nr. 129 af 13. december 2006 om fleksibel efterløn foretages der følgende ændringer:
 1. Teksten under overskriften »Fortrydelsesordningen« affattes således:
»Efter lovens § 75 kan et medlem under visse betingelser fortryde et tidligere fravalg af efterlønsordningen.
Det er en betingelse, at der har været en lang tilknytning til arbejdsmarkedet.
Efterløn efter fortrydelsesordningen er sekundær i forhold til ordinær efterløn.
Det betyder, at man kun kan benytte fortrydelsesordningen, hvis man ikke kan opfylde kravet om betaling af efterlønsbidrag i den ordinære efterlønsordning inden folkepensionsalderen.
For at opnå ret til efterløn efter fortrydelsesordningen skal man tilmelde sig efterlønsordningen senest 15 år før efterlønsalderen i lovens § 74. Medlemmet skal også have indbetalt efterlønsbidrag i mindst 15 år.
Det betyder, at hvis man tilmelder sig fortrydelsesordningen på sin 47-års-dag og ikke tidligere har betalt efterlønsbidrag, skal man betale bidrag uafbrudt i 15 år.
 Der er udarbejdet nærmere regler om tilmelding til fortrydelsesordningen i direktoratets bekendtgørelse om betaling af medlems- og efterlønsbidrag til en a-kasse.
 Overgang til efterløn efter fortrydelsesordningen kan først ske fra 2022. Efterlønsalderen vil på dette tidspunkt være 62 år.
 Overgang til efterløn efter fortrydelsesordningen kan tidligst ske for medlemmer, der er født den 1. juli 1960.
Betingelserne for at opnå ret til efterløn efter § 75, er, at Hvis efterlønsalderen er 62 år, skal man være tilmeldt fortrydelsesordningen, senest når man fylder 47 år.
 Både fuldtids- og deltidsforsikrede medlemmer kan tilmelde sig ordningen.
Medlemmer, der er født i perioden fra 1. juli 1963 til 31. december 1970, kan tidligst tilmelde sig fortrydelsesordningen 2 år efter fravalget af den ordinære efterlønsordning.
Det gælder dog ikke, hvis medlemmet har fået tidligere indbetalte efterlønsbidrag tilbage med den konsekvens, at pågældende ikke vil kunne opfylde anciennitetskravet i lovens § 74 a, stk. 4, ved at melde sig til efterlønsordningen senest den 1. januar 2008. Medlemmer i den nævnte aldersgruppe, der inden fravalget af efterlønsordningen havde ret til bidragsfri perioder, som de ikke har afholdt, kan først begynde at betale efterlønsbidrag efter fortrydelsesordningen, når der efter den 2-årige karensperiodes udløb er forløbet en periode, der svarer til de uafholdte bidragsfri perioder.
Fortrydelsesordningen giver ret til efterløn efter de almindelige regler, bortset fra at efterlønssatsen nedsættes med 2 pct. af den højeste dagpengesats for henholdsvis fuldtids- og deltidsforsikrede for hvert hele års manglende bidragsbetaling.
For perioder under et år sker nedsættelsen i forhold til manglende antal hele måneder.
Den skattefri præmie nedsættes med 4 pct. for henholdsvis fuldtids- og deltidsforsikrede for hvert års manglende bidragsbetaling.
For perioder under et år sker nedsættelsen i forhold til manglende antal hele måneder.« 2. I afsnittet »Til §§ 2-3« underafsnittet »Efterlønsbevisets udstedelse« tilføjes i 2. underafsnit efter »på 3 måneder«: », der tidligst kan løbe fra medlemmets 60-års-dag« 3. I afsnittet »Til §§ 2-3« underafsnittet »Særlige forhold, som ikke hindrer udstedelsen af efterlønsbevis« tilføjes efter 1. underafsnit som nyt underafsnit: »Et medlem, der er omfattet af en konflikt, er ikke udelukket fra at få et efterlønsbevis.« 4. Overskriften »Til § 12« ændres til: »Til § 11, stk. 4«.
 5. I afsnittet »Til § 12«, der bliver ændret til »Til § 11, stk. 4« ændres overskriften »Reduktion i den skattefri præmie« og det efterfølgende 1. underafsnit til:
»Til § 12 Reduktion i den skattefri præmie § 12 retter sig mod de personer, der efter bevistidspunktet ikke er medlem af en dansk a-kasse, jf. lovens § 74 m.
Der skal ske reduktion i den skattefri præmie, hvis et medlem efter bevistidspunktet på grund af beskæftigelse i et andet EØS-land, i Schweiz eller på Færøerne ikke har været medlem af en dansk a-kasse og samtidig ikke har fået udbetalt efterløn. § 12 finder ikke anvendelse, hvis et medlem modtager efterløn i udlandet.« 6. I afsnittet »Til § 13« indsættes i 11. underafsnit som 2. pkt.: »Perioder under et år medregnes forholdsmæssigt med antallet af hele måneder«.
 7. I afsnittet »Til § 13« affattes eksemplet således:
 »Eksempel:
Medlemmet har været omfattet af reglen i lovens § 74 a, stk. 4, om at skulle betale efterlønsbidrag i mindst 25 år.
Medlemmet har været tilmeldt fortrydelsesordningen og betalt efterlønsbidrag i 16 år, 5 måneder og 14 dage.
Medlemmet mangler således at betale efterlønsbidrag i 8 år, 6 måneder og 16 dage.
Da der kun skal regnes med hele år og hele måneder, hvor medlemmet ikke har betalt, skal præmien reduceres med 8,5 x 4 pct. = 34 pct.
 Hvis medlemmet opfylder betingelserne for at få præmie efter satsen for fuldtidsforsikrede, ville en præmieportion i 2008-tal for dette medlem være på 66 pct. af 10.967 kr. = 7.238 kr.«.
 8. I afsnittet »Til §§ 16-17« affattes 5. underafsnit således:
»Et medlem, der overgår under konflikt, bliver fra det tidspunkt omfattet af fradragsreglen i § 40. Der henvises til vejledningsteksten til § 40.« 9. I afsnittet »Til § 19« indsættes i 7. underafsnit efter 1. pkt.: »Perioder under et år medregnes med antallet af hele måneder.« 10. I afsnittet »Til § 19« erstattes første eksempel af følgende:
»Medlemmet har været omfattet af reglen i lovens § 74 a, stk. 4, om at skulle betale efterlønsbidrag i mindst 25 år.
Medlemmet har været tilmeldt fortrydelsesordningen og betalt efterlønsbidrag i 16 år, 5 måneder og 14 dage.
Medlemmet mangler således at betale efterlønsbidrag i 8 år, 6 måneder og 16 dage.
Da der kun skal regnes med hele år og hele måneder, hvor medlemmet ikke har betalt, skal satsen reduceres med 8,5 x 2 pct. = 17 pct.
 Hvis medlemmet opfylder betingelserne for at få efterløn som fuldtidsforsikret, skal efterlønssatsen reduceres med 16 pct. af højeste dagpengesats for fuldtidsforsikrede, hvilket er 119,51 kr. (0,17 x 703 kr.) i 2008-tal.
Hvis medlemmet skal have efterløn med 91 pct.-satsen, ville efterlønssatsen i 2008-tal i dette tilfælde være på 640 ÷ 119,51 kr. = 520 kr. (afrundet).« 11. I afsnittet »Til § 21« underafsnittet »Øvrige pensioner« indsættes efter »Europaparlamentet«: », herunder eftervederlag til tidligere folketingsmedlemmer«.
 12. Overskriften »Lempet fradrag for arbejde op til 30.000 kr. årligt« ændres til: »Lempet fradrag for kontrollabelt arbejde«.
 13. I afsnittet »Til § 37, stk. 5« ændres »stk. 2« til: »stk. 3«.
 14. I afsnittet »Til § 42« i 2. underafsnit udgår 2. pkt.
 15. I afsnittet »Til §§ 55-66« ændres »§ 74 g« til: »§ 74 h«.
