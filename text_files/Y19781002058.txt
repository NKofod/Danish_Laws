Forbrugerombudsmanden har udtalt, at reklameudsagn, der går ud på at  

 give forbrugerne det indtryk, at en forretning har et lavere prisniveau for  

 sit samlede varesortiment eller dele heraf end konkurrende forretninger, i  

 almindelighed må anses for urigtige, vildledende eller urimeligt mangelfulde,  

 medmindre rigtighed heraf kan dokumenteres.
Ombudsmanden har i den  

 forbindelse opstillet retningslinjer for, hvorledes dette krav kan  

 imødekommes.
 Vejledende retningslinier for anvendelse af reklameudsagn, der  

 indeholder sammenligninger med andre erhvervsdrivendes prisniveau.
 Reklameudsagn, der går ud på at give forbrugerne det indtryk, at en  

 forretning har et lavere prisniveau for sit samlede varesortiment eller dele  

 heraf end konkurrende forretninger, må efter Forbrugerombudsmandens  

 opfattelse i almindelighed anses for urigtige, vildledende eller urimeligt  

 mangelfulde og således i strid med markedsføringslovens § 2, stk. 1,  

 medmindre de anvendes i overensstemmelse med følgende retningslinier: 1.
Rigtigheden af udsagnet skal kunne dokumenteres ved en aktuel  

 prisundersøgelse.
Udsagnet må være repræsentativt for undersøgelsens  

 resultat. 2.
 I forbindelsde med udsagnet skal det på iøjenfaldende måde angives,  

hvornår den undersøgelse, som udsagnet er baseret på, er foretaget,  

hvilke forretninger eller hvilke kategorier af forretninger inden for  

 et angivet geografisk afsætningsområde undersøgelsen omfatter, samt  

hvilket vægtningsprincip, der er anvendt.
 Såfremt undersøgelsen ikke omfatter »tilbudsvarer« eller ikke  

 tager højde for rabat- eller dividendeordninger, skal det angives. 3.
 Undersøgelsen skal være udført på fagmæssig forsvarlig måde.
 Særligt fremhæves følgende punkter:
 Såfremt undersøgelsen vedrører visse kategorier af forretninger inden for  

 et geografisk bestemt afsætningsområde, må undersøgelsen omfatte de i  

 henseende til omsætning eller prisbillighed betydeligste forretninger inden  

 for området.
 De enkeltvarer, som omfattes af undersøgelsen, må angives på en vareliste,  

 som fremlægges på opfordring.
 Varerne skal være repræsentative med hensyn til antal, omsætningsandel og  

 prisniveau, bedømt i forhold til det varesortiment, som undersøgelsen  

 vedrører.
De enkeltvarer, der sammenlignes, må være af ensartet kvalitet og være  

 udbudt til salg i mængder, der i det væsentlige er ens.
Forskelle i  

 sidstnævnte henseende er dog ikke til hinder for foretagelse af en  

 prissammenligning, såfremt disse forskelle udtrykkeligt fremhæves i reklamen.
 Der skal ske en vægtning efter almindeligt anvendte principper af priserne  

 på de enkelte varer, der indgår i undersøgelsen.
 Særligt om betegnelsen »lavprisvarehus« eller lignende:
Betegnelsen »lavprisvarehus« eller lignende må kun anvendes,  

 såfremt det på opfordring ved fremlæggelse af en aktuel prisundersøgelse, der  

 opfylder de under punkt 3 nævnte krav, kan dokumenteres, at forretningens  

 prisniveau er væsentligt lavere end det gennemsnitlige prisniveau, inclusive  

 »tilbudsvarer«, i de inden for samme afsætningsområde i henseende  

 til omsætning eller prisbillighed betydeligste, konkurrende forretninger.
Den  

 nævnte dokumentation for prisbillighed behøver dog ikke omfatte prisniveauet  

 i andre forretninger, der anvender betegnelsen »lavprisvarehus«,  

 »storkøbsforretninger«, samt forretninger, hvis prisbillighed beror  

 på særlige begrænsninger i de førte varekategorier.
 (* 1) Offentliggjort i Forbrugerombudsmandens Årsberetning 1979-1980, side  

 177.
