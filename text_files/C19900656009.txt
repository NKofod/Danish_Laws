Almindelige bemærkninger Det meddeles herved, at Finansministeriet og Specialarbejderforbundet den  

 20. december 1989 har indgået medfølgende overenskomst, der afløser  

 overenskomsten af 16. februar 1988 mellem Finansministeriet og  

 Specialarbejderforbundet i Danmark for arbejdere ansat ved Statsskovenes  

 Planteavlsstation.
 Eventuelle tvivlsspørgsmål vedrørende overenskomsten forelægges  

 Finansministeriet.
 Dette cirkulære har virkning fra 1. april 1989. Samtidig ophæves  

 Finansministeriets cirkulære af 24. februar 1988 (LP.nr. 23/88) om  

 overenskomst for arbejdere ansat ved Statsskovenes Planteavlsstation.
Finansministeriet, Administrations- og Personaledepartementet, den 23. juli 1990 P.M.V.
 E.B.
Carsten Holm OVERENSKOMST FOR ARBEJDERE ANSAT VED STATSSKOVENES PLANTEAVLSSTATION Løn § 1.  Til den til enhver tid gældende timeløn ifølge  

 overenskomsten mellem Finansministeriet og Specialarbejderforbundet i Danmark  

 om løn- og arbejdsforhold for skovarbejdere i Statsskovvæsenet (i det  

 efterfølgende kaldet hovedoverenskomsten), § 16, stk. 1, ydes  

 anciennitetstillæg efter nedenstående skala.
I tillæggene er inkluderet  

 søgnehelligdagsbetaling.
Stk. 2.  Til fastansatte med helårsbeskæftigelse og mere  

 end 5 års anciennitet ydes endvidere et tillæg på 1, 28 kr. pr. time.  

 Tillægget forhøjes pr. 1. april 1990 til 1,29 kr. pr. time og pr. 1.  

 september 1990 til 1,32 kr. pr. time.
I tillægget er inkluderet  

 søgnehelligdagsbetaling.
 Stk. 3.  Ungarbejdere aflønnes med nedenstående  

 procentdel af den for voksne arbejdere gældende begyndelsesløn (trin 1):
 § 2.  Ancienniteten optjenes fra tidspunktet for  

 ansættelse ved Statsskovenes Planteavlsstation, idet 1 måneds anciennitet  

 opnås ved beskæftigelse i 164,7 arbejdstimer (pr. 1. september 1990 i 160,3  

 arbejdstimer). Dog kan ved nyansættelse medregnes anciennitet erhvervet  

 andetsteds inden for de sidste 4 år forud for ansættelse for indtil 36  

 måneders dokumenteret, relevant beskæftigelse.
 Stk. 2.  Faglærte gartnere og personer, som har  

 gennemgået EFG-uddannelse inden for gartneri og skovbrug, indplaceres ved  

 ansættelsen på løntrin 3.
 Stk. 3.  Såfremt en arbejder som tidligere har været  

 beskæftiget ved Statsskovenes Planteavlsstation, genansættes inden 2 år efter  

 den tidligere beskæftigelses ophør, medregnes tidligere optjent  

 lønanciennitet som ansat ved planteavlsstationen, for så vidt den tidligere  

 beskæftigelses ophør var begrundet i sygdom, svangerskab og fødsel, adoption  

 eller er forhold, der ikke kan tilregnes den pågældende.
Akkord § 3.  Kogleplukning, frøhøst og lignende, som  

 forudsætter klatring i høje træer, og som sker på skovdistrikterne, kan som  

 hidtil udføres på akkord.
Lærlinge og EFG-elever § 4.  Lærlinge og EFG-elever inden for gartnerifaget  

 ansættes og aflønnes efter de mellem Gartneribrugets Arbejdsgiverforening og  

 Specialarbejderforbundet i Danmark til enhver tid gældende bestemmelser  

 herom.
Øvrige bestemmelser § 5.  I øvrigt er følgende af hovedoverenskomstens  

 bestemmelser gældende: §§ 1-4, § 5 undtagen bestemmelsen vedrørende  

 »elever«, § 6, § 8, §§ 11-15, § 16 for så vidt angår  

 »overarbejde«, §§ 20-21 og § 25.
 Stk. 2.  Der ydes ikke boligtillæg til ansatte på  

 Statsskovenes Planteavlsstation.
 Stk. 3.  Ved eventuel opsigelse af hovedoverenskomsten  

 betragtes nærværende overenskomst som opsagt.
København, den 20. december 1989 Specialarbejderforbundet  

 Finansministeriet i Danmark P.M.V.
 E.B.
