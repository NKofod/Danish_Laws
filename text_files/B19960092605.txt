 I medfør af § 55, stk. 4, § 65, stk. 1 og § 72, stk. 1, i lov nr.
1072 af 20. december 1995 om værdipapirhandel m.v., som ændret ved lov nr. 376 af 22. maj 1996, fastsættes:
 § 1.  Konstateres der i forbindelse med afvikling af  

 en værdipapirhandel i en clearingcentral behov for at udnytte en panteret  

 efter værdipapirhandelslovens § 55, stk. 2, eller 3, jf. stk. 1, i  

 fondsaktiver registreret i en værdipapircentral, skal panteretten gøres  

 gældende af panthaveren inden kl. 15.00 på afviklingsdagen.
 § 2.  Adkomsten til et fondsaktiv kan i henhold til  

 værdipapirhandelslovens § 72, stk. 1, af sælgeren, når denne er et  

 kontoførende institut, gøres betinget af købesummens betaling.  

 Betalingsforbeholdet skal gøres gældende inden kl. 17.30 på afviklingsdagen,  

 jf. dog § 4, stk. 2.
 § 3.  Adgangen til at gøre panteret, jf. § 1, eller  

 betalingsforbehold, jf. § 2, gældende, bortfalder automatisk ved fristens  

 udløb uden ændringsmeddelelse til panthaveren, jf. dog § 4, stk. 2.
 § 4.  Bekendtgørelsen træder i kraft den 28. oktober  

 1996.
 Stk. 2.  Er et fondsaktiv solgt med betalingsforbehold  

 efter værdipapirhandelslovens § 72, og udebliver betalingen, skal køberens  

 kontoførende institut indtil den 1. februar 1997 registrere  

 betalingsforbeholdet som en rettighed på køberens konto på grundlag af  

 salgsaftalen, såfremt sælgeren anmoder herom senest kl. 17.30 på dagen efter  

 afviklingsdagen.
