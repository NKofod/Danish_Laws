Bekendtgørelse  

 om Vævsanvendelsesregisteret I medfør af § 18 b, stk. 2, i lov nr. 482 af 1.  

 juli 1998 om patienters retsstilling, som ændret ved lov nr. 312 af 5. maj  

 2004, fastsættes:
Oprettelse og drift af Vævsanvendelsesregisteret § 1.  

  

 Sundhedsstyrelsen  

 opretter et elektronisk register, benævnt Vævsanvendelsesregisteret.
Formålet  

 med registeret er at registrere de beslutninger, som patienter træffer i  

 henhold til § 18 b, stk. 1, i lov om patienters retsstilling om, at  

 biologisk materiale, som patienten afgiver eller har afgivet i forbindelse  

 med  

 behandling, kun må anvendes til behandling af den pågældende og til formål,  

 der  

 har en umiddelbar tilknytning hertil.
 Stk. 2.  

  

 Registeret  

 placeres i Sundhedsstyrelsen og administreres i overensstemmelse med  

 persondataloven.  

 Sundhedsstyrelsen, der er dataansvarlig, driver og vedligeholder registeret.
Tilmelding til og framelding af  

 Vævsanvendselsesregisteret § 2.  

  

 Tilmelding  

 til registeret sker ved at patienten udfylder og underskriver en  

 tilmeldingsformular, der udarbejdes af Indenrigs- og Sundhedsministeriet.  

 Formularen kan være papirbaseret eller elektronisk baseret.
Stk. 2.  

  

 Framelding  

 af registeret sker ved at patienten udfylder og underskriver en  

 frameldingsformular,  

 der udarbejdes af Indenrigs- og Sundhedsministeriet.
Formularen kan være  

 papirbaseret eller elektronisk baseret.
Videregivelse af oplysninger fra  

 Vævsanvendelsesregisteret § 3.  

  

 En  

 sundhedsperson, der har ansvar for en biobank i sundhedsvæsenet, har adgang  

 til  

 Vævsanvendelsesregisterets oplysninger, når spørgsmålet om anvendelse af det  

 biologiske materiale i den pågældende biobank bliver rejst.
Ved henvendelse  

 til  

 registeret skal Sundhedsstyrelsen udbede sig behørig legitimation fra den  

 pågældende sundhedsperson.
 Stk. 2.  

  

 Ved en  

 biobank forstås i denne bekendtgørelse en struktureret samling af  

 menneskeligt  

 biologisk materiale, der er tilgængeligt efter bestemte kriterier, og hvor  

 oplysninger, der er bundet i det biologiske materiale, kan henføres til  

 enkeltpersoner.
 Stk. 3.  

  

 Den  

 registreredes indsigtsret følger af persondatalovens kapitel 9.
 Stk. 4.  

  

 Vævsanvendelsesregisteret meddeler i anonymiseret form Indenrigs- og  

 Sundhedsministeriet periodevise oplysninger om registerets virksomhed,  

 herunder  

 om omfanget af registreringen.
Ikrafttrædelsesbestemmelse § 4.  

  

 Bekendtgørelsen  

 træder i kraft den 2. oktober 2004.
