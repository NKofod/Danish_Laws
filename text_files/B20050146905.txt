Bekendtgørelse  

 om optagelse som lønmodtager m.fl.,  

  

 selvstændig erhvervsdrivende og nyuddannet i en a-kasse I medfør af § 41, stk. 7 og stk. 8, og § 95  

 i lov om arbejdsløshedsforsikring m.v., jf. lovbekendtgørelse nr. 874 af 11.  

 september 2005, som ændret ved lov nr. 1384 af 21. december 2005, fastsættes  

 efter forhandling med Beskæftigelsesrådet:
Optagelse på baggrund af lønarbejde mv. og selvstændig  

 virksomhed § 1.  

  

 Lønarbejde  

 i Danmark kan danne grundlag for optagelse, hvis lønarbejdet kan medgå til  

 opfyldelse  

 af beskæftigelseskravet.
Der henvises til bekendtgørelse om  

 beskæftigelseskrav  

 og dagpengeperiode.
 Stk. 2.  

  

 Værnepligt,  

 kommunalt hverv som borgmester, rådmand eller udvalgsformand og medlemskab af  

 Folketinget, regeringen eller Europa-Parlamentet kan danne grundlag for  

 optagelse.
 Stk. 3.  

  

 Selvstændig  

 virksomhed kan danne grundlag for optagelse, hvis virksomheden bliver drevet  

 som hovedbeskæftigelse i Danmark.
Stk. 4.  

  

 Beskæftigelse, hvortil der ydes offentligt tilskud, kan danne grundlag for  

 optagelse.
Det gælder ikke, hvis tilskuddet er begrundet i, at personen af  

 fysiske eller psykiske årsager ikke forventes at kunne opnå arbejde på det  

 almindelige arbejdsmarked.
Optagelse på baggrund af uddannelse § 2.  

  

 Personer, der har gennemført en uddannelse af mindst 18 måneders eller 3  

 halvårlige semestres varighed kan blive optaget, hvis a-kassen har modtaget  

 en  

 ansøgning om optagelse senest 2 uger efter, at uddannelsen er gennemført, jf.  

 stk. 3.
 Stk. 2.  

  

 Et  

 deltidsstudium skal have en varighed, der svarer til et fuldtidsstudium på 18  

 måneder, for at danne grundlag for optagelse.
Stk. 3.  

  

 En  

 uddannelse vil blive anset for gennemført, når studieaktiviteten er ophørt,  

 alle karakterer er givet, og eksamen er bestået.
Hvis udstedelsen af et  

 eksamensbevis sker i tilknytning til, at uddannelsen er gennemført, vil  

 eksamensbeviset altid kunne blive betragtet som datoen for uddannelsens  

 gennemførelse.
§ 3.  

  

 En  

 uddannelse kan danne grundlag for optagelse, hvis uddannelsen 1)  

 	  

 berettiger til støtte  

 inden for klippekortet efter lov om Statens Uddannelsesstøtte, og 2)  

 	  

 giver  

 erhvervskompetence inden for en a-kasses faglige område.
 Stk. 2.  

  

 En  

 erhvervsuddannelse efter lov om erhvervsuddannelser, lov om  

 landbrugsuddannelser,  

 lov om social- og sundhedsuddannelser o. lign. giver tilsvarende adgang til  

 optagelse.
 Stk. 3.  

  

 Direktoratet kan godkende, at andre uddannelser giver adgang til optagelse.
 § 4.  

  

 Kan  

 en del af en tidligere gennemført uddannelse meritoverføres til en ny  

 uddannelse,  

 jf. stk. 2, er optagelse betinget af, at den samlede uddannelse under ét  

 udgør mindst 18 måneder eller 3 semestre.
Stk. 2.  

  

 Meritoverførsel  

 kan indgå i optagelsesgrundlaget, hvis 1)  

 	  

 der er tale om  

 meritoverført uddannelse, herunder praktik, der er indgået i en tidligere  

 uddannelse,  

 og 2)  

 	  

 den meritoverførte  

 del af en uddannelse er gennemført inden for de sidste 3 år.
 Stk. 3.  

  

 En  

 uddannelse eller en del af en uddannelse kan kun én gang danne grundlag for  

 optagelse.
Bopæl og ophold § 5.  

  

 Det  

 er en betingelse for optagelse, at ansøgeren har bopæl og ophold i Danmark på  

 optagelsestidspunktet,  

 jf. dog stk. 2, og § 6  

.
 Stk. 2.  

  

 Bopælskravet  

 i stk. 1 gælder ikke for personer, der kan blive optaget i en a-kasse i  

 medfør af reglerne i bekendtgørelse om arbejdsløshedsforsikring ved arbejde  

 m.v. inden for EØS og i det øvrige udland og bekendtgørelse om medlems- og  

 dagpengeret efter arbejde eller ophold på Færøerne.
 Stk. 3.  

  

 For  

 personer, der søger om optagelse på baggrund af en erhvervsmæssig uddannelse,  

 skal kravet om bopæl og ophold være opfyldt umiddelbart før, uddannelsen  

 bliver  

 påbegyndt, og senest 2 uger efter uddannelsens afslutning.
§ 6.  

  

 Personer, der driver selvstændig virksomhed på Færøerne eller i Grønland, kan  

 blive optaget, hvis 1)  

 	  

 pågældende  

 umiddelbart før udrejsen havde bopæl i Danmark, 2)  

 	  

 ansøgningen om  

 optagelse er modtaget i a-kassen senest 12 måneder efter bopælskiftet, og 3)  

 	  

 den selvstændige  

 virksomhed er tilrettelagt med en tidsbegrænsning på maksimalt 6 år.
 Stk. 2.  

  

 A-kassen skal  

 bringe medlemskabet til ophør, hvis driften af den selvstændige virksomhed  

 fortsætter ud over de 6 år.
Optagelsestidspunktet § 7.  

  

 En  

 person kan tidligst blive optaget fra det tidspunkt, hvor a-kassen har  

 modtaget  

 en skriftlig henvendelse om optagelse.
Stk. 2.  

  

 Optagelse  

 kan dog ikke ske før 1)  

 	  

 beskæftigelsens  

 første dag, jf. § 1, stk. 1 og 2, 2)  

 	  

 dagen for  

 virksomhedens påbegyndelse, jf. § 1, stk. 3, eller 3)  

 	  

 den dag, uddannelsen  

 er gennemført, jf. § 2, stk. 3.
 Stk. 3.  

  

 En ansøger  

 kan blive optaget på baggrund af lønarbejde, værnepligt, kommunalt hverv som  

 borgmester, rådmand eller udvalgsformand eller medlemskab af Folketinget,  

 regeringen eller Europaparlamentet, hvis a-kassen har modtaget en skriftlig  

 ansøgning senest 2 uger efter, at arbejdet, værnepligten, hvervet eller  

 medlemskabet er afsluttet  

.
 Stk. 4.  

  

 Direktoratet kan i særlige tilfælde, hvor a-kassen har modtaget den  

 skriftlige  

 ansøgning om optagelse med forsinkelse, tillade, at optagelsen får virkning  

 fra  

 det tidspunkt, hvor a-kassen under normale forhold ville have modtaget  

 ansøgningen.
Stk. 5.  

  

 Direktoratet kan bestemme, at der i en a-kasses vedtægt bliver åbnet mulighed  

 for, at optagelsen kan få virkning fra et tidspunkt, der ligger forud for  

 ansøgningen om optagelse.
Dette kan ske, hvis der for visse faggrupper er  

 særlige vanskeligheder med at søge om optagelse i umiddelbar forbindelse med,  

 at arbejdet bliver påbegyndt.
Dokumentation § 8.  

  

 Ansøgeren skal udfylde en særlig blanket, der er udarbejdet eller godkendt af  

 direktoratet.
Stk. 2.  

  

 Ansøgeren  

 skal ved optagelse på tro og love afgive erklæring om, at pågældende 1)  

 	  

 er påbegyndt lønarbejde,  

 værnepligt, kommunalt hverv som borgmester, rådmand eller udvalgsformand,  

 medlemskab af Folketinget, regeringen eller Europa-Parlamentet, eller  

 selvstændig virksomhed, jf. § 1, eller 2)  

 	  

 har gennemført  

 uddannelse, jf. § 2.
Fagligt område § 9.  

  

 Optagelse skal ske i en tværfaglig a-kasse eller i en fagligt afgrænset  

 a-kasse, hvis faglige område omfatter personens beskæftigelse eller  

 erhvervsuddannelse.
 Stk. 2.  

  

 Administrerende direktører og andre ledere, der ikke er omfattet af  

 funktionærloven,  

 kan også  

 blive  

 optaget med status som lønmodtagere i en a-kasse, der forsikrer  

 selvstændige erhvervsdrivende.
 Ikrafttræden og overgangsbestemmelse mv.
§ 10.  

  

 Bekendtgørelsen  

 træder i kraft den 1. januar 2006.  

1) Stk. 2.  

  

 Samtidig  

 ophæves bekendtgørelse nr. 556 af 3. juli 2002 om optagelse som selvstændig  

 erhvervsdrivende  

 i en a-kasse og bekendtgørelse nr. 560 af 4. juli 2002 om optagelse som  

 lønmodtager  

 eller nyuddannet i en a-kasse.
 § 11.  

  

 Personer, der forud for den 1. september 1990 har været optaget som medlemmer  

 af en a-kasse for selvstændige erhvervsdrivende på grundlag af  

 hovedbeskæftigelse i samleverens virksomhed, men uden formelt medejerskab  

 eller  

 uden ansættelse på sædvanlige løn- og arbejdsvilkår, jf. dog stk. 2, kan  

 bevare deres rettigheder som selvstændige erhvervsdrivende.
 Stk. 2.  

  

 Personer,  

 der er optaget på eller senere overgået til sædvanlige løn- og arbejdsvilkår  

 i  

 samleverens virksomhed, skal skifte status til lønmodtager.
Arbejdsdirektoratet, den 21. december  

 2005 Jesper Hartvig Pedersen /Jørgen Kappel 1)  

 Der udarbejdes en vejledning til bekendtgørelsen.
