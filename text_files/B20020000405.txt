 Bekendtgørelse om revision og  

 tilskudskontrol m.m.  

 ved frie grundskoler m.v.
 I medfør af § 24 i lov om friskoler og private grundskoler  

 m.v., jf. lovbekendtgørelse nr. 529 af 6. juni 2001, § 18 n i lov  

 om gymnasiet m.v., jf. lovbekendtgørelse nr. 754 af 8. august 2000, og  

 § 30 o i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000, fastsættes:
 § 1. Revisionen omfatter:
1)	skolens årsregnskab, jf. bekendtgørelse om regnskab for  

 frie grundskoler m.v., 2)	kontrol med skolens tilskudsgrundlag, jf. bekendtgørelse om  

 tilskud m.v. til friskoler og private grundskoler m.v. og 3)	revisors attestation af indberetninger, hvor  

 Undervisningsministeriet har krævet særskilt  

 revisorerklæring.
 Stk. 2. I tilfælde af revisorskifte skal  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m. og nærmere  

 præciseret i stk. 2 og §§ 3 - 7 og bilag 1.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med forudsætningerne  

 for de givne tilskud, love og andre forskrifter samt med indgåede  

 aftaler og sædvanlig praksis.
Der foretages endvidere en vurdering af,  

 om der er taget skyldige økonomiske hensyn ved forvaltningen af de  

 midler, og ved driften af den skole, der er omfattet af regnskabet.
 § 3. Revisionens omfang afhænger af skolens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 4. Der foretages revision i årets  

 løb samt i forbindelse med årsregnskabet.
Som led i revisionen  

 undersøger revisor de eksisterende forretningsgange, herunder  

 forretningsgangene vedrørende registrering af tilskudsudløsende  

 faktorer, med henblik på at påse, om den interne kontrol er  

 betryggende.
Ud over systemrevision udfører revisor i  

 nødvendigt omfang substansrevision.
Revisionen, herunder kontrollen af  

 tilskudsgrundlaget, udføres som udgangspunkt ved stikprøvevise  

 undersøgelser.
Uanmeldt kasse- og beholdningseftersyn indgår i  

 revisionen og foretages mindst 1 gang om året.
 Stk. 2. Ved den afsluttende revision påses det, at  

 regnskabet er opstillet i overensstemmelse med de regler, der er fastsat  

 herfor i bekendtgørelse om regnskab for frie grundskoler m.v., at det  

 ikke indeholder væsentlige fejl og mangler, og at de dispositioner, der  

 er omfattet af regnskabsaflæggelsen, er i overensstemmelse med  

 forudsætningerne for de givne tilskud, love og andre forskrifter samt  

 med indgåede aftaler, sædvanlig praksis og skolens  

 vedtægter.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved skolens forvaltning.  

 Revisionen udføres med udgangspunkt i regnskabets rapportering om  

 skolens drift og resultater, jf. bekendtgørelse om regnskab for frie  

 grundskoler m.v., samt om sparsommelighed, produktivitet og effektivitet.
§ 5. Skolens ledelse skal give revisor de  

 oplysninger, som må anses af betydning for bedømmelsen af  

 skolens regnskab samt for revisors vurdering af forvaltningen, herunder  

 mål og opnåede resultater.
Skolen skal give revisor adgang til at  

 foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor finder nødvendig for udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning,  

 påhviler det revisor straks skriftligt at give skolens bestyrelse  

 meddelelse derom, samt påse, at bestyrelsen inden 3 uger giver  

 meddelelse herom til ministeriet.
I modsat fald er det revisors pligt at  

 orientere ministeriet.
Revisors skriftlige bemærkninger indsendes  

 sammen med meddelelsen.
Stk. 2. Bliver revisor under sin revision eller på anden  

 måde opmærksom på, at der er risiko for, at skolens  

 virksomhed må indstilles, påhviler det revisor straks skriftligt  

 at give skolens bestyrelse meddelelse derom samt påse, at bestyrelsen  

 inden 3 hverdage orienterer ministeriet om risikoen for, at skolens  

 virksomhed må indstilles.
Hvis bestyrelsen ikke har orienteret  

 ministeriet, er det revisors pligt straks at orientere ministeriet.
Revisors  

 skriftlige bemærkninger indsendes sammen med meddelelsen.
§ 7. Det reviderede regnskab forsynes med en  

 revisionspåtegning efter den for revisor gældende  

 erklæringsbekendtgørelse, og det skal fremgå, at  

 revisionen er foretaget i overensstemmelse med reglerne i  

 bekendtgørelse om revision og tilskudskontrol m.m. ved frie  

 grundskoler m.v.
Forbehold og evt. supplerende oplysninger skal fremgå  

 af påtegningen.
 Stk. 2. Revisor fører en revisionsprotokol.
Stk. 3. I revisionsprotokollen skal der indføres  

 oplysning om, 1)	hvilke revisionsarbejder der er udført og resultatet  

 heraf, 2)	væsentlig usikkerhed, fejl eller mangler vedrørende  

 skolens bogholderi, regnskabsvæsen eller interne kontrol, 3)	redegørelse for den udførte forvaltningsrevision.  

 Specielt oplyses om revisors undersøgelse af samt vurdering og  

 konklusioner vedrørende sparsommelighed, produktivitet og effektivitet  

 samt om dispositioner uden for skolens formål, samt 4)	særlige rapporter eller erklæringer, afgivelse af  

 særlige beretninger, rådgivning og assistance.
Stk. 4. I protokollen til årsregnskabet skal det  

 oplyses, 1)	hvorvidt revisor opfylder lovgivningens habilitetsbestemmelser, 2)	hvorvidt revisor under revisionen har modtaget alle de oplysninger,  

 der er anmodet om, 3)	hvorvidt revisionen har givet anledning til bemærkninger med  

 hensyn til, om tilskuddene er anvendt i overensstemmelse med de givne  

 vilkår, samt 4)	hvorvidt revisionen har givet anledning til bemærkninger med  

 hensyn til, om tilskudsgrundlag er opgjort i overensstemmelse med  

 gældende regler.
 Stk. 5. Revisionsprotokollerne for det pågældende  

 regnskabsår underskrives af alle medlemmer af bestyrelsen.
 § 8. Reglerne i §§ 1 - 7 gælder  

 også for vikarkassen og fordelingsudvalgene for frie grundskoler,  

 Deutscher Schul- und Sprachverein für Nordschleswig og friplads- og  

 vikarkassen for private gymnasier m.v. for de tilskud, de modtager fra  

 statskassen.
Stk. 2. Revisor skal stikprøvevis kontrollere, at  

 udbetalte tilskud m.v. er behørigt dokumenteret, og at udbetalingen er  

 i overensstemmelse med love, administrative forskrifter og vedtægter.  

 Revisor er berettiget til direkte fra skolerne at indhente oplysninger om  

 størrelsen af udbetalte tilskud og oplysninger, der har betydning for  

 bedømmelsen af de udbetalte tilskuds berettigelse.
Revisor kan  

 kræve, at oplysningerne attesteres af skolernes revisorer.
 § 9. Bekendtgørelsen træder i  

 kraft den 19. januar 2002 og har virkning for revision af skolernes  

 årsregnskaber fra og med regnskabsåret 2002 og for kontrol af  

 skolernes oplysninger til brug for fastsættelse af tilskud fra og med  

 finansåret 2003.
 Stk. 2. Bekendtgørelse nr. 559 af 20. juni 1996 om  

 revision m.v. ved friskoler og private grundskoler m.v., private  

 gymnasieskoler m.v. og kursus til højere forberedelseseksamen og om  

 studieforberedende enkeltfagsundervisning for voksne m.v. og  

 bekendtgørelse nr. 804 af 6. september 1996 om ændring af  

 bekendtgørelse om revision m.v. ved friskoler og private grundskoler  

 m.v., private gymnasieskoler m.v. og kursus til højere  

 forberedelseseksamen og om studieforberedende enkeltfagsundervisning for  

 voksne m.v. ophæves, men finder dog anvendelse for revision af  

 årsregnskaber for 2001 og tidligere år og for kontrol af  

 skolernes oplysninger til brug for fastsættelse af tilskud til og med  

 finansåret 2002.
Undervisningsministeriet, den 4. januar  

 2002 P.M.V.Berrit HansenStyrelseschef /Henning Kraiberg Knudsen Bilag 1 Revisors opgaver 1. Indledning 1.1. Som grundlag for revisionens gennemførelse  

 udarbejder revisor en revisionsplan, hvori der redegøres for  

 revisionens indhold og omfang såvel i årets løb som i  

 forbindelse med årsregnskabet.
 1.2. Revisor skal efterprøve skolens  

 forretningsgange, dispositioner, registreringer og regnskabsaflæggelse,  

 herunder:
1.	at bestemmelserne i lov om friskoler og private grundskoler m.v.,  

 lov om gymnasiet m.v., lov om kursus til højere forberedelseseksamen  

 m.v. med tilhørende bekendtgørelser samt skolens  

 vedtægter følges, 2.	at de gældende interne disponerings- og godkendelsesregler  

 følges, 3.	at der er den fornødne personelle adskillelse mellem  

 registrerings- og frigivelsesfunktioner, 4.	at indtægts- og udgiftsposter er behørigt dokumenteret  

 ved bilag, kontrakter m.v. og registreret på de rigtige konti, og 5.	at der er etableret tilstrækkelige kontrolforanstaltninger til  

 sikring af skolens aktiver samt til sikring af en korrekt registrering af  

 alle indtægter.
2. Løn- og ansættelsesvilkår 2.1. Revisionen omfatter kontrol af, at skolens  

 dispositioner sker i overensstemmelse med de love, overenskomster, aftaler  

 m.m., der gælder for skolens personale.
 2.2. Ved skoler omfattet af lov om friskoler og  

 private grundskoler m.v. skal revisor ved gennemgangen af skolens  

 forretningsgange på løn- og ansættelsesområdet samt  

 ved revision af enkeltsager påse, at løn- og  

 ansættelsesvilkår for ledere og lærere (herunder  

 børnehaveklasseledere) følger de af finansministeren aftalte  

 eller fastsatte bestemmelser, jf. organisationsaftalen for ledere,  

 lærere og børnehaveklasseledere ved frie grundskoler og  

 protokollaterne om arbejdstid m.v. for lærere og  

 børnehaveklasseledere samt for ledere ved frie grundskoler,  

 herunder:
1.	at der foreligger ansættelsesbreve i overensstemmelse med  

 gældende regler og aftaler herom, 2.	at ledere og lærere er indplaceret korrekt i henholdsvis  

 intervallønssystemet for ledere og lærerlønsystemet efter  

 gældende regler og aftaler, 3.	at lederes og læreres arbejdstid planlægges og  

 opgøres korrekt efter gældende regler og aftaler herom, 4.	at udbetaling af evt. godtgørelse ved fratrædelse er i  

 overensstemmelse med gældende regler og aftaler, 5.	at der indbetales pensionsbidrag i overensstemmelse med  

 gældende regler og aftaler, og 6.	at skat, bidrag m.v. er beregnet og indberettet korrekt.
 2.3. Ved institutioner omfattet af lov om gymnasiet m.v. og lov om  

 kursus til højere forberedelseseksamen og om studieforberedende  

 enkeltfagsundervisning for voksne m.v. skal revisor ved gennemgangen af  

 skolens forretningsgange på løn- og  

 ansættelsesområdet samt ved revision af enkeltsager påse,  

 at løn- og ansættelsesvilkår for rektor og lærere  

 følger de af finansministeren aftalte eller fastsatte bestemmelser,  

 herunder:
1.	at der foreligger ansættelsesbreve i overensstemmelse med  

 gældende regler og aftaler herom, 2.	at rektor og lærere er indplaceret og aflønnet korrekt  

 i henhold til gældende regler og aftaler, 3.	at opgørelsen af de timer, der indgår i  

 lønberegningen, er i overensstemmelse med gældende regler og  

 aftaler herom, 4.	at udbetaling af evt. godtgørelse ved fratrædelse er i  

 overensstemmelse med gældende regler og aftaler, 5.	at der indbetales pensionsbidrag i overensstemmelse med  

 gældende regler og aftaler, og 6.	at skat, bidrag m.v. er beregnet og indberettet korrekt.
3. Materielle anlægsaktiver 3.1. Revisor kontrollerer, at skolens inventar m.v. er  

 i overensstemmelse med det anlægskartotek, som skolen har udarbejdet  

 efter reglerne i bekendtgørelse om regnskab for frie grundskoler  

 m.v.
4. Fast ejendom 4.1. Revisor skal påse, 1.	at skolen ikke har erhvervet bygninger med henblik på  

 udlejning, og 2.	at skolen registrerer og værdiansætter bygninger m.v. i  

 overensstemmelse med reglerne i bekendtgørelse om regnskab for frie  

 grundskoler m.v.
5. Tilskud 5. 1. Revisor kontrollerer, at skolens oplysninger til  

 brug ved beregningen af tilskud er korrekte.
Revisor attesterer oplysningerne  

 ved skolens indberetning til ministeriet om tilskud.
Det skal af revisors  

 attestation fremgå, at skolens oplysninger er kontrolleret i  

 overensstemmelse med bekendtgørelse om revision og tilskudskontrol  

 m.m. ved frie grundskoler m.v.
5.2. Revisors opgaver i forbindelse med attestation  

 af de frie grundskolers oplysninger til brug for fastsættelse af  

 tilskud er at kontrollere, 1.	at skolens oplysninger om elevtal og aldersfordeling er i  

 overensstemmelse med de fortegnelser, som bopælskommunerne har  

 attesteret, jf. § 37, stk. 3, i lov om friskoler og private grundskoler  

 m.v., 2.	at antal kostelever er korrekt.
Kontrollen kan fx ske ved  

 sammenholdelse af skolens elevfortegnelser, elevbetalingsregnskab m.v., 3.	at antallet og aldersfordelingen af elever, der ikke har et  

 cpr-nummer, er korrekt.
Kontrollen kan fx ske ved sammenholdelse af skolens  

 elevfortegnelser, elevbetalingsregnskab m.v.
Samtidig skal det kontrolleres,  

 at betingelserne i bekendtgørelse om tilskud m.v. til friskoler og  

 private grundskoler m.v. (tilskudsbekendtgørelsen) for at medtage  

 disse elever i tilskudsopgørelsen er opfyldt, 4.	at lærernes fordeling på basisløntrin og  

 skalaløntrin er opgjort i overensstemmelse med reglerne herom i  

 tilskudsbekendtgørelsen, 5.	at skolens samlede elevtal er i overensstemmelse med en  

 elevfortegnelse, der er underskrevet af skolens leder, 6.	at skolens oplysninger til brug for beregning af tilskud til  

 skolefritidsordning er korrekte, og 7.	at forældrenes skriftlige samtykke foreligger til, at en elev  

 går to gange i børnehaveklasse.
5.3. Revisors opgaver i forbindelse med attestation  

 af de private gymnasiers, studenterkursers og hf-kursers oplysninger til brug  

 for fastsættelse af tilskud er at kontrollere, 1.	at skolens/kursets oplysninger om elevtal er i overensstemmelse med  

 de fortegnelser, som amtskommunerne har attesteret, jf. § 18 t, stk. 2, i lov  

 om gymnasiet m.v. og § 30 o, stk. 2, i lov om kursus til højere  

 forberedelseseksamen og om studieforberedende enkeltfagsundervisning af  

 voksne m.v., 2.	at antal kostelever er korrekt.
Kontrollen kan fx ske ved  

 sammenholdelse af skolens/kursets elevfortegnelser, elevbetalingsregnskab  

 m.v., 3.	at antallet af elever, der ikke har et cpr-nummer, er korrekt.  

 Kontrollen kan fx ske ved sammenholdelse af skolens/kursets elevfortegnelser,  

 elevbetalingsregnskab m.v.
4.	at antallet af kostelever under 18 år er korrekt, 5.	at elevernes fordeling på uddannelsesart er korrekt, 6.	at lærernes fordeling på løntrin/lønramme  

 er opgjort i overensstemmelse med reglerne herom i bekendtgørelse om  

 tilskud til private gymnasieskoler, studenterkurser og kurser til  

 højere forberedelseseksamen m.v. og refusion af tilskud for aktiverede  

 deltagere, og 7.	at skolens/kursets samlede elevtal er i overensstemmelse med en  

 elevfortegnelse, der er underskrevet af skolens/kursets rektor.
6. Undervisningsmiljø 6.1. Revisor påser, at skolen har udarbejdet en  

 undervisningsmiljøvurdering, og at den revideres, jf. lov om elevers  

 og studerendes undervisningsmiljø.
7. Sociale klausuler 7.1. Revisor påser, at skolen har en  

 handlingsplan, der beskriver, hvordan skolen vil bidrage til at  

 målsætningen om det rummelige arbejdsmarked nås og i den  

 sammenhæng, hvordan skolen vil beskæftige medarbejdere ansat  

 på særlige vilkår.
