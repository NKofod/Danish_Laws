Efter en konsultation i februar 1994 blev patienten af sin praktiserende  

 læge genhenvist til en fornyet mammografiundersøgelse.  

 Lægen informerede patienten om, at hun skulle henvende sig igen for at  

 få oplyst resultatet af undersøgelsen.  

 Mammografiundersøgelsen blev gennemført i juni 1994, og der  

 blev samtidig udtaget en vævsprøve.
Prøverne viste, at  

 der var en kræftknude i højre bryst.
Det blev fra  

 røntgenafdelingen anbefalet, at knuden blev fjernet, uanset svaret fra  

 en mikroskopiundersøgelse.
Omkring en uge efter undersøgelsen  

 kontaktede patienten sin læge for at få  

 undersøgelsesresultatet.
Hun fik oplyst, at det ikke forelå  

 endnu.
Patienten var i den efterfølgende periode til flere  

 konsultationer hos sin læge uden at få oplyst resultatet af  

 mammografiundersøgelse.
Hu var således hos lægen på  

 et tidspunkt, hvor prøvesvaret fremgik af lægens journal.
Manglende opfølgning på  

 mammografiundersøgelser I maj 1996 kontaktede patienten på ny sin læge  

 på grund af smerter under højre ribbensrand samt i ryggen.
Hun  

 fortalte samtidig, at hun ikke havde fået svar på  

 mammografiundersøgelsen fra 1994. Patienten blev dagen efter  

 informeret om resultatet og behandlingsforslaget.
Lægen anførte  

 til sagen, at klinikken havde et journaliseringssystem, som medførte,  

 at patienter blev kontaktet skriftligt, såfremt der ikke skete  

 henvendelse om undersøgelsesresultater.
Dette skete ikke i det  

 konkrete tilfælde på grund af sygdoms- og sygefravær i  

 klinikken.
Patientklagenævnet fandt, at lægen havde  

 udvist manglende omhu og samvittighedsfuldhed ved at undlade at informere  

 patienten om resultatet af mammografiundersøgelsen inden rimelig tid  

 efter undersøgelsen.
Nævnet lagde vægt på, at  

 patienten gentagne gange var til konsultation hos lægen i tiden efter  

 mammografiundersøgelsen, første gang i august 1994, hvor  

 prøvesvarene fremgik af lægens journal.
Nævnet lagde  

 endvidere vægt på, at det fremgik af røntgenafdelingens  

 beskrivelse af mammografiundersøgelsen, at det blev anbefalet, at der  

 uanset mikroskopisvar skete en henvisning til fjernelse af processen.
