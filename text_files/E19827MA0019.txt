 Revisoren for et fjernvarmeværk beklagede sig over, at et fra en kommune  

 modtaget beløb, svarende til de faktiske entreprenørregninger, excl moms, for  

 etablering af et ledningsnet i 2 kommunale udstykninger, skulle medregnes til  

 den afgiftspligtige værdi/omsætning i den periode, i hvilken beløbet var  

 modtaget fra kommunen.
 Det blev anført, at der alene var tale om et udlæg (lån) fra kommunen til  

 varmeværket; toldvæsenet var imidlertid af den opfattelse, at der var tale om  

 forudbetaling af tilslutningsafgifter, der er afgiftspligtige på  

 betalingstidspunktet efter lovens § 13, stk 3. De nævnte afgifter skal senere  

 betales af de endelige grundkøbere.
Nævnet fandt, at der var en så direkte forbindelse mellem den af kommunen  

 ydede betaling og nedlæggelsen af fjernvarmeledningerne i de kommunen  

 tilhørende byggegrunde, at betalingen måtte anses for et vederlag, hvoraf der  

 skulle svares afgift efter lovens § 7, stk 1, jf § 13, stk 3.
 Se også Mn.397.
