Bekendtgørelse om ændring af bekendtgørelse om Meddelelser fra Søfartsstyrelsen A, teknisk forskrift om arbejdsmiljø i skibe § 1 I bekendtgørelse nr. 1246 af 11. december 2009 om Meddelelser fra Søfartsstyrelsen A, teknisk forskrift om arbejdsmiljø i skibe, som senest ændret ved bekendtgørelse nr. 121 af 20. januar 2021, foretages følgende ændringer:
 1. I kapitel X, afsnit A, regel 1, pkt. 2, ændres »9 dage efter skadens indtræden« til: »14 dage efter første fraværsdag, såfremt ulykken har medført fravær fra tilskadekomnes sædvanlige arbejde ud over tilskadekomstdagen«.
 2. I kapitel X, afsnit A, regel 1, indsættes som pkt. 2.1 og 2.2:
 »2.1 Arbejdsulykker, der ikke har medført fravær, men som antages at kunne begrunde krav på ydelser efter § 11 i arbejdsskadesikringsloven, skal anmeldes af skibsføreren senest 14 dage efter tilskadekomstdagen.
2.2 For skibe hjemmehørende i Grønland skal arbejdsulykker m.v. anmeldes til Søfartsstyrelsen snarest muligt og senest 9 dage efter skadens indtræden, jf.  lov om arbejdsskadesikring i Grønland.« § 2 Bekendtgørelsen træder i kraft den 1. juli 2022.
