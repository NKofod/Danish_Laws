 I lov om valg til folketinget, jfr. lovbekendtgørelse nr. 366 af 10.  

 august 1970, og lov om kommunale valg, jfr. lovbekendtgørelse nr. 388 af 25.  

 juni 1973, er der tillagt vælgere, der er indlagt på offentlige eller private  

 sygehuse eller andre offentlige helbredelses- eller plejeinstitutioner, ret  

 til at afgive stemme på sygehuset eller institutionen.
 Afstemningen skal ske efter regler, der fastsættes af indenrigsministeren,  

 idet det dog i valglovene er fastsat, AT stemmeafgivningen skal ske ved  

 indsendelse af stemmeseddel, AT stemmeafgivningen kan finde sted de sidste 3  

 uger før valgdagen, dog senest næstsidste søgnedag før valgdagen, og AT  

 stemmeafgivningen skal ske over for vedkommende sygehusinspektør (forstander,  

 bestyrer eller leder).
I det følgende fastsættes nærmere regler for stemmeafgivningen på  

 sygehusene og de offentlige helbredelses- og plejeinstitutioner.
Reglerne  

 gælder ikke for stemmeafgivning på de private alderdomshjem og plejehjem, med  

 hvilke en kommunalbestyrelse i henhold til omsorgsloven har indgået aftale  

 eller overenskomst om indlæggelse, idet afstemningen på disse hjem skal ske  

 ved det stedlige folkeregisters foranstaltning.
På andre private syge- og  

 plejehjem, herunder private fødeklinikker, er der ikke adgang til  

 stemmeafgivning.
Stemmeafgivningen kan finde sted på samtlige landets sygehuse, hvad enten  

 disse er statslige, kommunale eller private og på sådanne helbredelses- og  

 plejeinstitutioner, der drives af en offentlig myndighed, f.eks.  

 særforsorgsinstitutioner, kommunale syge- og plejehjem samt syge- og  

 plejeafdelinger på kommunale alderdoms- og forsorgshjem.
En privat  

 institution anses i denne forbindelse som offentlig, såfremt den er  

 statsanerkendt i henhold til lovgivningens regler om særforsorg (lov om  

 offentlig forsorg § 70).
 Den administrerende leder af vedkommende sygehus eller plejeinstitution er  

 - uanset stillingsbetegnelse - ansvarlig for, at afstemningen foregår i  

 overensstemmelse med de herom fastsatte regler.
 1. DE STEMMEBERETTIGEDE.
Adgang til at afgive stemme har kun patienterne; det på sygehuset eller  

 institutionen ansatte personale kan ikke afgive stemme på sygehuset eller  

 institutionen.
Det er endvidere en betingelse for at afgive stemme, at de  

 pågældende ikke eller kun med uforholdsmæssig vanskelighed vil kunne indfinde  

 sig på det almindelige afstemningssted inden for de for afstemningen  

 fastsatte tidsfrister.
De fleste patienter, som opholder sig på sygehuse og på kommunale syge- og  

 plejehjem, må forudses at være ude af stand til - eller i hvert fald at have  

 store vanskeligheder med - at indfinde sig på et almindeligt afstemningssted,  

 hvorfor de vil være berettigede til at afgive stemme på sygehuset eller  

 hjemmet.
På alderdomshjemmene og særforsorgsinstitutionerne vil derimod mange  

 være i stand til at møde op på et afstemningssted, og disse personer kan  

 derfor ikke afgive stemme på alderdomshjemmene eller  

 særforsorgsinstitutionerne; retten til at afgive stemme her tilkommer således  

 kun de personer, der er indlagt på en egentlig sygeafdeling, eller som uden  

 at være indlagt på en sådan er sengeliggende eller af anden grund ude af  

 stand til at møde op på et afstemningssted.
 Personer, som i anledning af en i henhold til straffelovens § 70 afsagt  

 dom opholder sig i en statshospitals- eller særforsorgsinstitution, kan under  

 alle omstændigheder afgive stemme på institutionen.
 2. STEMMELOKALERNE.
Stemmeafgivningen skal ske over for en stemmemodtager, der skal være  

 institutionens administrerende leder eller en af denne dertil udpeget, ved  

 sygehuset eller institutionen ansat person i en overordnet administrativ  

 stilling (fuldmægtig eller lignende), og der må derfor enten i eller i  

 forbindelse med stemmemodtagerens kontor eller på patientkontoret indrettes  

 et rum, hvori stemmeafgivningen kan finde sted i kontorets daglige  

 ekspeditionstid.
Stemmeafgivning skal kunne ske i de sidste 3 uger før  

 valgdagen, dog senest næstsidste søgnedag før valgdagen.
Uanset  

 lørdagslukning skal der - i hvert fald den sidste lørdag i 3 ugers fristen -  

 holdes åbent for stemmeafgivning i nogle timer.
Det vil dog være lettere for patienterne at afgive stemme, såfremt der  

 herudover på visse af afdelingerne indrettes stemmelokaler, således at  

 afstemningen kan finde sted inden for hver afdeling, f.eks. på afdelingens  

 opholdsstue eller lignende; i så fald vil der om fornødent kunne udpeges  

 flere stemmemodtagere.
Det er tilstrækkeligt, at der i sådanne stemmelokaler  

 er adgang til stemmeafgivning en enkelt dag, f.eks. i et par timer en af de  

 sidste dage inden for fristen for afgivelse af stemme.
På stemmemodtagerens kontor eller på de på de enkelte afdelinger  

 indrettede stemmelokaler kan alle oppegående patienter, der ønsker det,  

 afgive stemme, ligesom også en del af de sengeliggende vil kunne afgive  

 stemme her.
Stemmeafgivningen på sygestuerne bør kun finde sted for  

 patienter, der ikke kan afgive stemme andre steder.
 3. AFSTEMNINGSMÅDEN.
Stemmeafgivning sker ved indsendelse af stemmeseddel til  

 kommunalbestyrelsen i den kommune, hvor den syge vælger er optaget på  

 valglisten.
Ved stemmeafgivningen skal anvendes det af indenrigsministeriet  

 fremstillede stemmemateriale, jfr. nedenfor under de enkelte valg.
Stemmematerialet kan rekvireres hos folkeregistrene, men det vil sikkert  

 være hensigtsmæssigt, om de større sygehuse m.v. selv rekvirerer det fornødne  

 materiale ved henvendelse til Barfod & I.
Chr.
Petersen A/S,  

 Fabriksparken 56, 2600 Glostrup, telefon (01) 45 15 16.
Til de personer, der møder frem for at afgive stemme, udleverer  

 stemmemodtageren en stemmeseddel med tilhørende konvolut, følgebrev og omslag  

 - ved kommunale valg to stemmesedler med tilhørende konvolutter samt fælles  

 følgebrev og omslag.
Forinden udleveringen skal stemmemodtageren sikre sig,  

 at den fremmødte er patient på institutionen; stemmemodtageren skal derimod  

 ikke undersøge, om den pågældende i øvrigt er stemmeberettiget, idet  

 kontrollen af, at de brevstemmende er opført på valglisten, foretages  

 efterfølgende ved valgstyrernes foranstaltning, ligesom kontrollen af, at en  

 person ikke har stemt flere gange, sker efterfølgende.
Straks efter modtagelsen af stemmematerialet skal afstemningen foretages,  

 og stemmemodtageren bør påse, at stemmematerialet ikke fjernes af den  

 stemmende.
I stemmemodtagerens kontor eller i stemmelokalet skal der være  

 mulighed for, at de pågældende vælgere kan få adgang til at afgive deres  

 stemme uset af andre.
Det vil næppe være nødvendigt - i hvert fald ikke på de  

 mindre institutioner - at indrette egentlige stemmerum som på almindelige  

 afstemningssteder; det er tilstrækkeligt, at vælgerne kan få adgang til en  

 enligtstående pult eller lignende, hvor de ugeneret kan foretage  

 afstemningen.
Er vælgeren blind eller svagsynet, eller er han af anden årsag  

 ikke i stand til at foretage afstemningen selv, må der på begæring ydes ham  

 fornøden bistand ved stemmeafgivningen.
Patienter, som ikke kan indfinde sig i det lokale, hvor afstemningen  

 finder sted, har på begæring ret til at afgive stemme på sygestuen.
Med  

 hensyn til fremgangsmåden ved stemmeafgivning her gælder de samme regler som  

 ved stemmeafgivning i øvrigt på et sygehus, idet stemmemodtageren dog her  

 skal være ledsaget af en dertil udpeget person, således at den fornødne  

 bistand ved stemmeafgivningen kan ydes.
Såfremt der på sygestuen opholder sig  

 andre patienter end den stemmende, må der under afstemningen træffes sådanne  

 foranstaltninger, at ingen har mulighed for at se, hvorledes der er stemt.
 Afstemningen foretages iøvrigt på følgende måde:
A.
FOLKETINGSVALG.
 Stemmematerialet består af en hvid stemmeseddel indlagt i en blå konvolut,  

 et følgebrev samt et omslag (en stor gul konvolut).
 På stemmesedlen anfører vælgeren enten navnet på en af de opstillede  

 kandidater i den amts- eller storkreds, hvor vælgeren er opført på  

 valglisten, eventuelt med tilføjelse af partibetegnelsen, eller navnet på  

 eller bogstavbestegnelsen for et af de partier, der har kandidater på valg i  

 kredsen.
Når stemmesedlen er udfyldt, indlægger vælgeren sedlen i den dertil  

 hørende blå konvolut, som han tilklæber.
Derefter udfylder han følgebrevet og  

 underskriver dette i overværelse af stemmemodtageren, som derpå skal  

 underskrive den på følgebrevet optagne attest.
Foruden stemmemodtagerens  

 underskrift skal attesten forsynes med institutionens stempel.
Når attesten er underskrevet, nedlægger vælgeren konvolutten med  

 stemmesedlen og følgebrevet i omslaget (den store gule konvolut), som han -  

 om fornødent med bistand fra stemmemodtageren - tilklæber og adresserer til  

 kommunalbestyrelsen i den kommune, hvor han er opført på valglisten.
Vælgeren  

 udfylder dernæst den på bagsiden af omslaget anbragte rubrik med tydelig  

 angivelse af sit navn og sin nøjagtige bopæl i den nævnte kommune.  

 Stemmemodtageren bør påse, at den nævnte rubrik er udfyldt.
Endelig udfylder  

 vælgeren den på forsiden af omslaget anbragte rubrik, idet der her skal  

 angives, at stemmesedlen vedrører folketingsvalg.
Omslaget skal derefter  

 afleveres til stemmemodtageren, der foranlediger, at dette uden unødigt  

 ophold fremsendes til vedkommende kommunalbestyrelse.
Vælgeren må selv betale  

 portoen, medmindre frankeringen sker ved institutionens foranstaltning.
Fremsendelse af brevstemmematerialet til kommunalbestyrelsen bør ske  

 snarest muligt efter afstemningens foretagelse.
For at forsendelse af  

 brevstemmemateriale kan udskilles fra anden post til kommunalbestyrelsen,  

 skal fremsendelsen ske i de originale omslag, der ikke må nedlægges i andre  

 kuverter.
B.
KOMMUNALE VALG.
 Stemmematerialet består af en hvid stemmeseddel indlagt i en blå konvolut  

 (kommunalbestyrelsesvalget) og en gul stemmeseddel indlagt i en gul konvolut  

 (amtsrådsvalget), et fælles følgebrev samt et omslag (en stor blå konvolut).
 Vælgere, der er bosat i Københavns eller Frederiksberg kommune, skal alene  

 afgive stemme til kommunalbestyrelsesvalget, og skal således ikke have  

 udleveret stemmeseddel til amtsrådsvalget, hvorfor den gule konvolut med  

 tilhørende stemmeseddel må udtages af brevstemmematerialet, inden dette  

 overgives til vælgeren.
 På de respektive stemmesedler anfører vælgeren enten listebetegnelsen  

 eller bogstavbetegnelsen for den kandidatliste (parti), som han vil stemme  

 på, eller navnet på en af listens kandidater, eventuelt med tilføjelse af  

 listebetegnelsen eller bogstavbetegnelsen.
Når stemmesedlerne er udfyldt, indlægger vælgeren dem i de dertil hørende  

 konvolutter, som han tilklæber.
Derefter udfylder han følgebrevet og  

 underskriver dette i overværelse af stemmemodtageren, som derpå skal  

 underskrive den på følgebrevet optagne attest.
 Med hensyn til den videre fremgangsmåde for afstemningen henvises til det  

 ovenfor under A (folketingsvalg) anførte.
C.
FOLKEAFSTEMNING.
 Stemmematerialet består af en hvid stemmeseddel indlagt i en rød  

 (eventuelt orange) eller grøn konvolut, et følgebrev samt et omslag (en stor  

 gul konvolut). I modsætning til ved folketingsvalg og kommunale valg er  

 stemmesedlen påtrykt ordene »Ja« og »Nej« over hinanden,  

 adskilt ved en trykt vandret streg.
 Afstemningen sker ved, at den pågældende vælger på stemmesedlen sætter  

 kryds ud for ordet »Ja«, såfremt han stemmer for det lovforslag  

 eller den lov, der er genstand for folkeafstemning, eller sætter kryds ud for  

 ordet »Nej«, såfremt han stemmer imod lovforslaget eller loven.
 I øvrigt henvises til det under A (folketingsvalg) anførte.
------------ Det påhviler den administrerende leder af vedkommende sygehus eller  

 helbredelses- og plejeinstitution at foranledige, at enhver patient, som  

 inden for fristen for afgivelse af brevstemme er eller bliver indlagt på  

 institutionen, bliver gjort bekendt med adgangen til at stemme.
Dette gælder  

 ligeledes patienter, der måtte blive udskrevet før valgdagen, men som  

 desuagtet ikke kan påregnes at være i stand til personligt at møde op og  

 afgive stemme på valgdagen.
Det vil efter omstændighederne være hensigtsmæssigt, at der udleveres en  

 kort skriftlig orientering herom til patienterne.
Der bør heri redegøres for,  

 hvem der kan stemme, hvor og hvornår det kan ske, samt hvorledes afstemningen  

 foretages, herunder at vælgeren ikke skal være i besiddelse af valgkort.  

 Patienternes opmærksomhed bedes henledt på, at der på grund af valglovens  

 sene frister for anmeldelse af partier og kandidatlister normalt ikke kan  

 gives dem nogen oplysning om de i valget deltagende partier eller opstillede  

 kandidater.
 I øvrigt bør der af stemmemodtageren gives vælgerne den fornødne mundtlige  

 vejledning om fremgangsmden ved stemmeafgivningen.
 Det må på sygehusene og de øvrige helbredelses- og plejeinstitutioner  

 påses, at der ikke i anledning af afstemningen finder nogen art af politisk  

 agitation sted, der kan forstyrre den ro og orden, som er nødvendig af hensyn  

 til patienterne.
 Såfremt nogen, der har afgivet stemme efter de ovenfor nævnte regler, dør  

 inden valgets afslutning, skal vedkommende kommunalbestyrelse straks  

 underrettes herom.
 Indenrigsministeriets cirkulære nr. 273 af 5. november 1970 om  

 stemmeafgivning ved folketingsvalg og folkeafstemning på offentlige og  

 private sygehuse samt andre offentlige helbredelses- og plejeinstitutioner  

 ophæves.
 INDENRIGSMINISTERIET, DEN 7. JANUAR  

 1974.
Jac.
Sørensen.
/Vilh.
Brockmeyer.
