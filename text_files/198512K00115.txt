Nr LSF 115 Forslag til Lov om ændring af lov om arbejdsformidling og  

 arbejdsløshedsforsikring m.v. (Ændringer som følge af indførelse af  

 delpension) Fremsat af Arbejdsministeren § 1 I lov om arbejdsformidling og arbejdsløshedsforsikring m.v., jfr.
lovbekendtgørelse nr. 407 af 3. september 1985, som senest ændret ved lov nr. 197 af 9. april 1986, foretages følgende ændringer:
 1. I § 43 indsættes som stk. 5:
»Stk. 5. Medlemmer, der modtager delpension efter lov om delpension, bevarer medlemskab af kassen, selv om de ikke har deres væsentligste livsophold ved erhvervsarbejde.«.
2. I § 68, stk. 1, indsættes efter »deltidsarbejde,»:  

 »eller som overgår til delpension efter lov om delpension,».
 3. I § 75 b indsættes efter stk. 3 som nyt stykke:
»Stk. 4. Medlemmer, der ønsker at overgå til efterløn som fuldtidsforsikrede, jfr. § 75 d, stk. 2, fra delpension efter lov om delpension, skal anmode herom inden delpensionens bortfald.
Nærmere regler om overgangen fastsættes af direktøren for arbejdsløshedsforsikringen.«.
 Stk. 4-6 bliver herefter stk. 5-7.
 4. I § 75 d, stk. 1, ændres »stk. 4« til: »stk. 5«.
 5. I § 75 d indsættes efter stk. 1 som nyt stykke:
»Stk. 2. Medlemmer, der overgår til efterløn fra delpension efter lov om delpension, har ret til efterløn som fuldtidsforsikrede, hvis de ved overgang til delpension opfylder betingelserne i stk. 1.«.
 Stk. 2-4 bliver herefter stk. 3-5.
 6. I § 75 d, stk. 2, der bliver stk. 3, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
 7. I § 75 d, stk. 3, der bliver stk. 4, ændres »stk. 2« til:  

 »stk.
 3«.
 8. I § 75 e, stk. 2, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
 9. I § 75 g indsættes som stk. 2:
»Stk. 2. Direktøren for arbejdsløshedsforsikringen kan fastsætte nærmere regler om retten til efterløn efter bortfald af delpension efter lov om delpension.«.
§ 2 Loven træder i kraft den 1. januar 1987.
Oprindeligt fremsat lovforslag Blad nr 368 § 1 I lov om arbejdsformidling og arbejdsløshedsforsikring m.v., jfr.
lovbekendtgørelse nr. 407 af 3. september 1985, som ændret ved lov nr. af foretages følgende ændringer:
 1. I § 43 indsættes som stk. 5:
»Stk. 5. Medlemmer, der modtager delpension efter lov om delpension, bevarer medlemskab af kassen, selv om de ikke har deres væsentligste livsophold ved erhvervsarbejde.«.
2. I § 68, stk. 1, indsættes efter »deltidsarbejde,»:  

 »eller som overgår til delpension efter lov om delpension,».
 3. I § 75 b indsættes efter stk. 3 som nyt stykke:
»Stk. 4. Medlemmer, der ønsker at overgå til efterløn som fuldtidsforsikrede, jfr. § 75 d, stk. 2, fra delpension efter lov om delpension, skal anmode herom inden delpensionens bortfald.
Nærmere regler om overgangen fatsættes af direktøren for arbejdsløshedsforsikringen.«.
 Stk. 4-6 bliver herefter stk. 5-7.
 4. I § 75 d, stk. 1, ændres »stk. 4« til: »stk. 5«.
 5. I § 75 d indsættes efter stk. 1 som nyt stykke:
»Stk. 2. Medlemmer, der overgår til efterløn fra delpension efter lov om delpension, har ret til efterløn som fuldtidsforsikrede, hvis de ved overgang til delpension opfylder betingelserne i stk. 1.«.
 Stk. 2-4 bliver herefter stk. 3-5.
 6. I § 75 d, stk. 2, der bliver stk. 3, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
 7. I § 75 d, stk. 3, der bliver stk. 4, ændres »stk. 2« til:  

 »stk.
 3«.
 8. I § 75 e, stk. 2, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
 9. I § 75 g indsættes som stk. 2:
»Direktøren for arbejdsløshedsforsikringen kan fastsætte nærmere regler om retten til efterløn efter bortfald af delpension efter lov om delpension.«.
§ 2 Loven træder i kraft den 1. januar 1987.
BEMÆRKNINGER TIL LOVFORSLAGET Almindelige bemærkninger Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF. sp.
3233, 3605 og 4473; tillæg A, sp. 2369; tillæg B, sp. 673; tillæg C, sp. 321) er senest bekendtgjort ved lovbekendtgørelse nr. 407 af 3. september 1985.
Der er fremsat forslag til lov om ændring af lov om arbejdsformidling og arbejdsløshedsforsikring m.v. (Forhøjelse af bidrag m.v.).
 Forslaget har ingen indflydelse på nærværende forslag.
Lovforslaget indeholder justeringer af reglerne om arbejdsløshedsdagpenge og efterløn som følge af reglerne om delpension, jfr. det forslag til lov om delpension, der er fremsat den 9. oktober 1985.
Reglerne om efterløn og forslaget om delpension henvender sig til samme aldersgruppe, de 60-67-årige.
Efterlønsordningen forudsætter fuld tilbagetrækning fra arbejdsmarkedet, idet det ikke er tilladt at have erhvervsarbejde i mere end 200 timer i et kalenderår.
Forslaget om delpension giver derimod mulighed for deltidsarbejde i op til 30 timer om ugen sammen med delpension.
Efterlønsreglerne henvender sig til medlemmer af arbejdsløshedskasser, mens delpensionen foreslås tilbudt alle, der har en vis tilknytning til arbejdsmarkedet.
Arbejdsministeriet finder det væsentligt, at de to regelsæt harmonerer og gøres letforståelige for den enkelte borger, som dels skal træffe et valg om hvilken ordning, han eller hun ønsker, dels eventuelt på et senere tidspunkt søger fra den ene ordning til den anden.
Forslaget om delpension vil på en række punkter nødvendiggøre ændringer i reglerne om arbejdsløshedsdagpenge og efterløn.
Delpensionister vil ikke blive omfattet af de særlige regler i § 64 i lov om arbejdsformidling og arbejdsløshedsforsikring m.v. for medlemmer, der får social pension.
De foreslåede ændringer skal blandt andet sikre, at medlemmer, der går på delpension, senere kan vælge at gå på efterløn på samme niveau, som hvis de straks havde valgt at gå på efterløn.
Der ændres ikke ved reglen om, at medlemmer, der er udtrådt af efterlønsordningen, ikke påny kan overgå til efterløn.
Økonomiske og administrative konsekvenser Forslaget skønnes ikke at medføre merudgifter for det offentlige.
Forslaget vil medføre administrative omlægninger for direktoratet for arbejdsløshedsforsikringen og arbejdsløshedskasserne.
Bemærkninger til lovforslagets enkelte bestemmelser Til § 1 Til nr. 1 Efter § 43, stk. 1, 1. pkt., skal medlemmer,som ikke har deres væsentligste livsophold ved erhvervsarbejde, udtræde af kassen.
Med forslaget sikres det, at medlemmer, hvis delpension er større end lønindtægten, kan bevare medlemskab af arbejdsløshedskassen.
Bestemmelsen svarer indholdsmæssigt til bestemmelsen i § 43, stk. 4, for efterlønsmodtagere.
Til nr. 2 Det foreslås, at medlemmer, der overgår til delpension, overflyttes til deltidsforsikring, da de kun står til rådighed for et deltidsjob.
Herefter skal de kun betale kontingent som deltidsforsikrede.
Den gældende deltidsforsikringsordning bygger på en forudsætning om, at der inden for faget skal være overenskomstmæssig adgang til deltidsarbejde.
En del arbejdsløshedskasser har efter deres vedtægt ikke mulighed for at optage deltidsarbejdende medlemmer.
Ændring af vedtægterne forudsætter, at den enkelte arbejdsløshedskasse ønsker ændringen, og at arbejdsministeren godkender ændringen.
Til nr. 3 En delpensionsmodtager kan vælge at gå på efterløn i forbindelse med ophør af deltidsarbejde.
Men overgang til efterløn kan f.eks. også vælges, hvis delpensionen bortfalder, fordi modtageren har været fraværende på grund af sygdom eller har været uden beskæftigelse i en sammenhængende periode på 13 uger, jfr. forslag til lov om delpension, § 10, stk. 1. I begge tilfælde er det en forudsætning, at lovens betingelser for overgang til efterløn er opfyldt, herunder at medlemmet er til rådighed for arbejdsmarkedet.
Der ændres ikke ved bestemmelsen om, at medlemmer, der er udtrådt af efterlønsordningen, ikke på ny kan overgå til efterløn.
Til nr. 4 og 7 Forslagene er tekniske konsekvenser af nr. 5.
Til nr. 5 Forslaget sikrer, at medlemmer, der er blevet deltidsforsikrede ved overgangen til delpension, ved en senere overgang til efterløn bliver berettigede til efterløn med fuldtidsforsikrede, hvis de var berettigede hertil ved overgangen til delpension.
Udgangspunktet for beregningen af efterløn efter en periode med delpension må blive indtægten ved deltidsarbejdet plus den arbejdstidsnedsættelse, som delpensionen blev beregnet efter.
Nærmere regler om fremgangsmåden ved beregningen af efterlønnen vil blive fastsat af direktøren for arbejdsløshedsforsikringen i medfør af § 75 d, stk. 1.
Til nr. 6 og 8 Ved opgørelsen af de perioder, hvor efterlønnen udgør henholdsvis højeste dagpenge efter § 47, 80 pct. heraf og 70 pct. heraf, foreslås det at medregne eventuelle perioder, hvor medlemmet har modtaget delpension.
Dette svarer til, hvad der er foreslået om efterlønsperioder ved beregning af delpension, jfr. § 4, stk. 3, i forslaget til lov om delpension.
Til nr. 9 For at sikre, at der kan ske nødvendige justeringer, f.eks. som følge af behov for tilpasninger mellem de to regelsæt, foreslås det, at direktøren for arbejdsløshedsforsikringen bemyndiges til at fastsætte nærmere regler om retten til efterløn efter bortfald af delpension efter lov om delpension.
Til § 2 Ikrafttrædelsesdatoen foreslås til 1. januar 1987, idet delpension første gang kan komme til udbetaling med virkning fra denne dato.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 43 indsættes som stk. 5:
»Stk. 5. Medlemmer, der modtager delpension efter lov om delpension, bevarer medlemskab af kassen, selv om de ikke har deres væsentligste livsophold ved erhvervsarbejde.«.
--/ § 43. Medlemmer, som ikke har deres væsentligste livsophold ved  

 erhvervsarbejde, eller som ikke kan anses for arbejdssøgende til regelmæssigt  

 erhvervsarbejde, skal udtræde af kassen.
Medlemmer, der er holdt op med  

 arbejde for at gennemgå en uddannelse, eller som af anden grund midlertidigt  

 ikke er arbejdssøgende, kan dog bevare medlemskab af kassen.
 Stk. 2. Medlemmer, som må anses for uegnet til regelmæssigt arbejde eller  

 til samarbejde med arbejdsledere eller arbejdskammerater, skal udtræde af  

 kassen.
 Stk. 3. Om tab af medlemsret på grund af restance med medlemsbidrag eller  

 som følge af forseelser mod kassen gælder reglerne i §§ 78, 86 og 87.
 Stk. 4. Efterlønsmodtagere bevarer medlemskab af kassen uanset  

 bestemmelserne i stk. 1 og 2.
/-- 2. I § 68, stk. 1, indsættes efter »deltidsarbejde,»:  

 »eller som overgår til delpension efter lov om delpension,».
--/ § 68. Et medlem, som til kassen anmelder at have deltidsarbejde, betragtes  

 som deltidsforsikret.
 Stk. 2. Reglen i stk. 1 finder tilsvarende anvendelse på en person, som  

 ved begæring om optagelse som medlem anmelder at have haft deltidsarbejde i  

 de sidste 5 uger eller at ville få sådant arbejde efter optagelsen.
Stk. 3. Et medlem, som straks ved anmeldelse om ledighed, jfr. § 57, stk.  

 4, 1. pkt., fremsætter begæring herom, betragtes som deltidsforsikret,  

 såfremt medlemmet nu har særlige, vægtige grunde til at påtage sig  

 deltidsarbejde.
Såfremt der under ledighed sker ændringer, således at et  

 fuldtidsforsikret medlem nu har særlige, vægtige grunde til alene at påtage  

 sig deltidsarbejde, kan overgang til deltidsforsikring finde sted.
Stk. 4. Et deltidsforsikret medlem, som i 5 uger har haft arbejde i større  

 omfang end deltidsarbejde, skal anmelde dette til kassen.
Medlemmet betragtes  

 herefter ikke som deltidsforsikret fra tidspunktet for arbejdets begyndelse.
 Stk. 5. Efter forhandling med landsarbejdsnævnet fastsætter direktøren for  

 arbejdsløshedsforsikringen regler om formen for den anmeldelse, som er omtalt  

 i stk. 1, 2 og 4, og om den dokumentation, der skal ledsage anmeldelsen.
 Stk. 6. Et deltidsforsikret medlem, som undlader at foretage den  

 anmeldelse, som er foreskrevet i stk. 4, udelukkes fra ret til dagpenge efter  

 regler, som fastsættes af direktøren for arbejdsløshedsforsikringen.
/-- 3. I § 75 b indsættes efter stk. 3 som nyt stykke:
»Stk. 4. Medlemmer, der ønsker at overgå til efterløn som fuldtidsforsikrede, jfr. § 75 d, stk. 2, fra delpension efter lov om delpension, skal anmode herom inden delpensionens bortfald.
Nærmere regler om overgangen fatsættes af direktøren for arbejdsløshedsforsikringen.«.
 Stk. 4-6 bliver herefter stk. 5-7.
--/ § 75 b.
Ret til efterløn har medlemmer af anerkendte arbejdsløshedskasser,  

 1. som er fyldt 60 år, 2. som inden for de sidste 15 år sammenlagt har været  

 medlem i mindst 10 år, jfr. dog stk. 2, 3. som ved overgang til efterløn  

 opfylder betingelserne for ret til dagpenge, og 4. som har bopæl her i riget,  

 bortset fra Færøerne og Grønland.
Stk. 2. Medlemmer, der inden den 6. maj 1980 er fyldt 50 år, kan tillige  

 opfylde kravet om medlemskab, jfr. stk. 1, nr. 2, ved medlemskab fra den 6.  

 maj 1980 til overgangen til efterløn.
Medlemsperioden skal dog mindst udgøre  

 5 år inden for de sidste 10 år.
 Stk. 3. Direktøren for arbejdsløshedsforsikringen kan undtagelsesvis  

 bestemme, at der ved afgørelsen af, om kravet om medlemskab efter stk. 2, 1.  

 pkt., er opfyldt, ses bort fra afbrydelser i medlemskabet.
 Stk. 4. Retten til efterløn ophører ved udgangen af den måned, hvori  

 medlemmet fylder 67 år.
Stk. 5. Medlemmer, der modtager ydelser efter lov om social pension eller  

 tilsvarende udenlandsk lovgivning, kan ikke samtidig modtage efterløn.
Dog  

 kan efterløn ydes til personer, der frasiger sig retten til  

 invaliditetsydelse.
 Stk. 6. Medlemmer, der er udtrådt af efterlønsordningen, kan ikke på ny  

 overgå til efterløn.
/-- 4. I § 75 d, stk. 1, ændres »stk. 4« til: »stk. 5«.
 5. I § 75 d indsættes efter stk. 1 som nyt stykke:
»Stk. 2. Medlemmer, der overgår til efterløn fra delpension efter lov om delpension, har ret til efterløn som fuldtidsforsikrede, hvis de ved overgang til delpension opfylder betingelserne i stk. 1.«.
 Stk. 2-4 bliver herefter stk. 3-5.
 6. I § 75 d, stk. 2, der bliver stk. 3, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
 7. I § 75 d, stk. 3, der bliver stk. 4, ændres »stk. 2« til:  

 »stk.
 3«.
--/ § 75 d.
Til medlemmer, der inden for de sidste 10 år sammenlagt har været  

 fuldtidsforsikret i mindst 5 år, deraf mindst 26 uger umiddelbart før  

 overgangen til efterløn, ydes efterløn bortset fra det tilfælde, der er nævnt  

 i stk. 4, med et beløb, der svarer til medlemmets dagpenge beregnet efter §  

 51, stk. 1, jfr. § 47. Direktøren for arbejdsforsikringen fastsætter regler  

 om fremgangsmåden ved beregning af arbejdsfortjenesten.
 Stk. 2. Fra det tidspunkt, da medlemmets dagpengeret ville være ophørt  

 efter § 55, stk. 1, kan efterlønnen de første 2 år dog højst udgøre 80 pct.  

 af højeste dagpenge efter § 47 og derefter højst 70 pct. heraf.
 Stk. 3. Efterløn, der fra overgangen til de i stk. 2 nævnte perioder ydes  

 med 80 henholdsvis 70 pct. af højeste dagpenge, reguleres efter § 47.
Stk. 4. Modtager medlemmet dagpenge efter § 51 a, stk. 2, umiddelbart før  

 overgangen til efterløn, ydes efterløn med et beløb, der svarer til  

 dagpengene på det tidspunkt, overgangen til efterløn fandt sted.
Beløbet  

 reguleres efter § 47.
/-- 8. I § 75 e, stk. 2, indsættes som 2. og 3. pkt.:
»Perioder med delpension efter lov om delpension ligestilles med perioder med efterløn.
Arbejde i perioder med delpension forlænger ikke de i 1. pkt. nævnte perioder.«.
--/ § 75 e.
Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 75 d, stk. 1, ydes efterløn  

 bortset fra det tilfælde, der er nævnt i stk. 4 med et beløb, der svarer til  

 medlemmets dagpenge beregnet efter § 51, stk. 1, jfr. § 70. Direktøren for  

 arbejdsløshedsforsikringen fastsætter regler om fremgangsmåden ved beregning  

 af arbejdsfortjenesten.
 Stk. 2. Fra det tidspunkt, da medlemmets dagpengeret ville være ophørt  

 efter § 72, stk. 1, kan efterlønnen de første 2 år dog højst udgøre 80 pct.  

 af højeste dagpenge efter § 70 og derefter højst 70 pct. heraf.
 Stk. 3. Efterløn, der fra overgangen til de i stk. 2 nævnte perioder ydes  

 med 80 henholdsvis 70 pct. af højeste dagpenge, reguleres efter § 70.
Stk. 4. Modtager medlemmet dagpenge efter § 51 a, stk. 2, umiddelbart før  

 overgangen til efterløn, ydes efterløn med et beløb, der svarer til  

 dagpengene på det tidspunkt, overgangen til efterløn fandt sted.
Beløbet  

 reguleres efter § 47.
/-- 9. I § 75 g indsættes som stk. 2:
»Direktøren for arbejdsløshedsforsikringen kan fastsætte nærmere regler om retten til efterløn efter bortfald af delpension efter lov om delpension.«.
--/ § 75 g.
Arbejdsministeren fastsætter efter indstilling fra direktøren for  

 arbejdsløshedsforsikringen, der har forhandlet med landsarbejdsnævnet, regler  

 om, hvilken betydning arbejde og indtægt i efterlønsperioden skal have for  

 størrelsen af efterlønnen.
