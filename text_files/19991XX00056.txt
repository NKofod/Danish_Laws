Skriftlig fremsættelse (27. oktober 1999) Trafikministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 jernbanesikkerhed m.v.
(Lovforslag nr.
L 60).
 Jernbanetilsynet blev oprettet den 1. august 1996 med  

 ikrafttræden af lov om jernbanesikkerhed m.v.
 Udgangspunktet ved lovens ikrafttræden var, at det  

 eksisterende sikkerhedsniveau skulle videreføres, men at  

 sikkerhedsreglerne samtidig skulle revideres i takt med blandt andet den  

 tekniske udvikling.
 Efter lovens ikrafttræden har det vist sig  

 ønskeligt, at der foretages en tilpasning og præcisering af  

 reglerne på visse områder, særligt vedrørende  

 tilsynets kompetence i forhold til jernbanevirksomhederne.
Lovforslaget består af tre elementer.
For det  

 første indførelse af et formelt grundlag for, at  

 Jernbanetilsynet kan foretage undersøgelser i Danmark, selv om der er  

 tale om en sikkerhedsmæssig hændelse, der er sket i udlandet.
Lovforslaget indebærer for det andet, at der gives  

 Jernbanetilsynet mulighed for på stedet at nedlægge forbud mod  

 drift, såfremt det skønnes, at de sikkerhedsmæssige  

 forhold er klart uforsvarlige.
I den forbindelse præciseres det  

 tillige, at der til et påbud om udførelse af bestemte  

 foranstaltninger kan knyttes et forbud mod fortsat drift, indtil  

 påbuddet er efterkommet.
 Endelig indebærer lovforslaget for det tredje en  

 udbygning af den i loven eksisterende straffebestemmelse, navnlig ved  

 indførelse af hjemmel til, at der i forskrifter, som udstedes i  

 medfør af loven, kan fastsættes straf for overtrædelse  

 heraf.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
