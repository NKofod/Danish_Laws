Bekendtgørelse om betaling for myndighedsbehandling i Energistyrelsen1) I medfør af, § 51 a, stk. 5, § 51 b, stk. 3, § 51 c, stk. 3, og § 90, nr. 1, i lov om elforsyning, jf. lovbekendtgørelse nr. 418 af 25. april 2016, som ændret ved lov nr. 1399 af 5. december 2017, § 58 og § 68, nr. 1, i lov om fremme af vedvarende energi, jf. lovbekendtgørelse nr. 1288 af 27. oktober 2016, § 10, stk. 3, § 13, stk. 2, § 16, stk. 2, § 17, stk. 4, § 24, stk. 3, § 30 a, stk. 5, § 30 b og § 52, nr. 1 i lov om naturgasforsyning, jf. lovbekendtgørelse nr. 1157 af 6. september 2016, som ændret ved lov nr. 1399 af 5. december 2017, og § 4 d, stk. 3 og § 21, stk. 2, i lov om Energinet.dk, jf. lovbekendtgørelse nr. 1097 af 8. november 2011, som ændret ved lov nr. nr. 1399 af 5. december 2017, fastsættes:
Timebaserede gebyrer § 1. Virksomheder omfattet af § 51 a, stk. 1-3, i lov om elforsyning, betaler ud fra timeforbruget, jf. § 2, stk. 2 og 3, for omkostningerne til myndighedsbehandling omfattet af § 51 a, stk. 1-3, i lov om elforsyning.
 Stk. 2. Virksomheder omfattet af § 58 i lov om fremme af vedvarende energi, betaler ud fra timeforbruget, jf. § 2, stk. 2 og 3, for omkostningerne til myndighedsbehandling omfattet af § 58 i lov om fremme af vedvarende energi.
 Stk. 3. Selskaber omfattet af § 10, stk. 1, § 13, stk. 1, § 16, stk. 1, § 17, stk. 1, og § 24, stk. 1, i lov om naturgasforsyning, betaler ud fra timeforbruget, jf. § 2, stk. 2 og 3, for omkostningerne til myndighedsbehandling omfattet af § 10, stk. 1, § 13, stk. 1, § 16, stk. 1, § 17, stk. 1, og § 24, stk. 1, i lov om naturgasforsyning.
 Stk. 4. Energinet og denne virksomheds helejede datterselskaber, betaler ud fra timeforbruget, jf. § 2, stk. 2 og 3, for myndighedsbehandling omfattet af § 4 d, stk. 1 og 2, i lov om Energinet.
 § 2. Energistyrelsen opkræver betaling efter § 1.
 Stk. 2. Energistyrelsens omkostninger ved udøvelsen af myndighedsbehandlingen jf. § 1 beregnes på grundlag af en opgørelse over det antal timer, der er medgået til udførelsen af den enkelte opgave, og den timesats, der er fastsat efter stk. 3.
 Stk. 3. Timesatsen fastsættes på grundlag af gennemsnitlige lønudgifter tillagt en forholdsmæssig andel af de øvrige administrative omkostninger forbundet med myndighedsbehandlingen i det pågældende regnskabsår.
 Stk. 4. Energistyrelsen udsender halvårligt fakturaer til opkrævning, jf. stk. 2 og stk. 3, til de § 1 nævnte virksomheder.
 Stk. 5. Beløb, der opkræves efter stk. 4, skal indbetales senest 30 dage efter regningens udstedelse.
 Stk. 6. Betales det opkrævede beløb ikke rettidigt, skal der betales renter heraf i medfør af renteloven.
§ 3. Beløb til opkrævning efter § 2 reguleres med eventuelt foreløbigt indbetalte beløb.
Energistyrelsen udarbejder årligt en slutopgørelse over de beløb, som selskaberne omfattet af § 1 skal betale for det pågældende år.
Slutopgørelsen fremsendes senest 5 måneder efter regnskabsårets udløb til virksomhederne.
Er der opkrævet for meget, modregnes dette i senere indbetalinger, hvis indtægterne forventes at overstige Energistyrelsens langsigtede gennemsnitsomkostninger, jf.
Statens Budgetvejledning.
Lovfikserede gebyrer § 4. Det beløb, som Energinet skal betale til Energi-, Forsynings- og Klimaministeriet i medfør af § 51 b i lov om elforsyning skal betales til Energistyrelsen.
Energistyrelsen udsender halvårligt fakturaer til opkrævning af beløbet hos Energinet.
§ 5. Det beløb, som netvirksomhederne skal betale til Energi-, Forsynings- og Klimaministeriet i medfør af § 51 c i lov om elforsyning skal udbetales til Energistyrelsen.
Energistyrelsen udsender halvårligt fakturaer til opkrævning af beløbet hos netvirksomhederne.
Stk. 2. For betalinger efter stk. 1 betales 0,03 kr. pr.
MWh, der anvendes til forbrug i Danmark.
§ 6. Det beløb som Energinet og denne virksomheds helejede datterselskaber i medfør af § 2, stk. 2 og 3, i lov om Energinet.dk, der driver gastransmissionsvirksomhed, samt selskaber, der driver gastransmissionsvirksomhed efter bevilling, skal betale efter § 30 a, stk. 1, i lov om naturgasforsyning skal udbetales til Energistyrelsen.
Energistyrelsen udsender halvårligt fakturaer til opkrævning af beløbet hos Energinets gastransmissionsselskaber og selskaber, der driver gastransmissionsvirksomhed efter bevilling.
Stk. 2. For betaling efter stk. 1, betales der 279 kr. pr. million Nm3 naturgas med en nedre brændværdi på 39,6 MJ pr.
Nm3, som er transporteret gennem selskabernes net til forbrug i Danmark.
§ 7. Det beløb som Energinet og denne virksomheds helejede datterselskaber i medfør af § 2, stk. 2 og 3, i lov om Energinet.dk, der driver gasdistributionsvirksomhed, samt selskaber, der driver gasdistributionsvirksomhed efter bevilling, skal betale efter § 30 a, stk. 2, i lov om naturgasforsyning skal udbetales til Energistyrelsen.
Energistyrelsen udsender halvårligt fakturaer til opkrævning af beløbet hos Energinet og denne virksomheds helejede datterselskaber, der driver gasdistributionsvirksomhed, og selskaber der driver gasdistributionsvirksomhed efter bevilling.
Stk. 2. For betaling efter stk. 1, betales der 39 kr. pr. million Nm3 naturgas med en nedre brændværdi på 39,6 MJ pr.
Nm3, som er transporteret gennem selskabernes net til forbrug i Danmark.
 § 8. Beløb opkrævet efter §§ 4-7 skal indbetales senest 30 dage efter fakturaens udstedelse.
 Stk. 2. Betales det opkrævede beløb ikke rettidigt, skal der betales renter heraf i medfør af renteloven.
Klageadgang § 9. Afgørelser truffet i henhold til denne bekendtgørelse kan ikke påklages til anden administrativ myndighed.
Ikrafttrædelsesbestemmelser § 10. Bekendtgørelsen træder i kraft den 1. januar 2018.
 Stk. 2. Bekendtgørelse nr. 748 af 9. juni 2017 om betaling for myndighedsbehandling efter lov om elforsyning, lov om fremme af vedvarende energi og lov naturgasforsyning ophæves.
Energi-, Forsynings- og Klimaministeriet, den 15. december 2017 Lars Christian Lilleholt / Martin Hansen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/72/EF af 13. juli 2009 om fælles regler for det indre marked for elektricitet og om ophævelse af direktiv 2003/54/EF, EU-Tidende 2009, nr.
L 211, side 55, og dele af Europa-Parlamentets og Rådets direktiv 2009/73/EF af 13. juli 2009 om fælles regler for det indre marked for naturgas og om ophævelse af direktiv 2003/55/EF, EU-Tidende 2009, nr.
L 211, side 94.
