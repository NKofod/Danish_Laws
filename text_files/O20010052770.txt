Resumé  



  

 En studerende klagede til ombudsmanden over sin karakter ved den  

 afsluttende skriftlige revisoreksamen.
Han ønskede også aktindsigt i de  

 Vejledende bemærkninger for censur der blev brugt af censorerne  

 ved  

 rettearbejdet med eksamensopgaverne til den pågældende revisoreksamen.  

 Revisorkommissionen  

 gav afslag på aktindsigt med henvisning til at der var tale om interne  

 arbejdsdokumenter.
Det afgørende spørgsmål måtte herefter være om der alligevel  

 skulle gives aktindsigt efter bestemmelsen i offentlighedslovens § 8 om  

 interne  

 arbejdsdokumenter der foreligger i endelig form.
Efter at have modtaget og  

 gennemlæst rettevejledningen var ombudsmanden af den opfattelse at den efter  

 en samlet vurdering faldt inden for området af offentlighedslovens § 8, nr.  

 4, om dokumenter der indeholder generelle retningslinier for behandlingen af  

 bestemte sagstyper, og derfor som udgangspunkt var undergivet aktindsigt.
 Ombudsmanden henstillede i lyset heraf til Revisorkommissionen at  

 genoptage behandlingen af den studerendes aktindsigtsbegæring. (J.nr.  

 1999-0852-701).
Aktindsigt i rettevejledning til revisoreksamen.
Interne  

 arbejdsdokumenter A var i sommeren 1998 til  

 skriftlig revisoreksamen for tredje gang.
Ved brev af 10. november 1998  

 meddelte  

 Revisorkommissionen A at han ved den skriftlige prøve havde opnået karakteren  

 5  

 på 13-skalaen.
For at bestå eksamen kræves det at karakteren er mindst 6, og  

 As indstilling til den mundtlige prøve bortfaldt derfor.
Ved brev af 23. november  

 1998 klagede A til formanden for Revisorkommissionen.
A sammenlignede i et  

 vedlagt bilag sin besvarelse med en anden besvarelse der fik karakteren 7, og  

 A  

 anså sin karakter som udtryk for en meget streng bedømmelse.
A henviste  

 endvidere til at han opnåede karakteren 8 ved prøveeksamen.
 Klageskrivelsen blev  

 forelagt censorerne som herefter foretog en fornyet gennemgang af  

 opgavebesvarelsen.  

 Konklusionen var at den samlede karakter på 5 blev fastholdt og klagen  

 således  

 afvist.
 Den 18. december 1998 skrev  

 formanden for Revisorkommissionen bl.a. følgende til A:
 Klageskrivelsen har været  

 forelagt 2 censorer, som herefter har foretaget en fornyet gennemgang af  

 opgavebesvarelsen.
 Censorerne har på denne  

 baggrund fastholdt den afgivne karakter.
Der kan til de enkelte  

 opgaver anføres, uagtet at besvarelsen på trediedagen med besvær opnåede  

 beståelsesniveau, var dette ikke tilstrækkeligt til at opveje 1. og 2. dagens  

 mindre gode eksamensadfærd. Ved brev af 21. december  

 1998 skrev A følgende til Revisorkommissionen:
 Da svaret ikke indeholder  

 nogen konkret begrundelse for den givne karakter, skal jeg anmode om  

 aktindsigt  

 i rettevejledningen til skriftlig revisoreksamen 1998.
 Det er min opfattelse, at  

 Forvaltningslovens kapitel 4 giver hjemmel hertil.
Såfremt De måtte anse rettevejledningen  

 som et internt arbejdsdokument, er det min opfattelse, at bestemmelsen i §  

 12,  

 stk. 2 skal finde anvendelse. A rykkede ved brev af 19.  

 januar 1999 kommissionen for svar og skrev:
 Ved brev af 21. december  

 1998 har jeg anmodet om aktindsigt i rettevejledningen til skriftlig  

 revisoreksamen  

 1998.
 På trods af bestemmelsen i  

 Forvaltningslovens § 16, stk. 2, hvorefter der skal ske underretning til den  

 som har fremsat anmodningen inden 10 dage, har jeg endnu ikke modtaget noget  

 svar.
Jeg skal derfor anmode om  

 fuldstændig aktindsigt i min sag.
Jeg ønsker ud over rettevejledningen bl.a.  

 aktindsigt i bemærkninger og karakter til min besvarelse af hvert enkelt  

 spørgsmål ved skriftlig revisoreksamen 1998. Formanden for  

 Revisorkommissionen svarede ved brev af 1. marts 1999 bl.a. følgende:
 Der udarbejdes ikke en  

 egentlig rettevejledning, da eksamen ikke er en egentlig eksamen på linie med  

 eksamener i teoretiske emner, som afholdes af f.eks. handelshøjskoler og  

 universiteter.
 Revisoreksamen er en  

 autorisationsprøve i kandidatens evne til i praksis at anvende den teoretiske  

 del.
Der udarbejdes vejledende  

 bemærkninger som resultat af de interne drøftelser blandt censorerne.
Dette  

 materiale anser Kommissionen som interne arbejdspapirer.
Disse er derfor ikke  

 undergivet reglerne om aktindsigt.
De drøftelser, der finder  

 sted mellem censorerne og de enkelte censorers noter blandt andet vedrørende  

 karakterer for enkelte dage eller spørgsmål, anser Kommissionen ligeledes for  

 værende internt materiale og derfor ikke undergivet reglerne om  

 aktindsigt. Den 12. marts 1999 klagede A  

 til mig.
A anførte i den forbindelse at han var utilfreds med begrundelsen  

 for  

 Revisorkommissionens afgørelse af 18. december 1998, og at han mente at det  

 var  

 uberettiget at han var blevet nægtet aktindsigt.
 Ved brev af 29. april 1999  

 bad jeg Revisorkommissionen om en udtalelse i anledning af klagepunkterne.
 I sin udtalelse af 23.  

 september 1999 anførte Revisorkommissionen bl.a.:
De vejledende bemærkninger  

 udarbejdet til brug for censorerne ved skriftlig revisoreksamen kan ikke  

 betragtes som en rettevejledning.
Bedømmelsen af opgaven beror på en  

 helhedsvurdering, og eksamen for statsautoriserede revisorer er en prøve, der  

 ikke alene skal godtgøre en kandidats kundskaber, men er i første række en  

 vurdering af den pågældendes evne til at virke som revisor.
Vejledningen suppleres under  

 retteprocessen af diskussioner imellem opgaveretterne på forskellige stadier  

 af  

 retteprocessen.
Vejledningen kan derfor ikke sammenlignes med  

 rettevejledninger, som anvendes ved eksamen ved de højere læreanstalter.  

 Revisoreksamen er ikke en almindelig teoretisk eksamen, men  

 derimod en af  

 landets mere avancerede prøver i praktisk duelighed, hvor der ikke  

 nødvendigvis  

 lægges vægt på, at besvarelsen er rigtig eller forkert, men på en mere almen  

 vurdering af opgaven, der ikke kan læses ud af denne vejledning.
 Den afgivne karakter beror  

 på en helhedsbedømmelse, jf. eksamensbekendtgørelsens § 5, stk. 2, hvori der  

 angives, at der gives en samlet karakter for den skriftlige prøve.
 Kandidaterne er derfor ikke  

 udfra en sammenligning af deres besvarelse og rettevejledningen alene i stand  

 til at vurdere, hvorvidt deres opgave er besvaret tilfredsstillende.
Revisorkommissionen er  

 herefter af den opfattelse, at materialet ikke er underlagt aktindsigt.
De  

 drøftelser, der finder sted mellem censorerne, anser Kommissionen ligeledes  

 for  

 værende internt materiale og derfor ikke undergivet reglerne om  

 aktindsigt. A kommenterede sagen ved  

 brev af 13. oktober 1999 og skrev bl.a. følgende:
Punkt 1 Punkt 2 Det er min opfattelse, at  

 Revisorkommissionens nægtelse af anmodning om aktindsigt, klart er i strid  

 med  

 forvaltningslovens regler.
Revisorkommissionen anfører,  

 at det som de kalder de vejledende bemærkninger ikke kan  

 betragtes som en  

 rettevejledning.
Herefter skriver Revisorkommissionen:
Bedømmelsen af opgaven  

 beror på en helhedsvurdering, og eksamen for statsautoriserede revisorer er  

 en  

 prøve, der ikke alene skal godtgøre en kandidats kundskaber, men er i første  

 række en vurdering af den pågældendes evne til at virke som revisor. Og i næste afsnit anføres  

 det:
Revisoreksamen er ikke en  

 almindelig teoretisk eksamen, men derimod en af landets mere  

 avancerede  

 prøver i praktisk duelighed, hvor der ikke nødvendigvis lægges vægt på, at  

 besvarelsen er rigtig eller forkert, men på en mere almen vurdering af  

 opgaven,  

 der ikke kan læses ud af denne vejledning. Endelig anføres det:
Den afgivne karakter beror  

 på en helhedsbedømmelse, jf. eksamensbekendtgørelsens § 5, stk. 2, hvori der  

 angives, at der gives en samlet karakter for den skriftlige prøve. Henvisning til lovregler I henhold til lov om  

 statsautoriserede revisorer § 4, stk. 1 fastsætter Erhvervs- og  

 Selskabsstyrelsen  

 de nærmere bestemmelser om eksamen, herunder betingelserne for at indstille  

 sig  

 til eksamen, eksamenskravene, eksamens afholdelse og bedømmelsen.
 Dette har Erhvervs- og  

 Selskabsstyrelsen gjort i bek. nr. 605 af 28. juni 1996. Om bedømmelsen af  

 den  

 skriftlige prøve fremgår følgende:
 § 4, stk. 1, 3. pkt.
Den skriftlige og mundtlige  

 prøve skal godtgøre kandidaternes praktiske duelighed inden for de områder,  

 som  

 henhører under statsautoriserede revisorers virkefelt som f.eks.   § 5, stk. 1 Ved karaktergivningen  

 anvendes 13-skalaen efter de herom ved de højere uddannelsesinstitutioner  

 gældende bestemmelser. § 5, stk. 2 Der gives én samlet  

 karakter for den skriftlige og én karakter for den mundtlige prøve. Min vurdering af det af  

 Revisorkommissionen anførte Når Revisorkommissionen  

 anfører, at bedømmelsen til en vis grad bygger på et skøn betyder det, jf.  

 forvaltningsloven, at Revisorkommissionens begrundelse for afslaget på min  

 klage tillige skulle have angivet de hovedhensyn, der har været bestemmende  

 for  

 skønsudøvelsen.
 Revisorkommissionen anfører  

 videre, med henvisning til eksamensbekendtgørelsens § 5, stk. 2, at den  

 afgivne  

 karakter beror på en helhedsbedømmelse.
 Denne tolkning er jeg ikke  

 enig i, idet en samlet karakter ikke er det samme som en helhedsbedømmelse.  

 En  

 samlet karakter må udfra en almindelig sproglig fortolkning forstås som  

 summen  

 af karaktererne for de enkelte spørgsmål til prøven.
Det er fortsat min  

 opfattelse, at forvaltningslovens kapitel 4 giver mig ret til aktindsigt i  

 de  

 vejledende bemærkninger. Den 25. februar 2000 bad jeg  

 Revisorkommissionen om en supplerende udtalelse i sagen.
Jeg sendte samtidig  

 en  

 kopi af mit brev til Revisorkommissionen til A.
 Den 28. februar 2000 fremkom  

 A med sine bemærkninger til mit brev til kommissionen og skrev bl.a.  

 følgende:
 Efter jeg har genopfrisket  

 sagen samt læst Deres sagsfremstilling, skal jeg komme med følgende  

 supplerende  

 bemærkninger:
1.Af § 5 i bekendtgørelse om  

 eksamen for statsautoriserede revisorer fremgår: Ved karaktergivningen  

 anvendes 13-skalaen efter de herom ved de højere uddannelsesinstitutioner  

 gældende bestemmelser. Da jeg ikke har set  

 rettevejledningen eller andet materiale, er jeg meget usikker på hvorvidt  

 denne  

 bestemmelse finder anvendelse ved bedømmelsen af eksamensopgaverne.
Jeg føler selv, at jeg  

 fægter i blinde i denne sag, men med den lukkethed som Revisorkommissionen  

 udviser, synes jeg ikke at have anden mulighed. Jeg sendte den 9. marts 2000  

 en kopi af As brev til Revisorkommissionen således at brevet kunne  

 indgå i  

 grundlaget for kommissionens supplerende udtalelse.
 Den 18. juli 2000 modtog jeg  

 fra Erhvervsministeriet Revisorkommissionens skrivelse af 28. juni 2000 og  

 Erhvervs- og Selskabsstyrelsens brev af 4. juli 2000. Kommissionen skrev i  

 sin  

 supplerende udtalelse bl.a. følgende:
 4. Folketingets Ombudsmand  

 har endvidere bedt Revisorkommissionen om at beskrive, hvorledes arbejdet med  

 afholdelse af eksamen for statsautoriserede revisorer er tilrettelagt,  

 herunder  

 særligt redegøre for sammensætningen af eksamenskommissionen og beskrive  

 eksamenskommissionens arbejde i forbindelse med eksamen for statsautoriserede  

 revisorer.
Revisorkommissionen kan i  

 den anledning udtale, at arbejdet med afholdelse af eksamen for de  

 statsautoriserede revisorer er tilrettelagt således, at Revisorkommissionen  

 beder 1-2 medlemmer af Revisorkommissionen om at udarbejde opgaven.
Opgaven  

 forelægges Revisorkommissionen på kommissionens møde i juni måned, hvor den  

 godkendes af Revisorkommissionen.
Efter den skriftlige  

 eksamens afslutning vil der til samtlige 1. censorer (1. rettere) blive  

 udsendt  

 en skitse til vejledende bemærkninger for censur fra  

 opgavestiller.  

 Opgavestiller vil endvidere kontakte enkelte af 1. censorerne med henblik på  

 at  

 finde en typisk besvarelse på karakter 6-niveau.
Denne besvarelse vil blive  

 kopieret og udsendt til bedømmerne inden forcensurmødet.
Forcensurmødet er fælles for  

 samtlige bedømmere.
På dette møde præsenteres opgaven og dens  

 problemstillinger  

 bl.a. på baggrund af ovennævnte skitse til vejledende bemærkninger for  

 censur.
De vejledende bemærkninger for censur suppleres på  

 mødet af en  

 drøftelse af de afleverede besvarelser.
Indholdet af de vejledende  

 bemærkninger for censur kan således ændres på baggrund af drøftelserne  

 på  

 forcensurmødet.
Indholdet og vurderingen i de vejledende bemærkninger  

 for censur  

 kan derfor i sagens natur ikke afspejle disse drøftelser, og skal derfor  

 alene  

 ses som et diskussionsoplæg/sammenfatning til brug for drøftelserne på  

 forcensurmødet.
Den endelige karakter for  

 den skriftlige prøve bliver fastlagt på et karaktermøde, hvor alle tre  

 censorer  

 (rettere) deltager.
På dette møde sker der en gensidig meningsudveksling,  

 hvorefter 1. og 2. censors vurdering kan ændres. 4.3 Det bemærkes ( ) at der som  

 nævnt ovenfor og i Revisorkommissionens tidligere skrivelser af 1. marts og  

 23.  

 september 1999 efter Revisorkommissionens opfattelse ikke er tale om en  

 egentlig rettevejledning, men alene om vejledende bemærkninger, som suppleres  

 under retteprocessen af diskussioner imellem opgaveretterne på forskellige  

 stadier af retteprocessen.
Vejledningen kan derfor ikke sammenlignes med  

 rettevejledninger, som anvendes ved eksamen for højere læreanstalter.
Det er  

 således Revisorkommissionens opfattelse, at de vejledende bemærkninger  

 for  

 censur er internt materiale, og derfor ikke undergivet reglerne om  

 aktindsigt.
Endvidere skal  

 Revisorkommissionen gøre opmærksom på, at kandidaterne har mulighed for at  

 anvende computere ved revisoreksamen, hvorfor kandidaterne, hvis der gives  

 aktindsigt i de vejledende bemærkninger, vil have mulighed for at medbringe  

 de  

 vejledende bemærkninger i elektronisk form.
Dette finder Revisorkommissionen  

 uhensigtsmæssigt, når man ser på selve formålet med revisoreksamen, som er at  

 prøve om kandidaternes praktiske duelighed har nået et sådant niveau, at det  

 er  

 forsvarligt at meddele dem beskikkelse som statsautoriserede revisorer. Hverken Erhvervs- og  

 Selskabsstyrelsen eller Erhvervsministeriet havde yderligere at tilføje til  

 Revisorkommissionens supplerende udtalelse.
Den 3. august 2000  

 kommenterede A over for mig den afgivne supplerende udtalelse.
A skrev bl.a.  

 følgende:
 I brevet fra  

 Revisorkommissionen anføres det på side 4, 3 afsnit følgende:
Endvidere skal  

 Revisorkommissionen gøre opmærksom på, at kandidaterne har mulighed for at  

 anvende computere ved revisoreksamen, hvorfor kandidaterne, hvis der gives  

 aktindsigt i de vejledende bemærkninger, vil have mulighed for at medbringe  

 de  

 vejledende bemærkninger i elektronisk form.
Det finder Reviorkommissionen  

 uhensigtsmæssigt, når man ser på selve formålet med revisoreksamen, som er at  

 prøve om kandidaternes praktiske duelighed har nået et sådant niveau, at det  

 er  

 forsvarligt at meddele dem beskikkelse som statsautoriserede revisor. Afsnittet er efter min  

 opfattelse ikke korrekt.
Forholdet er jo således, at  

 aktindsigt i de vejledende bemærkninger i givet fald vil blive givet efter  

 revisoreksamenens afholdelse.
Der vil derfor ikke være nogen risiko for at  

 kandidaterne kan medbringe de vejledende bemærkninger til den revisoreksamen,  

 de vedrører.
De vejledende bemærkninger  

 til tidligere års revisoreksamener vil, selv i elektronisk form, være nærmest  

 værdiløse ved løsning af de følgende års revisoreksamener.
Opgaver ændres jo  

 fra år til år. Jeg gav ved brev af 10.  

 august 2000 Revisorkommissionen lejlighed til at kommentere As brev af  

 3.  

 august 2000 hvorefter jeg ville behandle sagen endeligt.
 Revisorkommissionen svarede  

 den 22. september 2000 og skrev bl.a. følgende:
 Revisorkommissionen skal i  

 den anledning oplyse, at kommissionen ingen bemærkninger har til (A)s  

 brev af  

 3. august 2000. Revisorkommissionen skal dog for en god ordens skyld gøre  

 opmærksom  

 på, at bemærkningerne i kommissionens skrivelse [af 28. juni 2000; min  

 bemærkning] tog sigte på den situation, at flere års vejledende bemærkninger  

 vil kunne medbringes i elektronisk form til revisoreksamen.
Revisorkommissionen er  

 derfor uenig i synspunktet fremført i næstsidste afsnit i (A)s brev, da  

 det  

 ikke kan udelukkes, at synspunkter i tidligere års vejledende bemærkninger  

 kan  

 være en hjælp ved løsningen af senere års opgaver. Ombudsmandens udtalelse Ved min behandling af sagen har jeg modtaget de to eksaminatorers egne  

 bemærkninger til opgavebesvarelsen ligesom jeg har modtaget den  

 Vejledende løsning i stikordsform til den pågældende  

 revisoreksamen.
Vejledningen er ganske omfattende.
Vedrørende opgaverne fra  

 de tre eksamensdage fylder vejledningen næsten 32 A4-sider og angiver bl.a.  

 ganske detaljeret hvad man forventer kandidaten vedrørende de enkelte  

 spørgsmål bør behandle.
 Jeg har som tidligere anført forstået Dem således at De særligt er utilfreds  

 med følgende forhold:
 1)Revisorkommissionens afgørelse af 18. december 1998 hvor kommissionen  

 fastholdt Deres  

 karakter (5) ved den skriftlige revisoreksamen i 1998. De er i den  

 forbindelse utilfreds med den begrundelse som kommissionen gav.
2)Revisorkommissionens afslag af 1. marts 1999 på aktindsigt  inklusive  

 i de udarbejdede Vejledende bemærkninger for censur.
Ved min  

 afsluttende gennemgang af sagen har jeg vedrørende aktindsigtsklagen  

 besluttet alene at undersøge om Revisorkommissionen var berettiget til at  

 afslå aktindsigt i disse vejledende bemærkninger for censur.
Jeg henviser i  

 den forbindelse til ombudsmandslovens § 16, stk. 1, hvorefter ombudsmanden  

 afgør om en klage giver tilstrækkelig anledning til undersøgelse.
1. Revisorkommissionens bedømmelse af Deres præstation ved skriftlig  

 revisoreksamen i 1998 og begrundelsen herfor 2. Revisorkommissionens afslag af 1. marts 1999 på aktindsigt i de  

 udarbejdede Vejledende bemærkninger for censur Som begrundelse for at undtage rettevejledningerne fra aktindsigt har  

 Revisorkommissionen henvist til at disse er internt materiale og som sådant  

 undtaget fra aktindsigt.
Jeg er i  

 den forbindelse gået ud fra at Revisorkommissionen har henvist til at  

 udgangspunktet efter såvel offentlighedslovens § 7, stk. 1, som efter  

 forvaltningslovens § 12, stk. 1, er at retten til aktindsigt ikke omfatter en  

 myndigheds interne arbejdsdokumenter.
Revisorkommissionen har derimod ikke  

 henvist til at rettevejledningerne skulle være undtaget fra aktindsigt efter  

 andre bestemmelser i disse love.
Jeg har før taget stilling  

 til anmodninger om aktindsigt i rettevejledninger på universitetet, jf.  

 Folketingets  

 Ombudsmands beretning for 1995, s. 331ff*, og Folketingets Ombudsmands  

 beretning for 1996, s. 431ff*. Beretningen for 1995 behandlede spørgsmålet om  

 hvorvidt rettevejledninger kan anses for omfattet af bestemmelsen i  

 offentlighedslovens § 8, nr. 4, om bindende tjenesteforskrifter.
Bestemmelsen  

 har følgende ordlyd:
§ 8.  

  

 Retten til aktindsigt omfatter uanset bestemmelsen i § 7  

 interne arbejdsdokumenter, som foreligger i endelig form, når ...
4) dokumenterne indeholder  

 generelle retningslinier for behandlingen af bestemte sagstyper. Af min udtalelse fra  

 Folketingets Ombudsmands beretning for 1995, side 331ff, fremgår bl.a.  

 følgende:
Rettevejledninger har  

 navnlig til formål at sikre (en høj grad af) ensartethed i bedømmelsen af de  

 enkelte besvarelser af en eksamensopgave.
Det må derfor normalt være  

 udelukket at fravige en rettevejledning (med de ændringer der måtte være  

 foretaget på forcensurmødet og eventuelt under det videre forløb) til skade  

 for eksaminanden.
På denne baggrund mener jeg  

  på linie med det som Justitsministeriet har antaget  at  

 rettevejledninger  

 er bindende i § 8, nr. 4s forstand.
Det forhold at rettevejledninger i  

 sagens natur kun kan fastlægge nogle brede og efter omstændighederne ikke  

 ganske præcise rammer for bedømmelsen og således kun udgør en (større eller  

 mindre) del af det grundlag som anvendes ved bedømmelsen, kan ikke i sig selv  

 udelukke vejledningernes (delvise) bindende karakter.
I øvrigt er formålet med §  

 8, nr. 4, at bidrage til borgernes mulighed for at danne sig et fuldstændigt  

 overblik over deres retsposition i forhold til forvaltningen.
Forarbejderne  

 fremhæver specielt de kommunale socialforvaltninger hvor behovet for  

 aktindsigt  

 skulle være særligt udtalt.
Men det er stort set de samme hensyn  om  

 end måske  

 med en noget mindre styrke  der gør sig gældende i den foreliggende  

 situation. Det er således klart at  

 universitetets rettevejledninger er omfattet af offentlighedslovens § 8, nr.  

 4,  

 og derfor som udgangspunkt er undergivet aktindsigt.
Ved bedømmelsen af  

 hvorvidt den Vejledende løsning i stikordsform til brug for  

 skriftlig  

 revisoreksamen tilsvarende er undergivet aktindsigt, må derfor bl.a.  

 inddrages  

 hvilken forskel  om nogen  der er mellem denne vejledende løsning  

 og  

 universitetets vejledning.
Den Vejledende løsning i  

 stikordsform til den pågældende skriftlige revisoreksamen for 1998 er  

 som  

 tidligere nævnt ganske omfattende.
Den fylder således næsten 32 sider  

 vedrørende opgaverne fra de tre eksamensdage og angiver bl.a. ganske  

 detaljeret  

 hvad man forventer kandidaten vedrørende de enkelte spørgsmål bør behandle.
Jeg har forstået Revisorkommissionen  

 således at kommissionen mener at vejledningen til revisoreksamen blot  

 indeholder generelle rettesnore for censuren, og at vejledningen derfor ikke  

 kan antages at være bindende i offentlighedslovens forstand.
Kravene til  

 kandidaterne ved revisoreksamen er ifølge kommissionen forskellige fra  

 kravene  

 til eksaminanderne ved universitetet  ikke kun fagligt set, men også  

 vurderet  

 ud fra i hvor høj grad resultatet eller metoden og argumentationen vægter  

 tungest.
Den vejledende løsnings brug af udtryk som kandidaten må  

 vurdere    

 og kandidaten bør have fokus på   lægger sammen med opgavernes  

 mere løse  

 formulering angiveligt op til en friere vurdering af kandidatens indsats ud  

 fra  

 bredere overvejelser over valg af metode og argumentation.
 Jeg har endvidere  

 forstået  

 kommissionen således at den  

 mener at vejledningen til revisoreksamen er mindre bindende end  

 vejledningerne  

 ved universitet da den i højere grad er en del af et samlet forløb af  

 bedømmelsen hvor de forskellige censorers og opgaveretteres bemærkninger samt  

 diskussionen på forcensurmødet indgår med betydelig vægt.
På trods af udformningen af  

 den vejledende løsning er censorerne dog næppe ganske frit stillet ved  

 gennemretningen af de skriftlige besvarelser hvilket kommissionen da heller  

 ikke har anført.
Det af kommissionen fremhævede forhold at kandidaterne ikke  

 ud  

 fra en sammenligning af deres besvarelse og vejledningen alene er i stand til  

 at vurdere hvorvidt deres opgave er besvaret tilfredsstillende, betyder ikke  

 i  

 sig selv at vejledningen falder uden for offentlighedslovens § 8, nr. 4.  

 Rettevejledningen  

 til skriftlig eksamen på f.eks. jurastudiet i København består (heller) ikke  

 blot af en kort gengivelse af den korrekte løsning, men lader i høj grad også  

 bedømmelsen afhænge af den enkelte studerendes argumentation og valg af  

 fremgangsmåde.
Det forhold at den vejledende løsning til revisoreksamen kun  

 fastlægger nogle brede og til tider upræcise retningslinier der i hvert  

 enkelt  

 tilfælde må suppleres af andre konkrete hensyn og afvejninger, udelukker  

 derfor  

 efter min opfattelse ikke i sig selv at vejledningen anses for bindende i  

 lovens forstand.
Det må være tilstrækkeligt til at anse den vejledende  

 løsning  

 for omfattet af aktindsigtsreglerne at den afgrænser rammerne for bedømmelsen  

 så længe disse rammer i et vist ikke uvæsentligt omfang indeholder betydelige  

 bidrag til fastlæggelsen af karakteren.
Efter gennemlæsning af den  

 vejledende løsning i stikordsform mener jeg  selv om der flere steder i  

 teksten måtte være anvendt løse formuleringer, og selv om der flere steder  

 måtte være opstillet alternative løsningsmodeller  at det må være  

 forudsat at  

 den fyldestgørende besvarelse i det væsentlige ligger inden for rammerne af  

 denne vejledning.
Det er efter min mening ikke muligt at den 32 sider lange  

 og  

 på visse punkter ganske detaljerede vejledning ikke skulle angive andet end  

 løse retningslinier for censuren og dermed ikke skulle anses for bindende i  

 offentlighedslovens forstand.
Det må antages at en del af formålet med  

 udarbejdelsen af vejledningen i et vist omfang har været at ensrette  

 bedømmelsen så to i hovedsagen ens præstationer så vidt muligt ikke behandles  

 forskelligt.
Selv om jeg er opmærksom på at denne ensretning som oplyst af  

 Revisorkommissionen tillige foregår på forcensurmødet, mener jeg på trods  

 heraf  

 at vejledningen yder en så væsentlig bistand til fastlæggelsen af karakteren  

 at  

 den samlet set må anses for bindende i forhold til offentlighedslovens § 8,  

 nr.  

 4.
Jeg kan endvidere ikke  

 undlade at bemærke at dette synspunkt tilsyneladende støttes af  

 Revisorkommissionens  

 bemærkning om det uhensigtsmæssige i at udlevere de vejledende løsninger til  

 kandidaterne  

 da synspunkter i tidligere års vejledninger kan være en hjælp ved løsningen  

 af  

 senere års opgaver.
Hvis vejledningerne var af mere uforbindende karakter,  

 ville de antageligvis ikke være til den store hjælp for kandidaterne.
Endelig findes formålet med  

 § 8, nr. 4  hensynet til borgernes mulighed for at danne sig et  

 fuldstændigt  

 overblik over deres retsposition i forhold til forvaltningen  at tale  

 for  

 aktindsigt i denne sag.
Det synes bedst stemmende med hensynene bag  

 bestemmelsen såfremt kandidaterne får adgang til at gøre sig bekendt med  

 hvilke  

 retningslinier der var gældende ved bedømmelsen af deres eksamenspræstation,  

 for derved bedre at kunne vurdere hvorvidt der bør klages  eller  

 undlades at  

 klage  over den efterfølgende bedømmelse.
Jeg mener derfor efter en  

 samlet vurdering at den Vejledende løsning i stikordsform til  

 revisoreksamen  

 falder inden for offentlighedslovens § 8, nr. 4, og derfor som udgangspunkt  

 er  

 undergivet aktindsigt.
Jeg har gjort Revisorkommissionen bekendt med min  

 opfattelse, og jeg har i lyset heraf henstillet til kommissionen at genoptage  

 behandlingen af Deres aktindsigtsbegæring.
Samtidig har jeg henledt  

 kommissionens opmærksomhed på at jeg i Folketingets Ombudsmands beretning for  

 1996, s. 431ff, afviste at offentlighedslovens § 13, stk. 1, nr. 6, kunne  

 bruges som hjemmel til at undtage rettevejledninger fra aktindsigt (efter  

 afholdelse af eksamen).
Det skal bemærkes at jeg  

 ikke har vurderet om begrundelseskravet i forvaltningslovens § 24 er  

 overholdt  

 i forbindelse med Revisorkommissionens afslag af 1. marts 1999 på aktindsigt.  

 De har endvidere den 6. marts 2001 indsendt supplerende materiale til min  

 behandling  

 af Deres klage over Revisorkommissionen.
Jeg bemærker at jeg ved min  

 vurdering  

 af sagen ikke har inddraget det fremsendte materiale.
Hvis De er af den  

 opfattelse at der er væsentligt nyt i sagen i forhold til det grundlag som  

 Revisorkommissionen tidligere har truffet afgørelse på, må jeg henvise Dem  

 til  

 at rette en fornyet henvendelse til kommissionen.
Jeg har udbedt mig  

 underretning om sagens videre gang i Revisorkommissionen.
Men jeg foretager  

 mig  

 som udgangspunkt ikke mere i sagen medmindre jeg på ny hører fra Dem. Revisorkommissionen sendte  

 senere en kopi til mig af kommissionens brev til A.
Det fremgik heraf at  

 Revisorkommissionen havde givet A aktindsigt i kommissionens  

 rettevejledninger.
 Jeg meddelte herefter  

 Revisorkommissionen at jeg ikke foretog mig mere i sagen.
 NOTER: (*)  

 FOB 1995, s. 331,  

 og FOB 1996, s. 431.
