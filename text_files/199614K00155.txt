Nr BTL 155 Betænkning over Forslag til lov om seniorydelse   

 Nr L 155 1996-97, 1. samling Afgivet af Arbejdsmarkedsudvalget Afgivet: 19970507 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
Et af udvalgets spørgsmål og arbejdsministerens svar herpå er optrykt som bilag til betænkningen.
 Endvidere har udvalget modtaget to skriftlige henvendelser fra De  

 Samvirkende Invalideorganisationer og Landsforeningen af Polio-, Trafik- og  

 Ulykkesskadede.
Det fremgår af overgangsbestemmelsen i lovforslagets § 17, stk. 2, at der  

 skal efterbetales medlemskontingent (statsbidraget) for en eventuelt  

 manglende periode, der er nødvendig for at opfylde krav til  

 medlemsancienniteten for at opnå seniorydelse.
Nærmere regler om anvendelse  

 af denne bestemmelse fastsættes af direktøren for Arbejdsløshedsforsikringen.  

 Det skønnes, at kun få personer vil blive berørt af bestemmelsen.
 Arbejdsministeren har over for udvalget tilkendegivet, at hun er  

 indstillet på at udforme en lempelig efterbetalingsordning i form af den  

 tidsmæssige udstrækning af efterbetalingsperioden i de situationer, hvor  

 personer ved overgangen til en 50/50-stilling efter det fyldte 50. år har  

 meldt sig ud af arbejdsløshedskassen.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af Venstres  

 og Det Konservative Folkeparties medlemmer) lovforslaget til  

vedtagelse med det stillede ændringsforslag.
 Et mindretal inden for flertallet (Socialistisk Folkepartis og  

 Enhedslistens medlemmer af udvalget) betragter lovforslaget som en forbedring  

 af forholdene for en lille gruppe af mennesker og havde gerne set, at flere  

 kunne være blevet omfattet af ordningen.
F.eks. synes mindretallet, at det er en mangel, at lovforslaget kun dækker  

 personer, der på overgangstidspunktet er i en 50/50-ordning og ikke personer,  

 der har været i en 50/50-ordning, men som nu er i ordinær beskæftigelse eller  

 er arbejdsløse.
Denne afgrænsning vil rumme et negativt incitament for  

 personer i 50/50-ordninger til at overtage et ordinært job, der kan bestrides  

 med den pågældendes fysiske/psykiske handicap.
Det kan også blive et problem  

 for mennesker, der har et større handicap, og som derfor ikke er kommet ind  

 på arbejdsmarkedet i tide til at opfylde de formelle betingelser via  

 medlemskab af en arbejdsløshedskasse.
 Mindretallet ønsker samtidig at understrege vigtigheden af  

 arbejdsministerens tilkendegivelser om lempelige overgangsordninger for  

 mennesker, der i god tro ikke har opretholdt deres medlemskab af en  

 arbejdsløshedskasse, da de gik ind i en 50/50-ordning.
 Et andet mindretal inden for flertallet (Fremskridtspartiets medlem af  

 udvalget) bemærker, at Fremskridtspartiet principielt er imod  

 efterlønsordningen, men til gengæld mener, at personer, som ikke længere kan  

 være 100 pct. med på arbejdsmarkedet, skal have mulighed for at trække sig  

 helt eller delvis tilbage før pensionsalderen.
 Seniorydelsen er netop en ordning, som er målrettet mod personer, som ikke  

 kan være 100 pct. med på arbejdsmarkedet og derfor skal have en mulighed for  

 at trække sig tilbage.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
 Mindretallet bemærker, at der i skånejobudvalget var enighed om, at  

 dagpengeret og ret til efterløn til 50/50-personer ville bryde med de basale  

 principper i arbejdsløshedsforsikringssystemet, nemlig at det er en  

 betingelse for ret til dagpenge og efterløn, at medlemmet står til rådighed  

 for det ordinære arbejdsmarked og opfylder et beskæftigelseskrav ved ustøttet  

 arbejde.
Forslag til lov om seniorydelse er en efterlønsordning, som bryder med de  

 basale principper på området.
Lovforslaget indebærer, at der knyttes en  

 tilbagetrækningsydelse til stillinger med offentlige tilskud.
Det vil betyde,  

 at 50/50-job stilles bedre end aftalebaserede skånejob, der er oprettet efter  

 de sociale kapitler i overenskomsterne, som ikke giver ret til en  

 seniorydelse.
Det kunne betyde et øget udgiftspres til offentligt støttede  

 skånejob, som vil blive prioriteret højere end de aftalebaserede skånejob.  

 Lovforslaget vil ligeledes skabe det problem, at mange andre grupper, der  

 ikke opfylder de almindelige betingelser i arbejdsløshedsforsikringsloven,  

 vil presse på for at få lavet tilsvarende særordninger.
 ÆndringsforslagAf arbejdsministeren, tiltrådt af et flertal  

 (udvalget med undtagelse af V og KF):
 Til § 14 1) I stk. 2 indsættes efter  

 »(medlemsbidrag),»: »§ 85 d (bidrag til Arbejdsmarkedets  

 Tillægspension),».
Bemærkninger Til nr. 1 Ændringsforslaget skal sikre, at personer, der modtager  

 seniorydelse, får mulighed for på frivillig basis at tilslutte sig  

 Arbejdsmarkedets Tillægspension (ATP-ordningen) på lige fod med medlemmer af  

 arbejdsløshedskasser for lønmodtagere, som modtager overgangsydelse, efterløn  

 eller delefterløn.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk  

 Folkeparti havde ikke medlemmer i udvalget.
Bilag Spørgsmål nr. 2:
Kan ministeren bekræfte, at tilbagetrækningsydelsen også i fremtiden vil  

 blive finansieret af staten med delvis kompensation fra kommunerne efter  

 DUT-princippet, og at man ikke efterfølgende overfører finansieringen til  

 arbejdsmarkedsfonde? Svar:
 Det fremgår af lovforslaget, at staten refunderer arbejdsløshedskassernes  

 udgifter til seniorydelsen.
 Endvidere fremgår det af bemærkningerne under Kommunaløkonomiske  

 konsekvenser, at kommunernes besparelser til denne persongruppe skal  

 indgå i de kommende DUT-forhandlinger.
 Jeg kan bekræfte, at der ikke har været overvejelser om anden  

 finansieringsform for seniorydelsen.
