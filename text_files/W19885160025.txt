 En 59-årig gift kvinde K, som ikke havde haft erhvervsarbejde i en  

 årrække, fandtes berettiget til førtidspension efter lov om social pension §  

 14, stk. 3, nr. 3, fra den 1. juli 1987.
 K's og ægtefællens forsørgelsesgrundlag bestod af ægtefællens efterløn  

 på 109.000 kr. årligt.
 Ankestyrelsen lagt vægt på, at forsørgelsesgrundlaget fra den 1. juli  

 1987 var under udelukkelsesgrænsen.
 Ankestyrelsen lagde i den forbindelse vægt på, at K, som i en årrække  

 havde været hjemmearbejdende, på grund af sin alder ikke kunne forventes at  

 supplere familiens indtægt.
 I Ankestyrelsens vurdering indgik i øvrigt, at der ikke var udsigt  

 til, at hverken K eller ægtefællen ville kunne forøge deres indtægter.
 REDEGØRELSE FOR SAGEN:
En gift kvinde K søgte i februar 1987 førtidspension som 59-årig.
K havde  

 i en årrække ikke haft erhvervsarbejde uden for hjemmet.
 Ægtefællen fik udbetalt efterløn, som på årsbasis udgjorde 109.000 kr.
 K havde ingen helbredsklager af betydning.
 AFGØRELSEN, DER KLAGES OVER:
 Revaliderings- og pensionsnævnet gav afslag på såvel helbredsbetinget som  

 behovsbestemt førtidspension.
Nævnet henviste til, at ægtefællens efterløn for tiden udgjorde 109.000  

 kr. årligt.
Da K's og ægtefællens forsørgelsesgrundlag herved var så tæt på  

 udelukkelsesgrænsen på 111.000 kr. årligt, fandt nævnet, at K ikke på dette  

 grundlag opfyldte betingelserne for at få tilkendt behovsbestemt  

 førtidspension.
 KLAGEN TIL ANKESTYRELSEN:
 Afgørelsen var indanket af K.
 LOVGRUNDLAG:
 Lov om social pension § 14, stk. 3, og § 15.
 Socialministeriets bekendtgørelse af 7. november 1986 om social pension.
 ANKESTYRELSENS AFGØRELSE:
 Ankestyrelsen finder, at K fra den 1. juli 1987 er berettiget til  

 førtidspension efter lov om social pension § 14, stk. 3, nr. 3.
 Ankestyrelsen har herved lagt vægt på, at K, som i en årrække har været  

 hjemmearbejdende, på grund af sin alder ikke kan forventes at supplere  

 familiens indtægt.
 I Ankestyrelsens vurdering er i øvrigt indgået, at der ikke er udsigt til,  

 at hverken K eller ægtefællen vil kunne forøge deres indtægter.
