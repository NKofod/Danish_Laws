 Den 31. juli 1987 undertegnedes i Oslo en overenskomst mellem Danmark,  

 Finland, Norge og Sverige om oprettelse af en fællesnordisk finansieret  

 konsulentfond for SADCC's Sekretariat i Gaborone, suppleret med en  

 overenskomst mellem de nævnte nordiske lande og SADCC's Sekretariat om emnet,  

 indgået i Gaborone den 31. august s.å.
 Hovedformålet med konsulentfonden, hvortil den danske regering bidrager  

 med 1.700.000 kroner, svarende til en fjerdedel af den samlede nordiske  

 ydelse, er at give SADCC's Sekretariat mulighed for at foretage studier og  

 undersøgelser inden for rammerne af samarbejdet med de nordiske lande for  

 derigennem at forbedre kvaliteten af det projektforberedende arbejde og af  

 nye projekter.
