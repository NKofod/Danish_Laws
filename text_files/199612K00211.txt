Nr LSF 211 Forslag til Lov om ændring af dobbeltbeskatningsoverenskomst mellem  

 Kongeriget Danmark og Det Schweiziske Forbund Fremsat af skatteministeren (Carsten Koch) den 2. april 1997 Vedtaget ved tredjebehandling den 20. maj 1997 Lov nr. 441 af 10/06/1997 § 1. Protokol af 11. marts 1997 mellem Kongeriget Danmark og Det Schweiziske Forbund til ændring af overenskomsten mellem Kongeriget Danmark og Det Schweiziske Forbund til undgåelse af dobbeltbeskatning for så vidt angår indkomst- og formueskatter, undertegnet i Bern den 23. november 1973, kan tiltrædes på Danmarks vegne.
Protokollen er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel 8.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag PROTOKOL til ændring af overenskomsten mellem Kongeriget Danmark og Det Schweiziske  

 Forbund til undgåelse af dobbeltbeskatning for så vidt angår indkomst- og  

 formueskatter Regeringen i Kongeriget Danmark og Regeringen i Det Schweiziske Forbund som ønsker at ændre overenskomsten mellem Kongeriget Danmark og Det  

 Schweiziske Forbund til undgåelse af dobbeltbeskatning for så vidt angår  

 indkomst- og formueskatter, undertegnet i Bern den 23. november 1973  

 (herefter omtalt som »overenskomsten«), er blevet enige om følgende:
Artikel 1 Alle bestemmelser om eller henvisninger til formueskat i overenskomsten  

 skal kun finde anvendelse i det omfang, begge kontraherende stater påligner  

 formueskat.
Artikel 2 1. Artikel 2, stk. 3, i overenskomsten erstattes af følgende:
 »3. De gældende skatter, på hvilke overenskomsten skal finde  

 anvendelse, er især:
 a) I Danmark:
(i) indkomstskatten til staten (ii) den kommunale indkomstskat (iii) den amtskommunale indkomstskat (iv) skatter i henhold til kulbrinteskatteloven (herefter omtalt som »dansk skat«) b) i Schweiz:
skatter, som pålignes af forbundet, kantoner og kommuner, af (i) indkomst (samlet indkomst, lønindkomst, indkomst fra formue,  

 fortjeneste ved erhvervsvirksomhed, kapitalgevinster og andre former for  

 indkomst); og (ii) formue (samlet formue, fast og rørlig ejendom, erhvervsaktiver,  

 indbetalt kapital og reserver, og andre former for formue) (herefter omtalt som »schweizisk skat«).' 2. Artikel 2, stk. 6, i overenskomsten ophæves.
Artikel 3 Artikel 3, stk. 1, litra a), i overenskomsten erstattes af følgende:
»a) udtrykket »Danmark« betyder Kongeriget Danmark,  

 herunder territorialfarvandet som dette i overensstemmelse med international  

 ret er fastlagt; udtrykket omfatter ikke Færøerne og Grønland og deres  

 territorialfarvand;» Artikel 4 I overenskomstens artikel 8 indsættes som stk. 4:
»4. Med hensyn til fortjeneste, som oppebæres af det danske, norske  

 og svenske luftfartskonsortium Scandinavian Airlines System (SAS), skal  

 bestemmelserne i stk. 1 og 3 kun finde anvendelse på den del af fortjenesten,  

 som svarer til den andel, der ejes i dette konsortium af SAS Danmark A/S, den  

 danske partner i Scandinavian Airlines System (SAS).« Artikel 5 1. I overenskomstens artikel 13, stk. 2, udgår 2. punktum.
 2. Artikel 13, stk. 3, i overenskomsten erstattes af følgende:
»3. Fortjeneste ved afhændelse af skibe eller luftfartøjer, der  

 anvendes i international trafik, eller af rørlig ejendom, der er knyttet til  

 driften af sådanne skibe eller luftfartøjer, kan kun beskattes i den  

 kontraherende stat, hvor foretagendets virkelige ledelse har sit sæde.« 3. I overenskomstens artikel 13 indsættes som stk. 4:
»4. Med hensyn til fortjeneste, som oppebæres af det danske, norske  

 og svenske luftfartskonsortium Scandinavian Airlines System (SAS), skal  

 bestemmelserne i stk. 3 kun finde anvendelse på den del af fortjenesten, som  

 svarer til den andel, der ejes i dette konsortium af SAS Danmark A/S, den  

 danske partner i Scandinavian Airlines System (SAS).« 4. I overenskomstens artikel 13 indsættes som stk. 5:
»5. Fortjeneste ved afhændelse af alle andre aktiver end de, der er  

 nævnt i stykkerne 1-4, kan kun beskattes i den kontraherende stat, hvor  

 afhænderen er hjemmehørende.« Artikel 6 I overenskomstens artikel 15 indsættes som stk. 4:
»4. Uanset de foregående bestemmelser i denne artikel kan vederlag,  

 der oppebæres af en person, der er hjemmehørende i Danmark, ved personligt  

 arbejde udført om bord på et luftfartøj, der anvendes i international trafik  

 af Scandinavian Airlines System (SAS), kun beskattes i Danmark.« Artikel 7 1. Artikel 23, stk. 1, i overenskomsten erstattes af følgende:
 »1. I Danmark skal dobbeltbeskatning undgås således:
a) Medmindre bestemmelserne i litra c) medfører andet, skal Danmark i  

 tilfælde hvor en person, der er hjemmehørende i Danmark, oppebærer indkomst  

 eller ejer formue, som ifølge bestemmelserne i denne overenskomst kan  

 beskattes i Schweiz (i) indrømme fradrag i den pågældende persons indkomstskat med et beløb  

 svarende til den indkomstskat, som er betalt i Schweiz; (ii) indrømme fradrag i den pågældende persons formueskat med et beløb  

 svarende til den formueskat, som er betalt i Schweiz; b) fradragsbeløbet skal imidlertid ikke i noget tilfælde kunne overstige  

 den del af indkomstskatten eller formueskatten, beregnet uden sådant fradrag,  

 der kan henføres til den indkomst eller til den formue, som kan beskattes i  

 Schweiz; c) i tilfælde hvor en person, der er hjemmehørende i Danmark, oppebærer  

 indkomst eller ejer formue, som ifølge bestemmelserne i denne overenskomst  

 kun kan beskattes i Schweiz, kan Danmark medregne denne indkomst eller formue  

 i beskatningsgrundlaget, men skal i skatten af indkomsten eller formuen  

 fradrage den del af indkomstskatten, henholdsvis formueskatten, som kan  

 henføres til den indkomst, der hidrører fra Schweiz, eller den formue, der  

 ejes i Schweiz.« 2. Overenskomstens artikel 23, stk. 3, ophæves.
Artikel 8 1. De kontraherende staters regeringer skal give hinanden underretning om,  

 at de forfatningsmæssige betingelser for, at denne protokol kan træde i  

 kraft, er opfyldt.
 2. Protokollen, som skal udgøre en integrerende del af overenskomsten,  

 skal træde i kraft på datoen for den sidste af de underretninger, der er  

 omhandlet i stk. 1, og dens bestemmelser skal have virkning for så vidt angår  

 skatter for det indkomstår, der følger umiddelbart efter det år, hvor  

 protokollen træder i kraft, og efterfølgende indkomstår.
 TIL BEKRÆFTELSE HERAF har de undertegnede, dertil behørigt befuldmægtigede  

 af deres regeringer, underskrevet denne protokol.
Udfærdiget i 2 eksemplarer i København den 11. marts 1997, på dansk, tysk  

 og engelsk, således at alle tre tekster har samme gyldighed.
I tilfælde af  

 uoverensstemmelse om fortolkning skal den engelske tekst anvendes.
 For Kongeriget Danmark:
Carsten Koch For Det Schweiziske Forbund:
Andre von Graffenried Oprindeligt fremsat forslag § 1. Protokol af 11. marts 1997 mellem Kongeriget Danmark og Det Schweiziske Forbund til ændring af Overenskomsten mellem Kongeriget Danmark og Det Schweiziske Forbund til undgåelse af dobbeltbeskatning for så vidt angår indkomst- og formueskatter, undertegnet i Bern den 23. november 1973, kan tiltrædes på Danmarks vegne.
Protokollen er optaget som bilag til denne lov.
 Stk. 2. Protokollen træder i kraft og finder anvendelse i Danmark  

 efter bestemmelserne i protokollens artikel 8.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag PROTOKOL til ændring af overenskomsten mellem Kongeriget Danmark og Det Schweiziske Forbund til undgåelse af dobbeltbeskatning for så vidt angår indkomst- og formueskatter Regeringen i Kongeriget Danmark og Regeringen i Det Schweiziske Forbund som ønsker at ændre overenskomsten mellem Kongeriget Danmark og Det  

 Schweiziske Forbund til undgåelse af dobbeltbeskatning for så vidt angår  

 indkomst- og formueskatter, undertegnet i Bern den 23. november 1973  

 (herefter omtalt som »overenskomsten«), er blevet enige om følgende:
Artikel 1 Alle bestemmelser om eller henvisninger til formueskat i overenskomsten  

 skal kun finde anvendelse i det omfang, at begge kontraherende stater  

 påligner formueskat.
Artikel 2 1. Artikel 2, stk. 3, i overenskomsten erstattes af følgende:
 »3. De gældende skatter, på hvilke overenskomsten skal finde  

 anvendelse, er især:
 a) I Danmark:
(i) indkomstskatten til staten (ii) den kommunale indkomstskat (iii) den amtskommunale indkomstskat (iv) skatter i henhold til kulbrinteskatteloven (herefter omtalt som »dansk skat«) b) i Schweiz:
skatter, som pålignes af forbundet, kantoner og kommuner, af (i) indkomst (samlet indkomst, lønindkomst, indkomst fra formue,  

 fortjeneste ved erhvervsvirksomhed, kapitalgevinster og andre former for  

 indkomst); og (ii) formue (samlet formue, fast og rørlig ejendom, erhvervsaktiver,  

 indbetalt kapital og reserver, og andre former for formue) (herefter omtalt som »schweizisk skat«).' 2. Artikel 2, stk. 6, i overenskomsten ophæves.
Artikel 3 Artikel 3, stk. 1, litra a), i overenskomsten erstattes af følgende:
»a) udtrykket »Danmark« betyder Kongeriget Danmark,  

 herunder territorialfarvandet som dette i overensstemmelse med international  

 ret er fastlagt; udtrykket omfatter ikke Færøerne og Grønland og deres  

 territorialfarvand;» Artikel 4 I overenskomstens artikel 8 indsættes som stk. 4:
»4. Med hensyn til fortjeneste, som oppebæres af det danske, norske  

 og svenske luftfartskonsortium Scandinavian Airlines System (SAS), skal  

 bestemmelserne i stk. 1 og 3 kun finde anvendelse på den del af fortjenesten,  

 som svarer til den andel, der ejes i dette konsortium af SAS Danmark A/S, den  

 danske partner i Scandinavian Airlines System (SAS).« Artikel 5 1. I overenskomstens artikel 13, stk. 2, udgår 2. punktum.
 2. Artikel 13, stk. 3, i overenskomsten erstattes af følgende:
»3. Fortjeneste ved afhændelse af skibe eller luftfartøjer, der  

 anvendes i international trafik, eller af rørlig ejendom, der er knyttet til  

 driften af sådanne skibe eller luftfartøjer, kan kun beskattes i den  

 kontraherende stat, hvor foretagendets virkelige ledelse har sit sæde.« 3. I overenskomstens artikel 13 indsættes som stk. 4:
»4. Med hensyn til fortjeneste, som oppebæres af det danske, norske  

 og svenske luftfartskonsortium Scandinavian Airlines System (SAS), skal  

 bestemmelserne i stk. 3 kun finde anvendelse på den del af fortjenesten, som  

 svarer til den andel, der ejes i dette konsortium af SAS Danmark A/S, den  

 danske partner i Scandinavian Airlines System (SAS)» 4. I overenskomstens artikel 13 indsættes som stk. 5:
»5. Fortjeneste ved afhændelse af alle andre aktiver end de, der er  

 nævnt i stykkerne 1-4, kan kun beskattes i den kontraherende stat, hvor  

 afhænderen er hjemmehørende.« Artikel 6 I overenskomstens artikel 15 indsættes som stk. 4:
»4. Uanset de foregående bestemmelser i denne artikel kan vederlag,  

 der oppebæres af en person, der er hjemmehørende i Danmark, ved personligt  

 arbejde udført om bord på et luftfartøj, der anvendes i international trafik  

 af Scandinavian Airlines System (SAS), kun beskattes i Danmark.« Artikel 7 1. Artikel 23, stk. 1, i overenskomsten erstattes af følgende:
 »1. I Danmark skal dobbeltbeskatning undgås således:
a) Medmindre bestemmelserne i litra c) medfører andet, skal Danmark i  

 tilfælde hvor en person, der er hjemmehørende i Danmark, oppebærer indkomst  

 eller ejer formue, som ifølge bestemmelserne i denne overenskomst kan  

 beskattes i Schweiz (i) indrømme fradrag i den pågældende persons indkomstskat med et beløb  

 svarende til den indkomstskat, som er betalt i Schweiz; (ii) indrømme fradrag i den pågældende persons formueskat med et beløb  

 svarende til den formueskat, som er betalt i Schweiz; b) fradragsbeløbet skal imidlertid ikke i noget tilfælde kunne overstige  

 den del af indkomstskatten eller formueskatten, beregnet uden sådant fradrag,  

 der kan henføres til den indkomst eller til den formue, som kan beskattes i  

 Schweiz; c) i tilfælde hvor en person, der er hjemmehørende i Danmark, oppebærer  

 indkomst eller ejer formue, som ifølge bestemmelserne i denne overenskomst  

 kun kan beskattes i Schweiz, kan Danmark medregne denne indkomst eller formue  

 i beskatningsgrundlaget, men skal i skatten af indkomsten eller formuen  

 fradrage den del af indkomstskatten, henholdsvis formueskatten, som kan  

 henføres til den indkomst, der hidrører fra Schweiz, eller den for mue, der  

 ejes i Schweiz.« 2. Overenskomstens artikel 23, stk. 3, ophæves.
Artikel 8 1. De kontraherende staters regeringer skal give hinanden underretning om,  

 at de forfatningsmæssige betingelser for, at denne protokol kan træde i  

 kraft, er opfyldt.
 2. Protokollen, som skal udgøre en integrerende del af overenskomsten,  

 skal træde i kraft på datoen for den sidste af de underretninger, der er  

 omhandlet i stk. 1, og dens bestemmelser skal have virkning for så vidt angår  

 skatter for det indkomstår, der følger umiddelbart efter det år, hvor  

 protokollen træder i kraft, og efterfølgende indkomstår.
 TIL BEKRÆFTELSE HERAF har de undertegnede, dertil behørigt befuldmægtigede  

 af deres regeringer, underskrevet denne protokol.
Udfærdiget i 2 eksemplarer i København den 11. marts 1997, på dansk, tysk  

 og engelsk, således at alle tre tekster har samme gyldighed.
I tilfælde af  

 uoverensstemmelse om fortolkning skal den engelske tekst anvendes.
 For Kongeriget Danmark:
Carsten Koch For Det Schweiziske Forbund:
Andre von Graffenried Bemærkninger til lovforslaget Almindelige bemærkninger Formålet med lovforslaget er at bemyndige regeringen til at tiltræde en protokol om ændring af den dansk-schweiziske dobbeltbeskatningsoverenskomst fra 1973. Denne overenskomst bygger på den såkaldte exemptionsmetode.
Herved forstås det forhold, at hvis eksempelvis en person med bopæl i Danmark modtager en indkomst fra Schweiz, og Schweiz i henhold til overenskomsten kan beskatte denne indkomst, skal Danmark indrømme et fradrag i den pågældende persons skat svarende til den del af skatten, der forholdsmæssigt svarer til den indkomst, der kan beskattes i Schweiz.
Herved kommer den schweiziske indkomst ganske vist til at »tælle  

 med« i progressionen i den danske skat, men den danske skattenedsættelse  

 er uafhængig af størrelsen af den skat, der faktisk er betalt i Schweiz.  

 Modsætningen til denne lempelsesmetode er den såkaldte credit-metode.
Ved  

 denne metode gives på tilsvarende måde et forholdsmæssigt nedslag i den  

 danske skat, men nedslaget kan med creditmetoden ikke overstige den skat, der  

 er betalt i udlandet.
Dobbeltbeskatningsoverenskomster der bygger på exemptionsprincippet rummer  

 en række latente muligheder for misbrug.
Danmark accepterer ikke længere  

 exemption som generel lempelsesmetode ved indgåelse af nye  

 dobbeltbeskatningsoverenskomster, og Danmark søger i disse år systematisk at  

 genforhandle eksisterende dobbeltbeskatningsoverenskomster, der bygger på  

 denne metode.
Hovedformålet med at genforhandle dobbeltbeskatningsoverenskomsten med  

 Schweiz var således fra dansk side at søge lempelsesmetoden ændret.
Der blev  

 under forhandlingerne opnået enighed om, at Danmark fremover kan anvende  

 credit-metoden.
Schweiz ønsker dog fortsat selv at anvende exemptionsmetoden,  

 hvilket ikke giver Danmark problemer.
Ud over den ændrede metodebestemmelse indeholder protokollen en regel om,  

 at overenskomstens formueskattebestemmelser kun finder anvendelse, når begge  

 lande pålægger formueskatter.
Definitionen af »Danmark« er ændret  

 for at tage højde for bestemmelserne i den danske kulbrinteskattelov, og der  

 er indsat forskellige bestemmelser, der tager højde for de særlige forhold  

 omkring SAS.
 Lovforslaget skønnes ikke at have væsentlige administrative konsekvenser.
 Lovforslaget har ikke EU-retlige aspekter.
 Lovforslagets økonomiske og erhvervsmæssige konsekvenser:
Formålet med en dobbeltbeskatningsoverenskomst mellem to lande er, at  

 fjerne de hindringer, som dobbeltbeskatningen kan medføre for udviklingen af  

 de økonomiske relationer mellem aftalelandene.
Hermed får virksomheder og  

 personer i det ene land bedre skattemæssige betingelser for investering,  

 etablering eller arbejde i det andet land både som følge af, at  

 dobbeltbeskatning undgås, og som følge af, at der kommer større klarhed om de  

 skattemæssige konsekvenser af økonomiske dispositioner.
De bedre  

 skattemæssige betingelser letter generelt forholdene for erhvervslivet.
 Da der eksisterer en overenskomst mellem Danmark og Schweiz er virkningen  

 af den ny overenskomst begrænset til de områder, hvor der sker ændringer i  

 forhold til den eksisterende overenskomst.
 Protokollen ændrer ikke det forhold i overenskomsten, at udbytter, renter  

 og royalties kun kan beskattes i den stat, hvor modtageren er hjemmehørende.
Den væsentligste ændring er overgangen til lempelse efter creditmetoden i  

 Danmark i stedet for exemptionsmetoden for personlig indkomst og  

 erhvervsmæssig indkomst.
Herved bliver nedslaget i dansk skat begrænset til  

 det mindste af landenes skattebeløb, mens der efter den gældende overenskomst  

 altid lempes med hele den danske skat på den schweiziske indkomst.
Da både  

 den schweiziske personskat og selskabsskat generelt er lavere end den danske  

 vil den nye overenskomst generelt indebære en reduktion af lempelsen og  

 dermed et merprovenu.
Størrelsen af merprovenuet er det ikke muligt nærmere  

 at angive, men det antages at være beskedent.
 De øvrige ændringer i overenskomsten skønnes ikke at have nævneværdige  

 provenumæssige konsekvenser.
Bemærkninger til lovforslagets enkelte bestemmelser Efter lovforslagets § 1 bemyndiges regeringen til at tiltræde protokollen om ændring af den eksisterende dansk-schweiziske dobbeltbeskatningsoverenskomst af 1973. Protokollen er optaget som bilag til lovforslaget, og dens bestemmelser gennemgås nedenfor.
Regeringen vil efter lovforslagets vedtagelse kunne gennemføre protokollens bestemmelser i Danmark, når dens betingelser herfor er opfyldt.
Disse betingelser er, at de kontraherende staters regeringer skal give  

 hinanden underretning, når de forfatningsmæssige betingelser for protokollens  

 ikrafttræden er opfyldt.
Dette vil for Danmarks side sige, at nærværende  

 lovforslag er endeligt vedtaget.
Protokollen træder i kraft på datoen for  

 modtagelsen af den sidste af disse underretninger, og dens bestemmelser har  

 virkning for skatter fra og med det indkomstår, der følger efter det år, hvor  

 protokollen træder i kraft.
 De enkelte artikler i Protokollen har følgende bestemmelser:
Artikel 1 Overenskomstens bestemmelser om formueskat opretholdes, men finder kun  

 anvendelse i det omfang, at begge stater påligner formueskat.
Skulle Danmark  

 på et senere tidspunkt indføre formueskat, vil denne være omfattet af  

 overenskomsten.
Artikel 2 Artiklen opregner de skatter, der er omfattet af overenskomsten.
Der er  

 alene tale om en opdatering uden egentlig praktisk betydning af listen i  

 forhold til det, der var gældende ved overenskomstens indgåelse i 1973.
Artikel 3 Definitionen af udtrykket »Danmark« ændres, således at det kun  

 omfatter Kongeriget Danmark samt territorialfarvandet, men ikke  

 kontinentalsoklen udenfor.
Dette er et kompromis mellem et dansk ønske om at  

 få indsat bestemmelser om beskatning af kulbrinteudvinding i overenskomsten  

 og en schweizisk betænkelighed ved noget sådant.
Danmark søger ved forhandlinger om dobbeltbeskatningsoverenskomster at få  

 indsat bestemmelser om, at aktiviteter i forbindelse med forundersøgelser,  

 efterforskning og udvinding af kulbrinter udgør et fast driftssted fra første  

 dag (med en vis bagatelgrænse), således at Danmark kan beskatte sådanne  

 aktiviteter i Nordsøen straks og det andet land tilsvarende på eget  

 territorium.
Dette kan dog i kombination med exemptionsmetoden, som Schweiz  

 fortsat ønsker at anvende, have uønskede konsekvenser, og man enedes derfor  

 om at indskrænke definitionen af Danmark og dermed overenskomstens  

 anvendelsesområde som anført.
Den praktiske konsekvens af dette er, at  

 landene hver især kan anvende egne interne regler ved beskatningen af sådanne  

 aktiviteter, d.v.s. for Danmarks vedkommende opretholde reglerne om fast  

 driftssted ved kulbrinteudvinding.
Artiklerne 4-6 Artiklerne præciserer de særlige forhold omkring beskatningen af SAS,  

 herunder af selskabets ansatte.
Bestemmelserne svarer til, hvad der findes i  

 andre nyere overenskomster, som Danmark har indgået.
Artikel 7 Artiklen ændrer metoden for lempelse af dobbeltbeskatning, således at  

 Danmark fremover vil kunne anvende credit-metoden, jfr. ovenfor under  

almindelige bemærkninger . Samtidig ophæves en nu forældet bestemmelse  

 om beskatning af personer, der flytter fra Danmark til Schweiz.
Artikel 8 Protokollen træder i kraft, når begge stater har meddelt, at de  

 forfatningsmæssige betingelser herfor er opfyldt.
Protokollen finder  

 anvendelse for så vidt angår skatter fra og med det indkomstår, der følger  

 umiddelbart efter det år, hvor Protokollen er trådt i kraft.
Efter lovforslagets § 2 træder loven i kraft dagen efter bekendtgørelsen i Lovtidende.
Efter lovforslagets § 3 gælder loven ikke for Færøerne og Grønland,  

 idet skattespørgsmål hører under det færøske og grønlandske hjemmestyres  

 kom-petence.
Færøerne er omfattet af den eksisteren-de dansk-schweiziske  

 dobbeltbeskatningsoverenskomst, og det vil kræve en selvstændig færøsk - og  

 schweizisk - beslutning med efterfølgende dansk-schweizisk note veksling at  

 udstrække Protokollen til også at omfatte Færøerne.
Grønland er ikke omfattet  

 af den gældende overenskomst, men vil efter samme procedure kunne blive  

 omfattet af hele overenskomsten eller dele af den, hvis man fra grønlandsk og  

 schweizisk side måtte ønske dette.
Skriftlig fremsættelse Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af dobbeltbeskatningsoverenskomst mellem  

 Kongeriget Danmark og Det Schweiziske Forbund.
(Lovforslag nr.
L 211).
Regeringen har for nylig undertegnet en protokol til ændring af den  

 dansk-schweiziske dobbeltbeskatningsoverenskomst fra 1973. Hovedindholdet i  

 protokollen er en ændring af den metode, der anvendes ved lempelse af  

 dobbeltbeskatning, således at muligheder for misbrug undgås.
Genforhandlingen  

 af dobbeltbeskatningsoverenskomsten med Schweiz er et led i regeringens  

 bestræbelser på at sikre, at Danmarks dobbeltbeskatningsoverenskomster  

 udformes på en sådan måde, at misbrug af overenskomsterne undgås.
 Idet jeg i øvrigt henviser til bemærkningerne til lovforslaget, skal jeg  

 hermed anbefale forslaget til velvillig behandling i Tinget.
