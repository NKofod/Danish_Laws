 Det antages efter disse grundsætninger, at de opgaver, som en  

 kommune kan påtage sig, som udgangspunkt skal være geografisk  

 afgrænset til den pågældende kommunes område.  

 Såfremt det er nødvendigt af hensyn til den  

 pågældendes kommunes fællesskab at løse en opgave  

 uden for kommunens geografiske område, vil dette efter  

 omstændighederne kunne være lovligt.
Efter de nævnte kommunalretlige grundsætninger kan kommuner  

 endvidere som udgangspunkt ikke drive handel, håndværk, industri  

 og finansiel virksomhed, medmindre der foreligger lovhjemmel hertil.  

 Udgangspunktet fraviges dog bl.a. for så vidt angår produktion  

 til eget brug.
Kommuner kan endvidere for at  undgå værdispild  

 på det frie marked, herunder til andre kommuner, lovligt afsætte  

 eventuelle biprodukter fra en kommunal virksomhed samt i et vist,  

 begrænset omfang sælge en overkapacitet og således varetage  

 opgaver, der ikke normalt er kommunale.
Det er dog for så vidt  

 angår salg af overkapacitet bl.a. en betingelse, at den  

 pågældende kommunale aktivitet ikke er dimensioneret med det  

 formål at opnå mulighed for at varetage opgaver, der normalt ikke  

 er kommunale, samt at overkapaciteten af hensyn til varetagelsen af den  

 kommunale opgave ikke kan afskaffes.
 Indenrigsministeriet antog på denne baggrund, at en kommune kan  

 etablere og drive et biogasanlæg med henblik på forsyning af  

 varme til borgere i en anden kommune, hvis dette er en nødvendig  

 forudsætning for at den førstnævnte kommune kan varetage  

 sine opgaver vedrørende biogasvirksomhed med henblik på  

 varmeforsyning til kommunens egne borgere, eller såfremt de oven for  

 nævnte betingelser for salg af overkapacitet er opfyldt.
Efter Indenrigsministeriets opfattelse kunne det forhold, at der kan  

 opnås visse stordriftsfordele o.lign. ved tillige at etablere og drive  

 biogasanlæg, som forsyner en anden kommunes borgere, ikke anses for en  

 nødvendig forudsætning for etablering og drift af  

 biogasanlæg til varmeforsyning af kommunens egne borgere.
Muligheden  

 for at opnå sådanne stordriftsfordele mv. kunne således  

 ikke i sig selv begrunde en fravigelse fra ovennævnte udgangspunkt om,  

 at en kommune alene kan varetage opgaver for kommunens egne borgere.
 Endvidere udtalt, at en kommune efter Indenrigsministeriets opfattelse  

 således kun helt undtagelsesvis ud fra overkapacitetsbetragtninger vil  

 kunne fravige udgangspunktet om, at en kommune ikke uden lovhjemmel kan drive  

 erhvervsvirksomhed, og etablere og drive et biogasanlæg med henblik  

 på forsyning af en anden kommunes borgere.
(Indenrigsministeriets brev af 9. oktober 1997 til et tilsynsråd -  

 2. k.kt.- j.nr. 1997/11121/650-2) Udtalelse afgivet af Indenrigsministeriet om  

 en kommunes adgang til at etablere og drive et biogasanlæg beliggende  

 uden for kommunegrænsen Resumé af  Indenrigsministeriets brev af  9. oktober 1997.
3. DE KOMMUNALE OPGAVER Om en kommunes adgang til at etablere og drive et biogasanlæg  

 beliggende uden for kommunegrænsen.
 Tilsynsrådet for Ringkjøbing Amt har ved brev  

 af 13. november 1996 (j.nr. 1996-951/285) anmodet Indenrigsministeriet om en  

 udtalelse om, hvorvidt en kommune kan etablere og drive et biogasanlæg  

 uden for kommunegrænsen.
Baggrunden for tilsynsrådets anmodning er en  

 henvendelse af 22. juli 1996 fra Herning Kommune.
I brevet er det bl.a.  

 anført, at Herning kommunale Værker og Ikast Kommune har  

 drøftet muligheden for, at Herning kommunale Værker  

 opfører og driver et biogasanlæg ved Bording i Ikast Kommune.  

 Det er tanken, at biogasanlægget skal levere biogas til et privat  

 varmeværk, Bording Varmeværk a.m.b.a, der forsyner borgerne i  

 Bording med varme.
Der er endvidere planer om at trække en ledning fra  

 biogasanlægget til varmeværket i Ikast.
Herning kommunale  

 Værker vurderer, at kombinationen med yderligere et biogasanlæg  

 vil forbedre mulighederne for en mere rationel og effektiv drift af samtlige  

 biogasanlæg incl.
Bording Varmeværket.
Endvidere forventer man,  

 at denne større kapacitet vil give Herning kommunale Værker  

 bedre muligheder for at indgå aftaler, der sikrer den fremtidige  

 levering af affald til biogasanlæggene.
 Efter anmodning fra tilsynsrådet har Miljø-  

 og Energiministeriet i et brev af 23. september 1996 udtalt, at etablering og  

 drift af biogasanlæg er omfattet af varmeforsyningsloven og  

 miljøbeskyttelsesloven, men ingen af disse regelsæt regulerer  

 spørgsmålet om, hvorvidt en kommune kan etablere og drive et  

 biogasanlæg, som ligger uden for kommunegrænsen.
Tilsynsrådet har på den baggrund vedtaget at  

 anmode Indenrigsministeriet om en vejledende udtalelse om, hvorvidt Herning  

 Byråd lovligt kan etablere og drive et biogasanlæg beliggende i  

 Ikast Kommune.
Tilsynsrådet har herved henvist til, at  

 lokalitetsprincippet i denne sag ikke har så stor vægt, idet  

 Ikast Kommune er indforstået med projektet.
Der henvises endvidere til,  

 at den pågældende opgaveudførelse ligger tæt op ad  

 de opgaver, som en kommune kan løse efter lov om kommuners og  

 amtskommuners udførelse af opgaver for andre offentlige  

 myndigheder.
 I den anledning skal Indenrigsministeriet generelt udtale  

 følgende:
 En kommune kan med hjemmel i lov om varmeforsyning og lov  

 om miljøbeskyttelse etablere og drive biogasanlæg med henblik  

 på forsyning af varme til kommunens borgere.
Spørgsmålet om, hvorvidt en kommune kan  

 opføre og drive et biogasanlæg med henblik på at forsyne  

 borgere i en anden kommune med varme, er ikke reguleret i den skrevne  

 lovgivning.
Spørgsmålet skal derfor afgøres efter  

 almindelige kommunalretlige grundsætninger om kommuners  

 opgavevaretagelse.
Det antages efter disse grundsætninger, at de  

 opgaver, som en kommune kan påtage sig, som udgangspunkt skal  

 være geografisk afgrænset til den pågældende kommunes  

 område.
Såfremt det er nødvendigt af hensyn til den  

 pågældende kommunes kommunale fællesskab at løse en  

 opgave uden for kommunens geografiske område, vil dette efter  

 omstændighederne kunne være lovligt.
Der henvises til Hans  

 Gammeltoft-Hansen, Forvaltningsret, 1994, side 435 f og 442 f, Jens Garde og  

 Jørgen Mathiassen, Kommunalret, 1991, side 35, Claus Haagen Jensen,  

 Kommunalret, 1972, side 57 og 59 og Erik Harder, Dansk Kommunalforvaltning  

 II, Opgaver, 1987, side 110 f.
Mogens Heide-Jørgensen, Den Kommunale  

 Interesse, 1993, side 261, forholder sig dog kritisk over for kravet om, at  

 kommunens ulovbestemte opgavevaretagelse er begrænset til kommunens  

 geografiske afgrænsning og det kommunale fællesskabs behov.
Efter de nævnte kommunalretlige grundsætninger  

 kan kommuner endvidere som udgangspunkt ikke drive handel,  

 håndværk, industri og finansiel virksomhed, medmindre der  

 foreligger lovhjemmel hertil.
Udgangspunktet fraviges dog bl.a. for så  

 vidt angår produktion til eget brug.
Kommuner kan endvidere for at  

 undgå værdispild på det frie marked, herunder til andre  

 kommuner, lovligt afsætte eventuelle biprodukter fra en kommunal  

 virksomhed samt i et vist, begrænset omfang sælge en  

 overkapacitet og således varetage opgaver, der ikke normalt er  

 kommunale.
Det er dog for så vidt angår salg af overkapacitet  

 bl.a. en betingelse, at den pågældende kommunale aktivitet ikke  

 er dimensioneret med det formål at opnå mulighed for at varetage  

 opgaver, der normalt ikke er kommunale, samt at overkapaciteten af hensyn til  

 varetagelsen af den kommunale opgave ikke kan afskaffes.
 Det må på baggrund af ovenstående  

 antages, at en kommune kan etablere og drive biogasanlæg med henblik  

 på forsyning af varme til borgere i en anden kommune, hvis dette er en  

 nødvendig forudsætning for, at den førstnævnte  

 kommune kan varetage sine opgaver vedrørende biogasvirksomhed med  

 henblik på varmeforsyning til kommunens egne borgere, eller  

 såfremt de oven for nævnte betingelser for salg af overkapacitet  

 er opfyldt.
Det forhold, at der kan opnås visse  

 stordriftsfordele o.lign. ved tillige at etablere og drive biogasanlæg,  

 som forsyner en anden kommunes borgere, kan efter Indenrigsministeriets  

 opfattelse ikke anses for en nødvendig forudsætning for  

 etablering og drift af biogasanlæg til varmeforsyning af kommunens egne  

 borgere.
Muligheden for at opnå sådanne stordriftsfordele mv. kan  

 således ikke i sig selv begrunde en fravigelse fra ovennævnte  

 udgangspunkt om, at en kommune alene kan varetage opgaver for kommunens egne  

 borgere.
Det bemærkes endvidere, at lovgivningen ikke  

 indeholder bestemmelser om, at en kommune skal sikre en  

 biogasanlægskapacitet af en bestemt størrelse.
Det er endvidere  

 ministeriets opfattelse, at det i øvrigt ikke generelt kan antages at  

 være en nødvendig forudsætning for kommunal  

 biogasvirksomhed, at kommunen med henblik på at få en mere  

 rationel og effektiv drift af øvrige biogasanlæg samt bedre  

 muligheder for at indgå aftaler om levering af affald til kommunens  

 biogasanlæg i en anden kommune etablerer og driver biogasanlæg,  

 der forsyner den anden kommunes borgere.
 En kommune vil således efter Indenrigsministeriets  

 opfattelse kun helt undtagelsesvis ud fra overkapacitetsbetragtninger kunne  

 fravige udgangspunktet om, at en kommune ikke uden lovhjemmel kan drive  

 erhvervsvirksomhed, og etablere og drive et biogasanlæg med henblik  

 på forsyning af en anden kommunes borgere.
For så vidt angår det anførte  

 vedrørende lov nr. 378 af 14. juni 1995 om kommuners og amtskommuners  

 udførelse af opgaver for andre offentlige myndigheder bemærkes,  

 at loven kun finder anvendelse for udførelse af opgaver for andre  

 offentlige myndigheder.
En kommune kan således ikke i medfør af  

 loven udføre en opgave for en privat.
En kommune kan derimod  

 udføre en opgave efter loven for en anden kommune, herunder etablering  

 og drift af biogasanlæg, såfremt lovens betingelser om udbud mv.  

 er opfyldt.
 Indenrigsministeriet har i dag sendt kopi af dette brev  

 til Herning Byråd og Ikast Byråd.
