 Til samtlige eksportautoriserede kreatur- og svineslagterier samt  

 veterinærkontrollen ved disse.
 Midtflækning af ungtyre til Italien.
 Med henvisning til Veterinærdirektoratets cirkulæreskrivelser af 10.  

 januar 1989 og 27. februar 1989 (begge K.K. 3408-1986) om midtflækning af  

 fedekalve til Italien meddeles herved, at Landbrugsministeriet har besluttet,  

 at nævnte cirkulæreskrivelser suspenderes.
I stedet gælder indtil videre, at slagtekroppe, som agtes eksporteret til  

 Italien, og som hidrører fra kreaturer - som er under 12 måneder gamle og - som vejer højst 280 kg slagtet vægt kan undlades midtflækket.
 Såfremt sådanne slagtekroppe ikke kommer til afsendelse til Italien, skal  

 de midtflækkes og inspiceres af dyrlægen, før de anvendes til andet formål.
 Efterfølgende har Landbrugsministeriet til Veterinærdirektoratet meddelt,  

 at følgende definition kan anvendes:
 Vægtgrænsen på 280 kg slagtet vægt, det vil sige kold afregningsvægt,  

 modsvarer 310 kg konstateret varm vægt, uanset den faktiske præsentationsform  

 for den varme slagtekrop.
 Cirkulæreskrivelse af 28. april 1989 (K.K. 561-2050/89) om samme emne  

 tilbagekaldes.
 P.V.V.
