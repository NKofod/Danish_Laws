Nr LSF 235 Forslag til Lov om ændring af lov om arbejdsløshedsforsikring m.v.  

 (Optagelse, dagpenge i forbindelse med ansøgning om social pension,  

 kontingent for unge, mindstesats for efterlønsmodtagere) Fremsat af arbejdsministeren (Jytte Andersen) den 10. april 1996 Vedtaget ved tredjebehandling den 14. maj 1996 Lov nr. 373 af 22/05/1996 § 1 I lov om arbejdsløshedsforsikring m.v., jf. lovbekendtgørelse nr. 29 af  

 23. januar 1996, foretages følgende ændringer:
 1. I § 41, stk. 1, nr. 1, ændres »stk. 5« til:  

 »stk. 6«.
 2. I § 41 indsættes efter stk. 1 som nyt stykke:
»Stk. 2. Direktøren for arbejdsløshedsforsikringen kan uanset  

 bestemmelsen i stk. 1, nr. 3, litra a, efter forhandling med  

 Landsarbejdsrådet fastsætte regler om optagelse af personer, der dokumenterer  

 at være beskæftiget som lønmodtagere, men som ikke er beskæftiget inden for  

 en kasses faglige område.« Stk. 2-6 bliver herefter stk. 3-7.
 3. I § 41, stk. 6 , der bliver stk. 7, ændres »stk.  

 1-3« til: »stk. 1, 3 og 4«.
 4. § 64, stk. 3, affattes således:
»Stk. 3. For et medlem, der ansøger om pension, gælder  

 reglerne i stk. 1 og 2 fra den 1. i måneden efter, at der er forløbet 3  

 måneder fra ansøgningstidspunktet.
Udbetales pensionen med virkning fra et  

 tidligere tidspunkt, gælder stk. 1 og 2 fra den 1. i måneden efter, at der er  

 truffet afgørelse.
Afslås pensionsansøgningen, efterbetales de dagpenge, der  

 er bortfaldet i henhold til 1. pkt.« 5. § 64, stk. 4, ophæves.
 Stk. 5 bliver herefter stk. 4.
 6. I § 64, stk. 5, der bliver stk. 4, ændres »stk.  

 1-4« til: »stk. 1-3«.
 7. I § 76, stk. 1, indsættes som 5. pkt.:
»For unge under 25 år, der modtager dagpenge efter § 52 c, stk. 2,  

 eller som er omfattet af § 32 a i lov om en aktiv arbejdsmarkedspolitik og  

 deltager i uddannelse med uddannelsesgodtgørelse eller med godtgørelse for  

 tab af indtægt eller arbejdsmulighed eller elevstøtte efter lov om  

 arbejdsmarkedsuddannelser, indbetales kun halvdelen af det beløb, der er  

 fastsat efter 1. pkt.« 8. I § 99, stk. 1, ændres »§ 41, stk. 5« til:  

 »§ 41, stk. 6«.
§ 2 Loven træder i kraft den 1. juli 1996, dog træder § 1, nr. 4, 5 og 6, i  

 kraft dagen efter bekendtgørelsen i Lovtidende.
§ 3 Til medlemmer, som er overgået til efterløn, jf. § 75 d, stk. 1, før den  

 1. januar 1996, og som på overgangstidspunktet kunne have opfyldt  

 betingelserne for ret til mindstesatsen efter § 51, stk. 4 og stk. 5, 1.  

 pkt., udbetales efterløn fra 1. juli 1996 med et beløb, der udgør 82 pct. af  

 højeste dagpenge efter § 47.
Oprindeligt fremsat forslag § 1 I lov om arbejdsløshedsforsikring m.v., jf. lovbekendtgørelse nr. 29 af  

 23. januar 1996, foretages følgende ændringer:
 1. I § 41, stk. 1, nr. 1, ændres »stk. 5« til:  

 »stk. 6«.
 2. I § 41 indsættes efter stk. 1 , som nyt stykke:
 »Stk. 2. Direktøren for arbejdsløshedsforsikringen kan uanset  

 bestemmelsen i stk. 1, nr. 3, litra a, efter forhandling med  

 Landsarbejdsrådet fastsætte regler om optagelse af personer, der dokumenterer  

 at være beskæftiget som lønmodtagere, men som ikke er beskæftiget inden for  

 en kasses faglige område.«.
 Stk. 2-6 bliver herefter stk. 3-7.
 3. I § 41, stk. 6 , der bliver stk. 7 , ændres  

 »stk. 1-3« til: »stk. 1, 3 og 4«.
 4. § 64, stk. 3, affattes således:
»Stk. 3. For et medlem, der ansøger om pension, gælder  

 reglerne i stk. 1 og 2 fra den 1. i måneden efter, at der er forløbet 3  

 måneder fra ansøgningstidspunktet.
Udbetales pensionen med virkning fra et  

 tidligere tidspunkt, gælder stk. 1 og 2 fra den 1. i måneden efter, at der er  

 truffet afgørelse.
Afslås pensionsansøgningen, efterbetales de dagpenge, der  

 er bortfaldet i henhold til 1. pkt.« 5. § 64, stk. 4, ophæves.
 Stk. 5 bliver herefter stk. 4.
 6. I § 64, stk. 5, der bliver stk. 4, ændres  

 »stk. 1-4« til: »stk. 1-3«.
 7. I § 76, stk. 1, indsættes som 5. pkt.:
 »For unge under 25 år, der modtager dagpenge efter § 52 c, stk. 2,  

 eller som er omfattet af § 32 a i lov om en aktiv arbejdsmarkedspolitik og  

 deltager i uddannelse med uddannelsesgodtgørelse eller med godtgørelse for  

 tab af indtægt eller arbejdsmulighed eller elevstøtte efter lov om  

 arbejdsmarkedsuddannelser, indbetales kun halvdelen af det beløb, der er  

 fastsat efter 1. pkt.«.
 8. I § 99, stk. 1, ændres »§ 41, stk. 5« til:  

 »§ 41, stk. 6«.
§ 2 Loven træder i kraft den 1. juli 1996, dog træder § 1, nr. 4, 5 og 6 i  

 kraft dagen efter bekendtgørelsen i Lovtidende.
§ 3 Til medlemmer, som er overgået til efterløn, jf. § 75 d, stk. 1, før den  

 1. januar 1996, og som på overgangstidspunktet kunne have opfyldt  

 betingelserne for ret til mindstesatsen efter § 51, stk. 4 og stk. 5, 1.  

 pkt., udbetales efterløn fra 1. juli 1996 med et beløb, der udgør 82 pct. af  

 højeste dagpenge efter § 47.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF sp. 3222, 3605  

 og 4473, tillæg A sp. 2369, tillæg B sp. 673, tillæg C sp. 321) er senest  

 bekendtgjort ved lovbekendtgørelse nr. 29 af 23. januar 1996.
 Den 7. februar 1996 er der fremsat forslag til ændring af  

 arbejdsløshedsforsikringsloven (Registersamkøring m.v. - L 204). Dette  

 forslag har ingen betydning for det foreliggende forslag.
 Lovforslaget indebærer ændringer på følgende områder:
 1) Optagelse af lønmodtagere, der ikke er beskæftiget inden for en kasses  

 faglige område (§ 41).
 2) Udbetaling af dagpenge i forbindelse med ansøgning om pension efter lov  

 om social pension (§ 64).
 3) Nedsættelse af medlemsbidrag for unge omfattet af ungeindsatsen (§ 76).
 4) Sikring af efterløn med den gældende mindstesats til fuldtidsforsikrede  

 lønmodtagere og selvstændige erhvervsdrivende, som er overgået til efterløn  

 før 1. januar 1996 (lovforslagets § 3).
1) Optagelse af lønmodtagere, der ikke er beskæftiget inden for en  

 kasses faglige område Det er efter gældende lov en betingelse for, at lønmodtagere kan blive  

 optaget i en arbejdsløshedskasse, at de er beskæftiget inden for kassens  

 faglige område.
En lønmodtager, der arbejder inden for et fag, der ikke  

 omfattes af en kasses faglige område, kan derfor ikke optages i en kasse på  

 grundlag af dette arbejde.
Dette gælder, uanset at arbejdet inden for området  

 kan medregnes i arbejdskravet efter § 53. Derimod kan pågældende optages i en  

 arbejdsløshedskasse på grundlag af andet (kortvarigt) arbejde, som omfattes  

 af en kasses faglige område.
 I modsætning hertil har alle selvstændige erhvervsdrivende mulighed for at  

 blive arbejdsløshedsforsikrede i en kasse for selvstændige.
 Regeringen finder, at alle lønmodtagere i lighed med selvstændige  

 erhvervsdrivende bør kunne optages på grundlag af deres beskæftigelse -  

 uanset om beskæftigelsen omfattes af en kasses faglige område.
 Det foreslås derfor, at der indsættes en bestemmelse, der giver direktøren  

 for arbejdsløshedsforsikringen bemyndigelse til at fastsætte regler om, at  

 personer, der er beskæftiget som lønmodtagere, men som ikke arbejder inden  

 for en arbejdsløshedskasses faglige område, får ret til optagelse.
 Herved undgår man de problemer, der kan være ved at anerkende små faglige  

 områder inden for atypiske lønmodtagererhverv, hvor de almindelige regler om  

 rådighed m.v. meget vanskeligt kan finde anvendelse.
 Som eksempel kan nævnes professionel sportsudøvelse, der er atypisk bl.a.  

 ved den relativt korte erhvervsaktive periode inden for faget og ved den  

 måde, arbejdet formidles på inden for området.
2) Udbetaling af dagpenge i forbindelse med ansøgning om pension efter  

 lov om social pension I december 1995 vedtog Folketinget en ændring af lov om social pension.  

 Lovændringen vedrørte udbetalingstidspunkter for social pension og var et led  

 i finanslovsaftalen med Det Konservative Folkeparti.
Efter den hidtidige pensionslovgivning blev højeste og mellemste  

 førtidspension tilkendt med virkning fra ansøgningstidspunktet.
Den  

 almindelige førtidspension blev tilkendt fra tidspunktet for afgørelsen om  

 social pension.
 Ændringen af lov om social pension betyder i korte træk, at al social  

 pension udbetales fra afgørelsestidspunktet, dog senest med virkning fra 3  

 måneder efter ansøgningstidpunktet, hvis betingelserne da er opfyldt.
Forholdet til arbejdsløshedsforsikringsloven Et medlem, der har søgt om eller modtager social pension, kan modtage  

 dagpenge i en periode på sammenlagt 12 måneder inden for de seneste 18  

 måneder (en såkaldt begrænset dagpengeret).
 Hvis et beskæftiget medlem, der i forvejen modtager pension, bliver  

 ledigt, kan medlemmet således samtidig med pensionen modtage dagpenge i op  

 til 12 måneder.
Hvis der søges om pension under ledighed, indtræder begrænsningen i  

 dagpengeretten efter de gældende regler i arbejdsløshedsforsikringsloven som  

 udgangspunkt fra tidspunktet for pensionsansøgningen.
Dette betyder, at hvis  

 man som ledig har haft 12 måneders dagpengeret på ansøgningstidspunktet, er  

 den begrænsede dagpengeret opbrugt, og den ledige har ikke mulighed for  

 yderligere dagpenge.
Efter den hidtil gældende lov om social pension gav  

 dette ikke problemer, idet den sociale pension blev udbetalt fra  

 ansøgningstidspunktet (dog afgørelsestidspunktet for almindelige pension).
På grund af ændring i lov om social pension kan der nu opstå  

 »huller« i forsørgelsen for ledige, der søger om social pension:  

 Efter pensionsloven kan pensionen først udbetales fra afgørelsestidspunktet,  

 efter arbejdsløshedsforsikringsloven indtræder dagpengebegrænsningen fra  

 ansøgningstidspunktet.
For de ledige, der på ansøgningstidspunktet har  

 modtaget dagpenge i 12 måneder, kan der herefter blive en periode på op til 3  

 måneder uden forsørgelse.
 Det foreslås derfor, at arbejdsløshedsforsikringsloven ændres således, at  

 hvis der søges om pension under ledighed, indtræder begrænsningen i  

 dagpengeretten som udgangspunkt fra afgørelsestidspunktet - det tidspunkt,  

 hvorfra pensionen får virkning. Ændring af udbetaling af overgangsydelse og  

 efterløn sker ved ændring af Direktoratet for Arbejdsløshedsforsikringens  

 bekendtgørelse om retten til dagpenge, efterløn og overgangsydelse i  

 forbindelse med social pension.
3) Nedsættelse af medlemsbidrag for unge omfattet af ungeindsatsen Et led i ungeindsatsen var at skabe balance mellem de forskellige ydelser,  

 der er ret til under uddannelse, for herigennem at ligestille unge under  

 uddannelse.
Ydelsen under uddannelsen i de 18 måneder, hvor der er pligt til  

 uddannelse, afhænger af uddannelsen.
Under uddannelse med AMU-godtgørelse,  

 elevstøtte og uddannelsesgodtgørelse, svarer ydelsen til halve dagpenge for  

 at afbalancere ydelsen i forhold til unge, der modtager SU.
 En ung, der modtager SU, har imidlertid mulighed for at supplere støtten  

 med en fradragsfri arbejdsindkomst (indtil en fribeløbsgrænse). Eventuel  

 arbejdsindkomst modregnes derimod krone for krone i uddannelsesgodtgørelsen  

 og time for time i elevstøtten og AMU-godtgørelsen.
Som led i finanslovsaftalen blev det aftalt, at den fradragsfri  

 egenindtægtsgrænse for studerende på SU skulle forhøjes med kr. 1.000 pr.  

 måned, hvis der kunne opnås tilslutning hertil fra partierne bag SU-aftalen.  

 Der er nu opnået tilslutning hertil, og balancen mellem de forskellige  

 ydelser har derfor forrykket sig.
Dette er særligt markant i forhold til  

 uddannelsesgodtgørelsen, som reduceres krone for krone, hvis den  

 uddannelsessøgende har arbejde, men slår også igennem i relation til  

 AMU-godtgørelsen og elevstøtten, hvor der er time for time fradrag.
 Med henblik på at fastholde den hidtidige balance mellem de forskellige  

 ydelser under uddannelse efter forhøjelsen af SU-fribeløbsgrænsen foreslås  

 medlemsbidraget til arbejdsløshedskassen halveret for unge under 25 år, der  

 under en uddannelse som led i ungeindsatsen får AMU-godtgørelse, elevstøtte,  

 uddannelsesgodtgørelse , eller som modtager ventedagpenge efter § 52 c, stk.  

 2, udbetalt af arbejdsløshedskassen.
 Regeringen finder det rimeligt, at medlemsbidraget kommer til at harmonere  

 med den ydelse på højst 50 pct. af dagpengene, som arbejdsløshedskassen  

 udbetaler til de unge, der som led i ungeindsatsen har ret og pligt til  

 uddannelse.
4) Sikring af efterløn med den gældende mindstesats til  

 fuldtidsforsikrede lønmodtagere og selvstændige erhvervsdrivende, som er  

 overgået til efterløn før 1. januar 1996 Pr. 1. januar 1996 blev mindstesatsen for selvstændige sat op til 82 pct.  

 af højeste dagpenge, og der blev indført en tilsvarende mindstesats for  

 lønmodtagere også på 82 pct.
 Reguleringen omfattede medlemmer på dagpenge, samt medlemmer, der overgår  

 til efterløn efter 1. januar 1996. Selvstændige, der allerede var overgået  

 til efterløn før 1. januar 1996, var ikke omfattet af lovændringen.
 Ligeledes var lønmodtagere, som var overgået til efterløn før 1. januar  

 1996, ikke omfattet af mindstesatsen for lønmodtagere, selv om de ved  

 overgang (i princippet) ville have kunnet opfylde betingelserne for (den pr.  

 1. januar 1996 indførte) mindstesats for lønmodtagere.
 Det foreslås, at efterlønssatsen forhøjes til 82 pct. af højeste dagpenge  

 for selvstændige, der er overgået til efterløn på basis af dagældende  

 mindstesats før 1. januar 1996 samt for selvstændige, der har været  

 berettiget til at få en mindstesats, men som er overgået før 1. januar 1996  

 på basis af en beregnet sats, som har ligget mellem 70 pct. og 82 pct.
 Der foreslås tilsvarende en forhøjelse af efterlønssatsen til 82 pct. for  

 lønmodtagere, som er overgået før 1. januar 1996, og som ved overgangen kunne  

 have opfyldt betingelserne for (den senere indførte) mindstesats for  

 lønmodtagere.
Erhvervsøkonomiske konsekvenser Lovforslaget har ikke erhvervsøkonomiske konsekvenser.
Økonomiske konsekvenser Det skønnes, at forslaget om ændring af § 64 om udbetaling af dagpenge i  

 forbindelse med ansøgning om social pension vil medføre merudgifter til  

 dagpenge på ca. 1-2 mio. kr. om året.
 Det skønnes, at forslaget om mindstesats til efterlønsmodtagere vil  

 medføre merudgifter til efterløn på ca. 6 mio. kr. i resten af 1996, 11 mio.  

 kr. i 1997, 9 mio. kr. i 1998 og 6 mio. kr. i 1999.
 For forslaget om nedsættelse af medlemsbidraget for unge omfattet af  

 ungeindsatsen skønnes det, at statens mindreindtægter vil andrage 2. mio. kr.  

 i 1996, 3 mio. kr. i 1997 og 2 mio. kr. de følgende år.
Administrative konsekvenser Forslaget om ændring af mindstesatsen for efterlønsmodtagere og  

 nedsættelse af kontingent for unge omfattet af ungeindsatsen forventes at  

 medføre en mindre administrativ belastning af arbejdsløshedskasserne.
 Forslaget forventes i øvrigt ikke at have væsentlige administrative  

 konsekvenser.
 Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1, 2 og 3 Bemyndigelsen vil bl.a. blive benyttet til at give personer, der er  

 beskæftiget som professionelle fodboldspillere, ret til optagelse i en  

 arbejdsløshedskasse.
Også personer, der er beskæftiget som lønmodtagere inden  

 for øvrige professionelle sportsgrene eller inden for andre erhvervsområder  

 af atypisk karakter, fx områder, der tidligere blev karakteriseret som  

 bierhverv, vil få ret til optagelse efter de regler, der fastsættes i henhold  

 til bemyndigelsen.
Det er hensigten, at de nærmere administrative regler udformes således, at  

 optagelse sker efter samme principper, som anvendes for personer, der optages  

 på grundlag af aftjening af værnepligt eller på grundlag af hverv som  

 borgmester, folketingsmedlem m.v.
Det betyder, at de omhandlede personer kan  

 optages i den kasse for lønmodtagere, hvor de på grund af tidligere  

 beskæftigelse eller uddannelse har kunnet optages.
Hvis der ikke er  

 tilhørsforhold til en kasse på grund af tidligere beskæftigelse eller  

 uddannelse, kan de optages i en arbejdsløshedskasse for ufaglærte.
 Det forudsættes i øvrigt, at arbejdsløshedsforsikringslovens almindelige  

 regler, herunder reglerne om fradrag i dagpengene, finder anvendelse på  

 beskæftigelse inden for det pågældende område.
Til nr. 4, 5 og 6 Der henvises til de almindelige bemærkninger.
Til nr. 7 Kontingentnedsættelsen omfatter perioden, hvor der som led i ungeindsatsen  

 er uddannelsespligt, og hvor AMU-godtgørelsen, elevstøtten,  

 uddannelsesgodtgørelsen og ventedagpenge indtil det fyldte 25. år højst kan  

 udgøre 50 pct. af højeste dagpengesats.
 Forslaget indebærer, at den del af kontingentet til arbejdsløshedskassen,  

 der udgør medlemsbidraget til staten på p.t. 7,14 gange dagpengenes højeste  

 beløb for henholdsvis fuldtidsforsikrede og deltidsforsikrede om året,  

 nedsættes til halvdelen.
 Arbejdsløshedskasserne fastsætter herudover et administrationsbidrag til  

 kassen, som sammen med medlemsbidraget til staten udgør det samlede  

 medlemskontingent.
Til nr. 8 Ændringen er en konsekvens af ændringen i nr. 2.
Til § 2 Det foreslås, at loven træder i kraft den 1. juli 1996. Dog foreslås det,  

 at reglerne om udbetaling af dagpenge i forbindelse med ansøgning om social  

 pension træder i kraft dagen efter bekendtgørelsen i Lovtidende.
Til § 3 Der henvises til de almindelige bemærkninger.
