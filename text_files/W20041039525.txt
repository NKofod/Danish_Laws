Landsskatteretskendelse vedr. personalegode.
Gratis  

 medlemskab til golfklub.
 Klagen skyldes, at klageren for årene 1999, 2000 og 2001 er blevet  

 beskattet af værdi af medlemskab i golfklub, hvor medlemskabet er ydet til  

 klageren og hans ægtefælle i forbindelse med klagerens hovedanpartsselskabs  

 sponsorat til golfklubben.
Landsskatterettens afgørelse Indkomstårene 1999, 2000 og 2001 - Personlig  

 indkomst Ansat skattepligtig værdi af medlemskab  

 af X Golfklub, hhv. 6.900 kr., 7.200 kr. og 7.500 kr.
 Landsskatteretten stadfæster  

 ansættelserne.
Sagens oplysninger Klageren er hovedanpartshaver i B ApS  

 (selskabet), hvor han også er ansat.
I indkomstårene 1999, 2000 og 2001 har  

 klageren modtaget lønindtægt samt haft stillet fri bil og fri telefon til  

 rådighed  

 fra selskabet.
 Klagerens ægtefælle er ikke ansat i  

 selskabet.
 Selskabet har i de påklagede indkomstår  

 haft en sponsoraftale med X Golfklub, hvorved der til sponsoratet er knyttet  

 medlemskab for klageren og hans ægtefælle i golfklubben.
 Selskabet har ved indkomstopgørelsen  

 fået fradrag for udgiften til sponsoratet, idet det er anset for en  

 reklameudgift for selskabet.
 Golfklubben har over for den kommunale  

 skatteforvaltning oplyst, at den faktiske pris for 2 medlemskaber i  

 golfklubben  

 udgør 6.900 kr. i 1999, 7.200 kr. i 2000 og 7.500 kr. i 2001.
Skatteankenævnets afgørelse Skatteankenævnet har forhøjet klagerens  

 personlige indkomst for indkomstårene 1999, 2000 og 2001 med henholdsvis  

 6.900  

 kr., 7.200 kr. og 7.500 kr. som ansat værdi af medlemskab i X Golfklub.
Det fremgår af ligningslovens § 16, stk.  

 1 og 3 samt praksis, som beskrevet i ligningsvejledningen A.B.1.9, at  

 personalegoder  

 beskattes, dog at der for visse goder gælder en bagatelgrænse.
Disse regler  

 finder også anvendelse for hovedaktionærer, også i tilfælde, hvor der ikke er  

 et egentlig ansættelsesforhold til hovedaktionæren.
 Endelig fremgår det, at bestemmelsen om  

 personalegoder også omfatter de goder, som ydes til den ansattes familie  

 m.v.,  

 når godet uden tvivl er ydet i kraft af ansættelsesforholdet.
Det forhold, at klageren som led i  

 sponsoratet yder reklamemæssig værdi, ved at hovedanpartshaveren deltager i  

 golfmatcher ændrer ikke ved beskatningen.
Klageren har modtaget de frie  

 medlemskaber,  

 som selskabet som følge af sin sponsorkontrakt med golfklubben har modtaget.  

 Nævnet har herved bemærket, at både klageren og ægtefællen spiller golf.
Når selskabet, hvori klageren er ansat,  

 yder ham et personalegode, er værdien af disse skattepligtige, jf.  

 ligningslovens § 16. De ulemper herved, som klageren beskriver, ændrer ikke  

 på  

 beskatningen heraf.
Klageren har modetaget et gode, som har en værdi svarende  

 til markedsprisen for årskontingent i golfklubben.
Klagerens påstand og argumenter Klagerens repræsentant har påstået, at  

 klagerens indkomst for de pågældende indkomstår skal nedsættes til det  

 selvangivne.
Repræsentanten har til støtte herfor  

 anført, at for at opnå det optimale udbytte af sponsoraterne overfor  

 golfklubben, er det helt afgørende, at både klageren og hans ægtefælle viser  

 sig personligt i klubben, og i det hele taget er meget synlige, Hvis ikke  

 dette  

 sker, er der ingen reklameværdi til stede.
Der er over for skatteankenævnet  

 endvidere fremvist tøj med selskabets logo, og selskabet reklamerer herved i  

 Golfklubben.
En væsentlig del af virksomhedens kunder  

 er medlemmer af golfklubben, og der afholdes flere gange om året golfmatcher,  

 hvor alle deltagerne er kunder.
Det er helt nødvendigt i forbindelse med  

 kundepleje, at begge indehavere deltager i disse arrangementer.
Dette forhold  

 accepteres i andre kommuner.
Selskabet har endvidere arrangeret og  

 sponsoreret  

 turneringer i golfklubben, hvor klagerens ægtefælle også har deltaget.  

 Klageren  

 og ægtefællen har deltaget i alle disse arrangementer af forretningsmæssige  

 grunde.  

 Det har trukket kunder til selskabet.
Det forhold, at klageren er  

 hovedanpartshaver i selskabet, kan ikke ændre på reklameværdien.
At klageren  

 og  

 hans ægtefælle, som følge af at selskabet har sponsoreret golfklubben, har  

 fået  

 frie medlemskaber, som Golfklubben giver til sponsorer, findes ikke at være  

 et  

 skattepligtigt personalegode.
Repræsentanten har videre anført, at i  

 andre kommuner er folk ikke blevet beskattet af samme forhold.
Således er  

 personer, der sponsorerer foldboldklubber, ikke blevet beskattet heraf.
Han  

 finder  

 det således uheldigt, at der føres uens praksis i kommunerne i dette  

 spørgsmål.
Landsskatterettens bemærkninger og  

 begrundelse I ligningslovens § 16, stk. 1 er det  

 fastsat, at ved opgørelsen af den skattepligtige indkomst medregnes vederlag  

 i  

 form af formuegoder af pengeværdi, sparet privatforbrug og værdien af helt  

 eller delvis vederlagsfri benyttelse af andres formuegoder, jf.  

 statsskattelovens § § 4-6, når tilskuddet eller godet modtages som led i et  

 ansættelsesforhold eller som led i en aftale om ydelse af personligt arbejde  

 i  

 øvrigt.
 Den skattepligtige værdi af  

 personalegoder skal ved skatteansættelsen fastsættes til den værdi, som det  

 måtte antages at koste den skattepligtige at erhverve godet i almindelig fri  

 handel, jf. ligningslovens § 16, stk. 3.
Landsskatteretten er herefter enig med  

 skatteankenævnet i, at klageren i indkomstårene 1999, 2000 og 2001 skal  

 beskattes af værdien af medlemskab i X Golfklub, idet medlemskaberne i det  

 væsentligste må anses for at være goder henhørende til privatsfæren for  

 klageren og hans ægtefælle.
De påklagede ansættelser stadfæstes derfor.
