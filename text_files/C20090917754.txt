Orientering om ny forsøgsbekendtgørelse om udvidet adgang for virksomheder og varslede til varslingstilbud (Bek. nr. 269 af 02/04/ 2009) Samtlige kommuner, jobcentre, beskæftigelses- og driftsregioner, beskæftigelsesankenævn samt ankestyrelsen og a-kassernes samvirke 1. Aktive  hurtigere tilbage Det er i indledningen af bekendtgørelsen præciseret, at hjemlen til forsøgsbekendtgørelsen også er § 80 i lov om sygedagpenge.
Præciseringen vedrører § 3 i bekendtgørelsen.
 I § 3, stk. 6, er henvisningen til sanktionsbestemmelsen ændret til at være § 21, stk. 1, i stedet for § 21, stk. 1, nr. 3. Der er tale om en teknisk ændring som følger Ankestyrelsens praksis om, at afvisning af arbejdsprøvning sanktioneres efter § 21, stk. 1, nr. 1.
Det skal i denne forbindelse præciseres, at sygedagpengemodtageres manglende medvirken i forsøget skal sanktioneres ligesom sygedagpengemodtagere, som ikke deltager i forsøget.
Dette indebærer f.eks., at manglende medvirken til samtaler sanktioneres efter § 21, stk. 1, nr. 3, og at afvisning af at deltage i tilbud sanktioneres efter § 21, stk. 1, nr. 1.
 2. Målgruppen for varslingsindsatsen udvides til at omfatte mindst 50 pct. afskedigelser på virksomheder med mindst 20 ansatte.
 I forbindelse med regeringens ledighedspakke er det besluttet at udvide varslingsreglerne, så flere virksomheder og dermed flere varslede omfattes af varslingsindsatsen.
 Efter § 102, stk. 2, i lov om en aktiv beskæftigelsesindsats forstås ved større afskedigelser mindst 50 pct. af medarbejderne på et arbejdssted med mindst 100 ansatte.
 Beskæftigelsesministeren har givet tilladelse til, at staten i jobcenteret gennemfører forsøg, således at der kan iværksættes en varslingsindsats, når mindst 50 pct. af medarbejderne varsles på et arbejdssted med mindst 20 ansatte.
 Initiativet iværksættes som et forsøg, der løber fra den 8. april 2009 og frem til udgangen af 2010. Efter afslutningen af forsøgsperioden laves en evaluering af forsøget.
Efter § 102 i lov om en aktiv beskæftigelsesindsats kan staten ved større af- skedigelser tilbyde jobsøgningskurser i op til 2 uger til beskæftigede i opsigelsesperioden.
Staten kan herudover yde tilskud til udgifter til opkvalificering, herunder efter- og videreuddannelse, af de beskæftigede i opsigelsesperioden i op til 8 uger.
Efter § 103 er ydelse af tilskud til udgifter til opkvalificering betinget af, 1) at der er tale om opkvalificering inden for områder, hvor der er eller kan forventes mangel på arbejdskraft, eller 2) at der foreligger en skriftlig tilkendegivelse fra en arbejdsgiver om, at den afskedigede ansættes uden løntilskud efter opkvalificeringen.
