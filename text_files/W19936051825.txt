Menneskelig svigt, der resultaterede i, at genoptagelsesafgift ikke  

 blev betalt rettidigt, fundet undskyldelig efter en samlet vurdering af  

 fristoverskridelsen.
De 2 af hinanden uafhængige kontrolsystemer, der passes  

 af tilsyneladende kvalificeret kontorpersonale, fandtes at sikre, at der var  

 udvist al den omhu, som med rimelighed kunne kræves af klageren.
Sagen blev  

 genoprettet.
År 1993, den 1. juli afsagde Patentankenævnet (Grønning-Nielsen, Hans Chr.
Thomsen, Terndrup Pedersen) følgende Den 11. november 1983 indleverede klageren en ansøgning om patent på  

 »fremgangsmåde og anlæg til rensning af røggas«.
 Patentdirektoratet afgav den 29. maj 1990 betænkning i sagen med svarfrist  

 til den 29. november 1990.
 Med skrivelse af 6. december 1990 meddelte direktoratet, at ansøgningen  

 var henlagt, men at behandlingen kunne genoptages inden den 29. marts 1991.
Klageren anmodede med skrivelse af 26. marts 1991 om genoprettelse.
I  

 skrivelsen anførtes bl.a.:
»Vi henviser til Direktoratets brev af 29. maj 1990 med  

 besvarelsesfrist til 29. november 1991, hvorefter ansøgningen er blevet  

 henlagt, jfr.
Direktoratets brev af 6. december 1990, og anmoder herved om  

 genoptagelse af behandlingen inden for den meddelte henlæggelsesfrist indtil  

 29. marts 1991. Genoptagelsesafgiften kr. 600,- er d.d. blevet indbetalt til  

 Direktoratets kasse. .....« I skrivelse af 5. april 1991 meddelte klageren følgende:
 »I forbindelse med vor indlevering den 26. marts 1991 af besvarelsen  

 af Direktoratets 1. behandling af ovennævnte ansøgning, og hvor vi inden for  

 den givne frist indtil 29. marts 1991 (på grund af helligdagene dog reelt den  

 2. april 1991) tillige anmodede om genoptagelse af behandlingen af  

 ansøgningen efter dennes midlertidige henlæggelse den 29. november 1991 og  

 samtidig meddelte, at vi til Direktoratets kasse havde indbetalt  

 genoptagelsesafgiften på kr. 600.-, er vi blevet gjort opmærksomme på, at  

 dette beløb ikke er indgået til Direktoratet inden fristudløbet den 2. april  

 1991.
Idet vi meget beklager den hermed begåede eksepditionsfejl fra vor side,  

 har vi d.d. indbetalt det manglende beløb til Direktoratets kasse.« Patentdirektoratet skrev den 12. april 1991 således til klageren:
»Under henvisning til Deres brev af 5. april 1991 skal vi meddele, at  

 ansøgningen er endelig henlagt, idet De ikke rettidigt har indbetalt  

 genoptagelsesafgift.
Genoptagelsesafgiften vil blive tilbagebetalt snarest.
Vi skal henlede Deres opmærksomhed på muligheden for genoprettelse og  

 betingelserne herfor jfr. patentlovens §72.« Med skrivelse af 17. april 1991 indbetalte klageren genoptagelsesgebyr og  

 anmodede om genoprettelse af rettighederne for patentansøgningen.
I  

 skrivelsen anførtes:
»..... Med brev af 26. marts 1991 har vi besvaret Direktoratets 1.  

 behandling af sagen inden for den givne frist indtil den 29. marts 1991 for  

 genoptagelse, jfr.
Direktoratets brev af 29. maj 1990. I vort brev har vi i  

 dettes første stykke tydeligt gjort opmærksom på, at  

 »genoptagelsesafgiften kr. 600.- er d.d. (d.v.s. den 26. marts 1991)  

 blevet indbetalt til Direktoratets kasse« og har dermed klart givet  

 udtryk for vort ønske om denne genoptagelse og vor hensigt om rettidigt at  

 indbetale den tilsvarende afgift.
På grund af påskehelligdagene 28. marts - 1. april 1991 var den reelle  

 frist for indbetalingen imidlertid tirsdag den 2. april 1991. Ved brevets  

 modtagelse i Direktoratets sektion K3 konstateredes det her, at  

 genoptagelsesafgiften ikke var indgået til Direktoratet, hverken den 26.  

 marts eller den 2. april 1991, hvorfor en medarbejder fra K3 telefonisk gav  

 den sekretærmedarbejder hos os, som har behandlet sagen, meddelelse om den  

 manglede indbetaling.
Denne meddelelse er derpå blevet fulgt op af  

 Direktoratets ovennævnte brev af 12. april 1991.
Ved en umiddelbart efter telefonopringningen foretagen kontrol måtte den  

 pågældende sekretær, fru Lise Nielsen, erkende, at hun trods modtagen  

 mundtlig instruktion fra vor sagsbehandler i sagen, civilingeniør Lars A.  

 Lomholt, havde glemt at give den skriftlige betalingsinstruks til  

 kontorlederen, hr.
Janusz Haskiel, i firmaets ekspedition, som firmaets  

 interne bestemmelser pålægger hende at gøre.
En formular til en sådan  

 betalingsinstruks vedlægges som bilag 1. Da sekretæren imidlertid, omend  

 fejlagtigt og uden at være opmærksom på sin forglemmelse, rutinemæssigt den  

 27. marts 1991 påtegnede vor kopi af besvarelsen til slettelse af fristen den  

 29. marts 1991 i vort EDB-fristregister, jfr. de håndskrevne notater foroven  

 på vedlagte bilag 2, fjernede hun dermed kontorlederens mulighed for at  

 kontrollere fristen senest den 2. april 1991, og først med opringningen fra  

 K3 den 3. april 1991 bliver vi opmærksomme på fejlen.
 Af vedlagte bilag 3, som er et print af side 2 af skærmbilledet for den  

 pågældende sag (vor ref. 36979) i vort EDB-system, ses det, at  

 fristnoteringen for genoptagelse af sagen er korrekt noteret til 29/03/91 i  

 rubrikken »Best. frister«, idet noteringen er foretaget den  

 30/11/90, og at fristen derpå er slettet den 27/03/91 som  

 »Ekspederet«.
 Af vedlagte bilag 4, som er kopier af EDB-udskrifter af vort fristkartotek  

 forhenholdsvis 27.03.91 og 02.04.91 til brug for vort ekspeditionskontor, vil  

 det kunne ses, at den omhandlede sag 36979 Flakt AB med oprindelig frist til  

 fredag d. 29. marts 1991 (langfredag) er slettet i begge udskrifter, således  

 at sagen ved ekspeditionens kontrol d. 2. april 1991 (tirsdag efter påske)  

 ikke figurerer i listerne.
 Endelig vil det fremgå af bilag 5, som er en rekonstruktion foretaget den  

 16. april 1991 i vort EDB-fristkartotek af såvel ekspederede som  

 ikke-ekspederede frister i perioden 28. marts - 2. april 1991, at vor sag  

 36979 Flakt AB korrekt figurerer den 29. marts 1991 som  

 »Ekspederet«, d.v.s. slettet.
 Vort EDB-baserede kontrolsystem for frister har således også i nærværende  

 sag fungeret tilfredsstillende.
 Med brev af 5. april 1991 foretog vi derpå en efterindbetaling af  

 genoptagelsesafgiften.
Fru Lise Nielsen har været ansat som sekretær i vort firma siden den 1  

 november 1987. Hun er uddannet engelsk og tysk korrespondent fra  

 Handelshøjskolen i København og er derudover merkonom i organisation.
Hun er  

 en meget pålidelig og samvittighedsfuld medarbejder, der gennem sin  

 ansættelse i firmaet har opnået fuld fortrolighed med firmaets arbejdsgang,  

 og hun har et særdeles velfungerende og tillidsfuldt samarbejde med den  

 sagsbehandler, hun fortrinsvis arbejder for, nemlig ingeniør Lomholt.
Udover  

 sin »on-the-job«-uddannelse i firmaet har hun gennemgået  

 Patentdirektoratets »Orienterende kursus om patenter, varemærker og  

 mønstre« den 4.-5. maj 1989 og et EPO-kursus for patentassistenter den  

 1.-2. november 1990.
 Til undskyldning for den begåede fejl fra fru Lise Nielsens side skal  

 anføres det naturligt større arbejdspres i dagene umiddelbart forud for  

 påskehelligdagene for at afvikle sager med udløbsfrister i helligdagene samt  

 et ikke uvæsentligt ekstraarbejde også op til påske med fordeling og  

 omlægning af porteføljen fra en mangeårig sagsbehandler i vort firma,  

 civilingeniør Kjeld Tobias, som på grund af pensionering fratrådte efter 38  

 års virke i firmaet den 31. marts 1991, og hvis sidste arbejdsdag derfor var  

 den 27. marts 1991. Lise Nielsen var i dagene 20.-27. marts 1991 netop stærkt  

 involveret i dette ekstraarbejde.
Idet vi meget beklager undladelsen af den rettidige indbetaling af  

 genoptagelsesafgiften og såvel på ingeniør Lomholts som på Lise Nielsens  

 vegne ligeledes meget beklager den begåede og erkendte fejl, som utilsigtet  

 kompromitterede vort normale kontrolsystem for rettidig indbetaling til  

 Direktoratet af gebyrer og afgifter, finder vi, at der i dette tilfælde er  

 tale om en undskyldelig, menneskelig fejl fra Lise Nielsens side, og håber  

 derfor på Direktoratets forståelse herfor ved behandlingen af vor anmodning  

 om genoprettelsen af rettighederne ifølge ansøgningen. .....' Patentdirektoratet afslog den 14. august 1991 anmodningen med følgende  

 begrundelse:
 »..... I den anledning skal direktoratet meddele, at Deres begæring  

 om genoprettelse ikke kan imødekommes, da vi ikke finder det godtgjort, at  

 ansøger har udvist al den omhu, som med rimelighed kunne kræves af ham.
 Indledningsvis bemærkes, at ansøger har benyttet sig af en fuldmægtig og  

 derfor må bære byrden for fuldmægtigens fejl i samme omfang, som hvis fejlen  

 var begået af ansøger selv.
Af den indsendte redegørelse fremgår, at fuldmægtigens sekretær efter  

 mundtlig instruktion fra sagsbehandleren normalt skal benytte en skriftlig  

 betalingsinstruks til ekspeditionen, hvilket hun glemmer i denne sag.  

 Imidlertid påtegner hun rutinemæssigt kopien af den skriftlige besvarelse til  

 Patentdirektoratet som ekspederet og klar til slettelse af fristen i  

 EDB-fristregistret, hvorefter hun går ind og noterer »ekspederet«  

 på sagens frist og dermed sletter fristen i EDB-registret.
Hermed fjerner hun  

 kontorlederens mulighed for at finde fejlen og kontrollere fristen den 02 apr  

 1991, idet sagen ikke længere figurerer i udskriftslisterne fra denne dato.
At sekretæren, der er en erfaren og betroet medarbejder, glemmer at  

 benytte den skriftlige betalingsinstruks i den konkrete sag er en uforklarlig  

 menneskelig fejl, der kan begrunde genoprettelse af rettigheder.
Derimod er  

 fuldmægtigs kontrolsystem opbygget på en sådan måde, at det er umuligt at  

 finde fejl begået tidligere i arbejdsgangen, hvilket reelt gør kontrollen  

 illusorisk i tilfælde med fejl, som den i sagen opståede.
Af ovennævnte følger efter direktoratets mening, at fuldmægtig ved at have  

 et utilstrækkelig gennemført kontrolsystem ikke har udvist al den omhu, som  

 med rimelighed kunne kræves, og betingelserne for genoprettelse i medfør af  

 patentlovens §72 er derfor ikke opfyldt. .....' Denne afgørelse har klageren ved skrivelse af 14. oktober 1991 indbragt  

 for Patentankenævnet med påstand om, at Patentdirektoratets afgørelse  

 omstødes, og rettighederne for ansøgningen genoprettes.
Som begrundelse  

 anførtes:
»Patentdirektoratet har i skrivelsen af 14. aug. d.å. meddelt, at  

 grunden til, at Patentdirektoratet ikke mener, at ansøger har udvist al den  

 omhu, som med rimelighed kunne kræves af ham, er, at vi som fuldmægtig i  

 sagen har et utilstrækkeligt gennemført kontrolsystem.
Nærmere bestemt har  

 Patentdirektoratet givet udtryk for, at vort kontrolsystem er opbygget på en  

 sådan måde, at det er umuligt at finde fejl begået tidligere i arbejdsgangen.
 Denne vurdering af vor kontrolsystem er efter vor opfattelse ikke i  

 overensstemmelse med de faktiske forhold, hvilket vil fremgå af følgende  

 beskrivelse af de kontrolforanstaltninger, som rutinemæssigt foretages i  

 forbindelse med modtagelse og besvarelse af betænkninger fra  

 Patentdirektoratet.
 Ved modtagelse af sådanne betænkninger forsyner vor ekspeditonsleder  

 første side af betænkningen med en påtegning, der bl.a. omfatter vort interne  

 sagsnummer, besvarelsesfristen og koden 24, der betyder  

 »Betænkning«, jvf. vedlagte kopi af første side af betænkningen af  

 29. maj 1990 (bilag 1). Indgåede betænkninger gennemgås sammen med anden  

 indgående post af firmaets ansvarlige leder(e) eller en betroet medarbejder,  

 hvorefter de indgåede betænkninger sammen med anden post, hvori der skal  

 foretages fristregistrering, samles og går til fristpostering, der foretages  

 af en særlig oplært medarbejder, og til efterfølgende kontrol, der udføres af  

 en anden medarbejder end den medarbejder, der har foretaget fristposteringen.
 Som det fremgår af bilag 2, der viser de fristposteringer, som er blevet  

 foretaget i den foreliggende sag, noteredes der d. 31. maj 1990, at  

 besvarelsesfristen var d. 29. nov. 1990.
I tilfælde, hvor det af den ene eller anden grund (i den foreliggende sag  

 som følge af sent indgåede instruktioner kombineret med stort arbejdspres)  

 besluttes at lade ansøgningen henlægge, afgiver sagsbehandleren instruktioner  

 om, at det skal noteres, at sagen skal henlægges, og at der samtidig skal  

 foretages notering af genoptagelsesfristen.
Disse posteringer foretages derpå  

 af den samme person, som foretog postering af besvarelsesfristen og  

 posteringen kontrolleres af en anden medarbejder.
Som det fremgår af bilag 2  

 blev disse posteringer foretaget d. 30. nov. 1990.
Ved modtagelse af betænkninger om henlæggelser bliver sådanne behandlet på  

 samme måde som ovenfor beskrevet, medmindre vor ekspeditionsleder  

 konstaterer, at der allerede er sket en fristregistrering.
I så fald forsynes  

 betænkningen med påskriften »reg.« ud for fristen.
Dette viser, at  

 registrering af fristen allerede har fundet sted.
Sidstnævnte er sket i den  

 foreliggende sag, jvf. vedlagte kopi af betænkningen af 6. dec. 1990 (bilag  

 3).
I forbindelse med en besvarelse af en betænkning laver den sekretær, der  

 skriver besvarelsen, en kopi af besvarelsen og forsyner denne med en  

 påtegning, der bl.a. omfatter internt sagsnummer, besvarelsesfristen og en  

 kode (80), der angiver, at der er sket en ekspedition af besvarelsen.
Som det  

 fremgår af vedlagte kopi af vort brev af 26. marts d.å. (bilag 4), er dette  

 også sket i den foreliggende sag.
 I tilfælde, hvor der i forbindelse med besvarelser skal indbetales  

 officielle afgifter, har sagsbehandlere og sekretærer stående instruks til at  

 lave en skriftlig betalingsinstruks til vor ekspeditionsleder, der er  

 ansvarlig for at foretage indbetalinger til Patentdirektoratet.
 En sådan betalingsinstruks (bilag 5) er af en uforklarlig grund ikke  

 blevet lavet i den foreliggende sag, og dette medførte, at betalingen af  

 genoptagelsesafgiften ikke skete rettidigt.
Kopien af besvarelsen med en påtegning som ovenfor omtalt samt  

 betalingsintruksen går til fristpostering, og fristposteringen foretages af  

 samme person, som foretager postering af frister fra den indgående post.
På  

 samme måde som ved indgående post foretages der derpå en kontrol af den  

 foretagne postering af en anden medarbejder.
Som det fremgår af bilag 2, blev der også i den foreliggende sag foretaget  

 en postering, der angiver, at den åbentstående genoptagelsesfrist var blevet  

 »ekspederet«.
Dette skete d. 27. marts.
Som det vil fremgå af ovenstående, er vort kontrolsystem således  

 indrettet, at den fejl, som er sket ved, at betalingsinstruksen ikke blev  

 afleveret til vor ekspeditionsleder, skulle være blevet afsløret ved den  

 kontrol af udgående post, som foretages i forbindelse med sletningen af  

 åbentstående frister.
Af uforklarlige grunde er dette ikke sket.
Vort kontrolsystem omfatter iøvrigt også forskellige former for lister  

 over frister, dels til de enkelte sagsbehandlere og dels samlet til brug for  

 ekspeditionen.
Blandt andet udskrives dagligt til ekspeditionen en liste over  

 sager med fristudløb den pågældende dag, og evt. de nærmest følgende dage.  

 Ved afsendelse af post til Patentdirektoratet kontrollerer en medarbejder i  

 ekspeditonen på basis af sidsnævnte liste, at der findes skrivelser i de  

 sager, som står med en åben frist til den pågældende dag, og  

 ekspeditionslederen udfærdiger en indbetalingsseddel for de sager, hvori  

 betaling skal erlægges.
 Til yderligere sikring af, at der faktisk sker indbetaling i de sager,  

 hvori der skal indbetales beløb til Patentdirektoratet, har sagsbehandlerne  

 stående instruks til i de tilsvarende skrivelser at anføre, at der samtidig  

 med besvarelsen af betænkningen indbetales den forlangte afgift og til at  

 angive størrelsen af denne afgift.
 Dette er faktisk også sket i skrivelsen af 26. marts d.å., jvf. bilag 4.
 Vi skal herudover bemærke, at Patentdirektoratets afgørelse af 14. aug.  

 d.å. øjensynligt er baseret på den misforståelse, at den sekretær, der skrev  

 brevet af 26. marts d.å. selv har slettet fristen i vort fristregister, jvf.  

 bemærkningen »hvorefter hun går ind og noterer »ekspederet« på  

 sagens frist og dermed sletter fristen i EDB-registeret'.
 I den forbindelse skal det oplyses, at hverken sagsbehandlere eller  

 sekretærer er berettiget til selv at slette frister i vort fristregister, og  

 at de gennem vort interne EDB-sikkerhedssystem er direkte forhindret i at  

 foretage sådanne sletninger.
 Sekretærerne kan således alene give anvisning på sletning af frister,  

 inden sletningen sker af en anden særligt uddannet medarbejder på basis af en  

 kopi af besvarelsen af betænkningen, og postering kontrolleres af en tredie  

 medarbejder.
 Det skal iøvrigt bemærkes, at der i den foreliggende sag jo ikke er sket  

 noget svigt, for så vidt angår overholdelsen af genoptagelsesfristen, men  

 alene for så vidt angår en rettidig indbetaling af den tilhørende  

 genoptagelsesafgift.
Sammenfattende kan det fastslås, at det ikke er korrekt, at vor  

 kontrolsystem ikke gør det muligt at finde fejl begået tidligere i  

 arbejdsgangen, hvorfor det ikke ses at være basis for at afslå anmodningen om  

 genoprettelse af rettighederne for ansøgningen begrundet med, at vort  

 kontrolsystem er utilstrækkeligt gennemført.' Ankenævnet har behandlet sagen på sit møde den 28. maj 1993.
For klageren mødte civilingeniør Iver Kyed og civilingeniør L.
Lomholt.
Civilingeniør Iver Kyed forelagde sagen, idet han i det væsentlige  

 henholdt sig til de afgivne skriftlige indlæg, som han nærmere uddybede.
Han  

 redegjorde for klagerens fristovervågningssystem, som han mente burde  

 vurderes i sin helhed.
Notering af samtlige frister var sket korrekt, ligesom  

 der korrekt havde fundet ekspedition sted af breve til Direktoratet.
Af en  

 uforklarlig grund havde sekretæren - uanset den stående instruks herom, glemt  

 at udfylde den skriftlige betalingsinstruktion.
Sletningen af fristen i  

 fristregisteret var herefter sket af en anden kvalificeret person, idet  

 kontorlederen ikke havde reageret på den manglende betalingsinstruktion.  

 Klagerens intentioner har været at foretage ekspeditionerne korrekt, og  

 medarbejderne har udvist en rimelig omhu.
Et menneskeligt svigt har bevirket,  

 at det ellers velfungerende kontrolsystem ikke har opfanget dobbeltfejlen.  

 Herefter og under hensyn til den seneste praksis på området i EPO burde der  

 ske genoprettelse af de bortfaldne rettigheder.
 Ankenævnet skal udtale:
Efter en samlet vurdering af sagen må den stedfundne fristoverskridelse  

 anses for undskyldelig, idet der har været tale om 2 af hinanden uafhængige  

 kontrolsystemer, der passes af tilsyneladende kvalificeret kontorpersonale,  

 hvor imidlertid begge kontrolpersoner har svigtet.
Den ikke rettidige  

 indbetaling af klageafgiften findes således ikke at bero på, at der ikke er  

 udvist al den omhu, som med rimelighed kan kræves af klageren, hvorfor der  

 bør ske genoprettelse i medfør af Patentlovens § 72.
Herefter bestemmes:
 De bortfaldne rettigheder vedrørende patentansøgning nr. 5170/83  

 genoprettes.
