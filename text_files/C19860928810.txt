 (Til samtlige politimestre og  

 politidirektøren i København.
Nr 9288 af 20/02/1986 BKG i MT: 00/00/0000 Efter drøftelser i civilforsvarsstyrelsens samarbejdsudvalg med politiet  

 er der truffet aftale om at ændre den bestående personaleordning i  

 forbindelse med varetagelsen af politikredsenes civilforsvarsopgaver.
Aftalen  

 er tiltrådt af indenrigsministeriet, justitsministeriet og det særlige  

 politiske udvalg om civilforsvarsforliget.
 Den bevillingsmæssige og personalemæssige administration af politiets  

 CF-inspektører vil blive overført fra civilforsvarsstyrelsen til  

 rigspolitichefen med virkning fra 1. januar 1987.
 På længere sigt tilstræbes det, at CF-inspektørstillingerne nedlægges  

 efterhånden som de bliver ledige ved naturlig afgang, hvorefter  

 civilforsvarsarbejdet vil blive varetaget af politiets eget personale.
Den fremtidige ordning påregnes ikke at få uumiddelbare konsekvenser for  

 de nuværende CF-inspektørers ansættelsesforhold.
Inspektører ansat i  

 midlertidige stillinger vil dog ikke kunne påregne fortsat ansættelse udover  

 den tidsbegrænsning, der er fastsat ved stillingsbesættelsen.
 Civilforsvarsstyrelsen har orienteret CF-inspektørerne om den ændrede  

 ordning og inspektørerne vil senere modtage nærmere meddelelse om eventuelle  

 praktiske konsekvenser heraf.
