I medfør af § 1, stk. 1 og 2, og § 4 i lov nr. 414 af 13. juni 1990 om administration af Det Europæiske Fællesskabs forordninger om markedsordninger for landbrugsvarer m.v. fastsættes:
 § 1.  Der ydes støtte til produktion af boghvede samt  

 hirse og kanariefrø, der udsås i høstårene 1990/91 og 1991/92, i  

 overensstemmelse med De Europæiske Fællesskabers forordninger herom.
 Stk. 2.  Udover de af De Europæiske Fællesskaber  

 fastsatte betingelser for udbetaling af støtte skal de i §§ 2-5 anførte  

 betingelser være opfyldt.
§ 2.  Støtten ydes kun til producenter, der mindst  

 dyrker 1 ha med de støtteberettigede afgrøder.
Som fastsat i  

 fællesskabsbestemmelserne ydes der højst støtte for 10 ha pr. bedrift.
Ved  

 bedrift forstås en landbrugsejendom eller flere landbrugsejendomme i samdrift  

 forsynet med beboelsesbygninger, hvorfra jorden drives.
§ 3.  Ansøgningen skal så vidt muligt indeholde  

 oplysning om den sort, der er anvendt til udsæd.
Hvis ansøgeren ikke har  

 mulighed for at oplyse sorten, skal der i ansøgningen angives supplerende  

 oplysninger om den benyttede udsæd.
§ 4.  Ansøgning om støtte indsendes til  

 EF-direktoratet, Frederiksborggade 18, 1360 København K.
Til ansøgningen skal  

 anvendes et særligt ansøgningsskema, som kan rekvireres hos direktoratet.
 § 5.  For afgrøder, som er udsået i høståret 1990/91,  

 skal ansøgning om støtte til produktion af boghvede være modtaget i  

 EF-direktoratet senest fredag den 28. juni 1991 kl. 16, medens ansøgning om  

 støtte til produktion af hirse og kanariefrø skal være modtaget i  

 EF-direktoratet senest fredag den 31. maj 1991 kl. 16. For afgrøder, som er  

 udsået i høståret 1991/92, skal ansøgning om støtte til produktion af  

 boghvede være modtaget i EF-direktoratet senest tirsdag den 30. juni 1992 kl.  

 16, medens ansøgning om støtte til produktion af hirse og kanariefrø skal  

 være modtaget i EF-direktoratet senest fredag den 29. maj 1992 kl. 16.  

 Ansøgninger, der modtages senere end de angivne frister, kan ikke tages i  

 betragtning.
 Stk. 2.  Dokumentation for levering af høsten til køber  

 skal indgives til EF-direktoratet senest den 1. april efter høst.
 Stk. 3.  Støtten udbetales af EF-direktoratet.
 Stk. 4.  Uberettiget udbetalte beløb skal tilbagebetales  

 til EF-direktoratet med tillæg af en rente på 1,3 pct. månedligt for hver  

 påbegyndt måned fra støtteudbetalingstidspunktet til tilbagebetalingen finder  

 sted.
 § 6.  Kontrollen med de i ansøgningen oplyste arealer  

 og dyrkningen af de pågældende afgrøder foretages af Plantedirektoratet og  

 EF-direktoratet.
 Stk. 2.  Ved gennemførelse af kontrollen regnes Danmark  

 for een administrativ enhed.
 § 7.  Denne bekendtgørelse træder i kraft den 24.  

 april 1991.
