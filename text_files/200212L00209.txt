Fremsat den 2. april 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om kunstig befrugtning i forbindelse  

  

 med lægelig behandling, diagnostik og forskning m.v.
(Forskning på embryonale stamceller) § 1 I lov nr. 460 af 10. juni 1997 om kunstig befrugtning i  

 forbindelse med lægelig behandling, diagnostik og forskning m.v. foretages  

 følgende ændringer:
 1.  

  

 I  

 § 25, stk. 1,  

 indsættes som  

 nr. 3  

 :
»  

 3)  

 	  

    

 Hvis forsøgene ved anvendelse af befrugtede æg  

 og stamceller herfra har til formål at opnå ny viden, som vil kunne forbedre  

 mulighederne for behandling af sygdomme hos mennesker.« § 2 Loven træder i kraft den 1. september 2003.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget Formålet med dette forslag til ændring af lov nr. 460 af  

 10. juni 1997 om kunstig befrugtning i forbindelse med lægelig behandling,  

 diagnostik og forskning m.v. er at tillade forskning på befrugtede æg, der er  

 dannet i forbindelse med fertilitetsbehandling   såkaldte »overskydende æg«  

 og stamceller herfra, hvis forskningens formål er at forbedre mulighederne  

 for  

 at behandle sygdomme hos mennesker.
 Loven foreslås at træde i kraft den 1. september 2003.
 2. Baggrunden for lovforslaget.
 Som følge af en forespørgselsdebat i Folketinget den 30.  

 januar 2001 om xenotransplantation (F11, se FF 2000-2001: 361; 561; 3850),  

 fik  

 videnskabsministeren i samarbejde med indenrigs- og sundhedsministeren samt  

 justitsministeren til opgave at nedsætte et udvalg (Genteknologiudvalget).  

 Udvalgets opgave var at udarbejde en rapport, der skulle skabe større klarhed  

 om muligheder og risici inden for de nye bio- og genteknologier.
 Genteknologiudvalgets rapport »Fremtidens bioteknologier  

 muligheder og risici« udkom i oktober 2002. Rapporten fra udvalget var en  

 »teknisk« rapport, der ikke i sig selv indeholdt forslag til, hvad man skulle  

 gøre, men opstillede en række anbefalinger om, hvilke problemfelter, der  

 burde  

 tages politisk stilling til, og hvad dette i givet fald ville medføre af  

 blandt  

 andet lovgivningsmæssige konsekvenser.
 For stamcelleterapi,  


  

 der  

 i øjeblikket skønnes fagligt set at være den mest perspektivrige af de nye  

 teknologier, går hovedanbefalingen på, at der parallelt med en folkelig debat  

 snarest muligt skabes retlig og politisk klarhed inden for området.
 Efter offentliggørelsen af udvalgets rapport blev der  

 afholdt en forespørgselsdebat i Folketinget den 28. november 2002 om  

 anvendelse  

 af stamceller fra befrugtede æg (F 19, se FF 2002-2003: 497, 716, 2071).  

 Debatten endte med en vedtagelse, hvori Folketinget opfordrede regeringen til  

 at fremlægge sin stillingtagen til anvendelse af stamceller i foråret 2003.
 BIOSAM, der er et samarbejdsorgan, hvor Den Centrale  

 Videnskabsetiske Komité deltager sammen med Det Etiske Råd, Teknologirådet,  

 Det  

 Dyreetiske Råd og Dyreforsøgstilsynet, afholdt på foranledning af ministeren  

 for videnskab, teknologi og udvikling en høring den 23. januar 2003, hvor  

 forskere og politikere debatterede, hvorvidt forskning i embryonale  

 stamceller  

 kunne tillades i Danmark.
 Der var på høringen en bred opbakning til, at forskning i  

 embryonale stamceller skulle tillades.
Også Det Etiske Råd fremlagde i november måned 2002  

 medlemmernes holdning til spørgsmålet.
Denne stillingtagen er tilgængelig på  

 Rådets hjemmeside (www.etiskraad.dk).
På baggrund af Genteknologiudvalgets rapport,  

 forespørgselsdebatten i Folketinget, høringen i januar 2003, samt andre  

 drøftelser og debatindlæg har regeringen taget stilling til spørgsmålet om  

 anvendelse af embryonale stamceller til forskning.
Det er regeringens  

 opfattelse, at der gennem en ændring af loven om kunstig befrugtning bør  

 gives  

 tilladelse til at påbegynde forskning i embryonale stamceller med henblik på  

 at  

 udvikle mulighederne for behandling af sygdomme hos mennesker.
 Vedrørende Folketingets behandling af den gældende lov  

 henvises til: FF 1996-97: 244, 6350, 7804; A 29; B 673, 1071.
 3. Stamcelleforskning.
3.1. Hvad er stamceller? Menneskets krop er opbygget af organer og væv, som igen  

 består af over to hundrede forskellige slags celler, som hver for sig er  

 udspecialiseret til at udføre særlige funktioner   for eksempel nerveceller,  

 hudceller, leverceller, etc.
I sidste instans stammer disse celler som  

 bekendt  

 alle sammen fra én og samme celle   nemlig det befrugtede æg.
Det befrugtede æg, indeholdende alle de for mennesket  

 karakteristiske 46 kromosomer, dannes ved, at en sædcelle med 23 kromosomer  

 smelter sammen med en ægcelle med 23 kromosomer.
I de første dage deler det  

 befrugtede æg sig gentagne gange, så der dannes en celleklump af helt ens  

 celler.
Hver af disse celler kan i teorien udvikle sig til et fuldt færdigt  

 individ, hvis den adskilles fra de øvrige.
Det er i øvrigt netop det, der  

 sker,  

 når der på helt naturlig vis skabes enæggede tvillinger.
Udtagning af stamceller fra et befrugtet æg sker omkring  

 5-7 dage efter befrugtningen.
På dette tidspunkt ses det befrugtede æg  

 nærmest  

 som en mikroskopisk prik på en sjettedel millimeter og har ikke dannet anlæg  

 til organer, nerver eller lignende.
Det består af celler, der bliver til  

 fosteret og celler, der danner navlestreng og moderkage.
I en naturlig cyklus vil ægget efter ca. 12 dage sætte sig  

 fast i livmoderen.
Hvis dette ikke sker af naturlige årsager eller på grund  

 af  

 prævention, går ægget til grunde.
En række befrugtede æg destrueres også i  

 forbindelse med kunstig befrugtning, idet ikke alle æg anvendes til  

 befrugtning.
Cellerne i den indre cellemasse er de helt tidlige  

 stamceller   de såkaldt embryonale stamceller.
Disse celler kan ikke opnå  

 implantation i en kvindes livmoder og har ikke selvstændigt potentiale til at  

 udvikles til et foster.
 Stamcellerne kan efter udtagningen fra den indre cellemasse  

 overføres til en næringsvæske, og under passende vækstbetingelser kan de  

 formere sig i princippet i ubegrænset tid uden at udspecialisere sig  

 yderligere  

 (stamcellelinjer).
Stamceller med et mere begrænset udviklingspotentiale  

 findes også i den voksne organisme.
De findes - ofte svært tilgængelige - i  

 små  

 eller større depoter i de dannede væv og organer, hvor de ved behov aktiveres  

 for at gendanne eller nydanne mere specialiserede celler, efterhånden som  

 disse  

 går til grunde i vores krop.
Eksempelvis har menneskets røde blodlegemer, som  

 er højt specialiserede celler, kun en levetid på 120 dage, og hvis vi ikke  

 havde en særlig slags stamceller som kunne erstatte tabet løbende, ville  

 livet  

 derfor ikke kunne opretholdes ret længe.
 3.2. Kernetransplantation.
Det har i de seneste år vist sig muligt at gennemføre  

 »befrugtning« ved, at en almindelig kropscelle (indeholdende 46 kromosomer)  

 indføres i en kerneløs (»tom«) ubefrugtet ægcelle (indeholdende 0 kromosomer)  

 den såkaldte kernetransplantation.
Processen aktiverer ægget, og generne fra  

 kropscellen overgår til et primitivt embryonalt udviklingsprogram, som  

 genskaber det fulde udviklingspotentiale svarende til et »normalt« befrugtet  

 æg. Ægget danner i løbet af nogle dage - helt som det »almindeligt«  

 befrugtede  

 æg - en indre cellemasse i et mikroskopisk, væskefyldt hulrum, og fra den  

 indre  

 cellemasse kan udtages helt tidlige »embryonale« stamceller.
De stamceller, der opnås, har de samme gener som den  

 person, der leverede cellekerne til den tomme ægcelle ved  

 kernetransplantation  

 (»patienten«). De vil derfor også være fuldt vævsforligelige med den  

 pågældende.
Det samme gælder de mere specialiserede celler/væv/organer, som i  

 en fremtidig situation kunne tænkes dannet ved hjælp af stamcellerne.
Dette  

 ville rumme potentielt meget store behandlingsmæssige fordele, fordi  

 immunbetinget afstødning er et hovedproblem ved alle former for  

 transplantation.
 3.3. Forskning i stamceller.
I mange år har man anvendt knoglemarvsstamceller blandt andet  

 til at behandle nogle sjældne arvelige sygdomme hos børn samt ved behandling  

 af  

 for eksempel kræftpatienter.
Disse erfaringer kan støtte den antagelse, at  

 stamcelleterapi med tiden også vil kunne anvendes hos patienter med skader i  

 andre væv på grund af andre sygdomme.
Håbet hos forskere og læger er, at mange kroniske og  

 invaliderende sygdomme, hvor bestemte celletyper nedbrydes eller bliver  

 ødelagt, vil kunne behandles ved at indgive raske stamceller.
Alternativt kan  

 væv skabt uden for kroppen ud fra stamceller indgives til patienter og dermed  

 erstatte det syge eller døde væv.
Det understreges, at forskning i embryonale stamceller,  

 voksne stamceller og stamcelleterapi i det hele taget befinder sig på et  

 indledende stade, hvor der endnu ikke er umiddelbar udsigt til en behandling.  

 De forskningsresultater, der indtil nu er offentliggjort viser imidlertid, at  

 embryonale stamceller under rette betingelser faktisk kan bringes til at  

 udvikle sig til nerveceller, muskelceller, mv.
Ligeledes har forskning i  

 voksne  

 stamceller vist, at der måske er større mulighed end hidtil antaget for at  

 voksne stamceller kan bringes til at udvikle sig i en anden retning end den,  

 de  

 var »forudbestemt« til.
Det er derfor afgørende at opnå ny indsigtsfuld viden i  

 blandt andet stamcellernes funktioner og udviklingspotentialer ved at forske  

 i  

 både voksne og embryonale stamceller.
Hvis stamcelleterapi skal blive en reel  

 behandlingsform inden for en tidshorisont på 10- 20 år, kræves der en  

 intensiv  

 forskningsindsats nu.
4. Forholdet til den gældende lovgivning Den lovgivningsmæssige situation for anvendelse af  

 befrugtede menneskelige æg, som den er indeholdt i loven om kunstig  

 befrugtning, blev fastlagt uden kendskab til de perspektiver for udvikling og  

 fremtidige behandlinger på stamcelle-området, som nu tegner sig.  

 Gennembruddet  

 på området for stamcelleforskning kom først et år efter vedtagelsen i 1997 af  

 loven om kunstig befrugtning, der i dag regulerer anvendelsen af befrugtede  

 æg  

 til forskning.
 Der er således indtrådt en ny situation i forhold til de  

 muligheder og ønsker, som Folketinget var i stand til at tage med i  

 overvejelserne i 1997 i forbindelse med drøftelse og vedtagelse af loven om  

 kunstig befrugtning.
 Den retlige regulering af forskning på befrugtede æg  

 fremgår af § 25, stk. 1, i lov nr. 460 af 10. juni 1997 om kunstig  

 befrugtning i forbindelse med lægelig behandling, diagnostik og forskning m.  

 v.
 Efter bestemmelsen må anvendelse af befrugtede menneskelige  

 æg til forskning kun finde sted, hvis formålet er at forbedre in  

 vitro-befrugtning  

 eller lignende teknikker med henblik på at fremkalde graviditet, eller hvis  

 forskningen har til formål at forbedre teknikker til genetisk undersøgelse af  

 et befrugtet æg (præimplantationsdiagnostik).
 Anvendelse af befrugtede æg til forskning er endvidere  

 delvis reguleret gennem Danmarks ratificering af Europarådets konvention om  

 menneskerettigheder og biomedicin (Bioetikkonventionen), hvorefter der ikke  

 må  

 dannes befrugtede æg udelukkende til forskningsformål, jf. nedenfor under  

 pkt.  

 5.
 Endelig foreskriver § 6, stk. 1, i lov om et  

 videnskabsetisk komitésystem og behandling af biomedicinske  

 forskningsprojekter, jf. lovbekendtgørelse nr. 69 af 8. januar 1999, at  

 ethvert  

 biomedicinsk forskningsprojekt, der indebærer forsøg på levendefødte  

 menneskelige individer, menneskelige kønsceller, der agtes anvendt til  

 befrugtning, menneskelige befrugtede æg, fosteranlæg og fostre, væv, celler  

 og  

 arvebestanddele fra mennesker, fostre og lignende og afdøde, skal anmeldes  

 til  

 den regionale komité. Projekterne må kun iværksættes med komitéens tilladelse  

 hertil (jf. samme lovs § 7 og § 27, stk. 2, i lov om kunstig  

 befrugtning).
 Det skal pointeres, at det fremsatte ændringsforslag til  

 loven om kunstig befrugtning ikke medfører ændringer i de bestemmelser, der  

 er  

 fastlagt om den maksimale tid på 14 dage, som et befrugtet æg må holdes i  

 live  

 uden for en kvindes livmoder, jf. § 26 i lov om kunstig befrugtning.
 En ændring i tilladelse til forskning på embryonale  

 stamceller vil heller ikke få nogen konsekvenser for lovens øvrige  

 bestemmelser  

 om menneskelige æg, herunder opbevaringstidens længde, donation, medtagning  

 til  

 udlandet og bestemmelserne om destruktion i tilfælde af dødsfald m.v., jf.  

 lovens kapitel 3.
Loven om kunstig befrugtning m.v. opstiller endelig i  

 § 28, stk. 1-4 nogle særlige forskningsforbud blandt andet forsøg,  

 der har til formål at muliggøre fremstilling af arvemæssigt identiske  

 menneskelige individer.
Disse forbud berøres heller ikke af det aktuelle  

 lovforslag.
 Det aktuelle ændringsforslag til loven om kunstig  

 befrugtning vedrører en isoleret problemstilling, som det af hensyn til dansk  

 forskning findes relevant at få vedtaget allerede i indeværende samling.  

 Regeringen har derfor valgt ikke på indeværende tidspunkt at fremsætte  

 forslag  

 om yderligere ændringer i loven om kunstig befrugtning.
Det er imidlertid regeringens opfattelse, at der er behov  

 for en revurdering af de elementer, som loven om kunstig befrugtning  

 indeholder.
Regeringen agter derfor i næste samling at sikre, at loven gøres  

 til genstand for en samlet debat i Folketinget.
 5. Ændringsforslagets nærmere indhold.
 5.1. Forskningsadgang.
 Lovforslaget indebærer, at der gives tilladelse til  

 forskning i befrugtede æg, når disse oprindeligt er dannet med henblik på  

 fertilitetsbehandling, men ikke længere skal bruges hertil, når forskningen  

 har  

 til formål at udvikle muligheder for behandling af menneskelig sygdom.
 Forskningsadgangen er i dag begrænset til forbedring af  

 IVF-teknikker eller præimplantationsteknikker og omfatter således ikke andre  

 potentielt gavnlige forskningsformål - for eksempel forsøg som kunne føre til  

 udvikling af nye former for antikonception eller forskning med andre  

 behandlingsformål end de to ovennævnte.
Med lovændringen vil det blive muligt for forskerne at  

 forske på flere typer stamceller   ikke blot i voksne stamceller, men nu også  

 i  

 embryonale stamceller.
Det er forskernes vurdering, at man vil have de  

 største  

 chancer for et gennembrud, hvis man netop får mulighed for at benytte så  

 mange  

 typer af stamceller som muligt til forskningen.
 Også den danske industri er interesseret i forskning, der  

 kan anvende mange typer stamceller.
 Forslaget til ændring af loven angår alene den  

 forskningsmæssige side.
 5.2. Ibrugtagning af nye behandlingsmetoder.
For så vidt angår ibrugtagning af nye behandlingsmetoder,  

 der baserer sig på stedfunden stamcelleforskning, og som resulterer i nye  

 behandlinger, er det ministeriets opfattelse, at det er de gængse regler for  

 ibrugtagning, der skal finde anvendelse.
Denne praksis er nøjere beskrevet i  

 Sundhedsstyrelsens vejledning af 2. juli 1999, hvorefter al lægelig  

 behandling  

 og anvendelse af nye metoder som hovedregel er underkastet reglerne i  

 lægeloven  

 og i loven om det videnskabsetiske komitésystem.
I § 21 i loven om kunstig befrugtning findes en  

 bestemmelse om, at ibrugtagning af behandlingsmetoder i forbindelse med  

 kunstig  

 befrugtning kræver godkendelse af indenrigs- og sundhedsministeren ud fra  

 etiske og sundhedsfaglige hensyn.
Dette skyldes, at området for teknikkerne  

 for  

 kunstig befrugtning i forbindelse med lovens vedtagelse blev underkastet  

 særlige forsigtighedsforanstaltninger.
Der ønskedes en central godkendelse af  

 nye behandlings- og diagnosticeringsmetoder, der involverede kunstig  

 befrugtning.
Forsigtighedsprincippet var knyttet til bevidstheden om, at der  

 var tale om reproduktion af mennesker.
Metoder til behandling af menneskelige sygdomme, udviklet  

 gennem forskning på stamceller udtaget fra befrugtede æg, har ikke den samme  

 følsomme karakter, som er gældende for forskning, der direkte berører  

 områder,  

 hvor resultatet er skabelse af et menneske.
På dette område bør   som nævnt  

 de almindelige regler finde anvendelse, svarende til retstilstanden for  

 anvendelse i behandlingsøjemed af voksne stamceller.
 Det skal dog bemærkes, at egentlige behandlingsmetoder  

 næppe er udviklet inden for en årrække.
 Forskningsprojekter inden for dette område skal   som det  

 er tilfældet for andre forskningsprojekter inden for rammerne af loven om  

 kunstig befrugtning, der indebærer anvendelse af befrugtede æg eller  

 kønsceller,  

 jf. § 27, stk. 2, - ligeledes godkendes efter regler i det  

 videnskabsetiske komitésystem, jf. lovbekendtgørelse nr. 69 af 8. januar  

 1999.
Det bemærkes i denne forbindelse, at ministeren for  

 videnskab, teknologi og udvikling den 5. december 2002 har fremsat et  

 lovforslag om et videnskabsetisk komitésystem og behandling af biomedicinske  

 forskningsprojekter (L 107). Denne lovgivning skal afløse den hidtidige lov,  

 der regulerer biomedicinske forsøg.
Forslagets § 8, stk. 4, er en  

 ny  

 bestemmelse i komitéloven, som tager sigte på, at forsøg med cellelinjer  

 eller  

 lignende, som stammer fra forsøg med indsamling af celler eller væv, der har  

 opnået den fornødne godkendelse, ikke skal anmeldes til komitésystemet.
Med  

 »eller lignende« menes f. eks. cellekulturer.
Hvis det ikke kan dokumenteres,  

 at der foreligger en fornøden godkendelse, skal projektet anmeldes.
Det er  

 den  

 forsøgsansvarlige, der har bevisbyrden for om den fornødne godkendelse  

 foreligger.
Med forslaget vil komitésystemet ikke blive belastet af en  

 stor andel af projekter, der baserer sig på ukontroversiel forskning på basis  

 af cellelinjer, der må betragtes som laboratoriekulturer.
Endvidere tager  

 bestemmelsen med formuleringen »den fornødne godkendelse« også højde for, at  

 der kan være tale om forsøg på importerede cellelinjer eller  

 laboratoriekulturer erhvervet fra andre lande, som i afsenderlandet har  

 opnået  

 den fornødne godkendelse til brug for forsøg.
Ved donation af befrugtede æg til forskningsformål skal  

 parret give samtykke.
Dette følger af Indenrigs- og Sundhedsministeriets  

 bekendtgørelse nr. 728 af 17. september 1997 om kunstig befrugtning.
5.3. Import af embryonale stamcellelinier Embryonale stamcellelinier kan i dag anskaffes til  

 forskningsformål fra flere udenlandske universiteter og  

 forskningsinstitutioner  

 i blandt andet Sverige.
Indenrigs- og Sundhedsministeriet er af den opfattelse, at  

 det ikke er muligt at udstrække bestemmelserne i den gældende lov om kunstig  

 befrugtning til at omfatte forskning på allerede udtagne stamceller, da de  

 ikke  

 har potentiale for fuld individudvikling og dermed ikke kan sidestilles med  

 et  

 befrugtet æg.
Efter ministeriets opfattelse vil det således ikke være en  

 overtrædelse af lovens bestemmelser at anskaffe og forskningsmæssigt anvende  

 tidlige stamceller i færdigfremstillet stand, som er importeret fra udlandet,  

 selv om disse celler ikke efter gældende regler kan fremstilles i Danmark.
Så  

 vidt vides, har der ikke været importeret stamcellelinjer til Danmark med  

 henblik på stamcelleforskning.
 Genteknologiudvalget har i sin rapport anført, at det ville  

 være hensigtsmæssigt, at en eventuel stillingtagen til anvendelse af  

 embryonale  

 stamceller til forskning med henblik på nye behandlinger af menneskelig  

 sygdom  

 inddrog spørgsmålet om anvendelse af importerede stamceller.
Med den foreslåede ændring af lovgivningen er der taget  

 stilling til anvendelsen af embryonale stamceller til de anførte formål.
Det  

 er  

 derfor også hensigten, at importerede stamceller skal underkastes de samme  

 betingelser som skal gælde for embryonale stamceller tilvejebragt i Danmark.  

 Dette medfører, at såvel betingelsen om, at stamcellerne skal hidrøre fra  

 overskydende æg fra fertilitetsbehandling, som samtykkereglerne og kravet om  

 forskningsformålet skal være opfyldt ved eventuel anvendelse af importerede  

 stamceller.
 6. Regulering af stamceller i udlandet.
 Der er variationer i, hvordan lande både i og uden for  

 Europa stiller sig til forskning, der indebærer brugen af humane embryonale  

 stamceller, og hvorvidt landene har lovgivning, der dækker området.
 I  

  

 Sverige  

  

 og  

  

 Finland  

  

 er det tilladt at forske på  

 tiloversblevne befrugtede æg fra IVF-behandling indtil embryonet er 14 dage  

 gammelt.
 I  

  

 Holland  

  

 tillader lovgivningen anvendelse af stamceller fra overskydende befrugtede æg  

 til forskning.
I  

  

 England  

  

 har det  

 siden 1990 været tilladt at forske i tiloversblevne embryoner, hvis formålet  

 blandt andet var at finde viden om arvelige sygdomme eller forbedre metoder  

 til  

 barnløshedsbehandling.
I januar 2001 vedtog det britiske Parlament en lov,  

 som  

 - på særlige betingelser og efter forudgående myndighedsgodkendelse -  


  

 tillader dannelsen af et embryon som  

 kilde til embryonale stamceller samt forskning i kernetransplantation.
I  

  

 Tyskland  

  

 er  

 forskning i embryoner ikke tilladt, og tyske forskere må ikke selv frembringe  

 embryonale stamceller.
Tyske forskere skal dog kunne importere embryonale  

 stamceller, som er udtaget før den 1. januar 2002 fra overskudsembryoner fra  

 IVF-behandling.
Europarådets  

 konvention om menneskerettigheder og biomedicin (Bioetikkonventionen)  

  

 af 4.  

 april 1997, som Danmark har ratificeret, indeholder blandt andet regler om  

 anvendelse af befrugtede æg.
Ifølge konventionens artikel 18, stk. 2, er  

 dannelse af et befrugtet æg udelukkende til forskningsformål ikke tilladt.
 7. Hørte myndigheder, organisationer m.v.
Lovforslaget har været sendt til høring hos følgende  

 myndigheder, organisationer og foreninger m.v.: Alle amtsråd samt Københavns,  

 Frederiksberg og Bornholms Kommuner, offentlige og private  

 fertilitetsklinikker, Akademiet for de tekniske videnskaber, Alzheimer  

 Foreningen, Amternes og Kommunernes Forskningscenter, Amtsrådsforeningen,  

 Analyseinstituttet for Forskning, Arbejdsmiljøinstituttet, Astma Allergi  

 Forbundet, BFID, Børnerådet, Center for Bioetik, Århus, Center for Etik og  

 Ret,  

 København, Center for Små Handicapgrupper, Cryos, Århus, Danmarks  

 Bløderforening, Danmarks Farmaceutiske Universitet, Danmarks Forskningsråd,  

 Danmarks Grundforskningsfond, Danmarks Tekniske Universitet, Danmarks  

 Veterinærinstitut, Dansk Epidemiologisk selskab, Dansk Farmaceutforening,  

 Dansk  

 Handicap Forbund, Dansk Industri, Dansk Institut for Sygehusvæsen (DSI),  

 Dansk  

 Kvindesamfund, Dansk medicinsk Selskab, Dansk Polarcenter, Dansk  

 Psykologforening, Dansk selskab for Obstetrik og Gynækologi, Dansk  

 Parkinsonforening, Dansk Sygeplejeråd, Dansk Tandlægeforening, De regionale  

 Videnskabsetiske Komitéer, De Samvirkende Invalideorganisationer, Den  

 Almindelige Danske Jordemoderforening, Den Almindelige Danske Lægeforening,  

 Den  

 Centrale Videnskabsetiske Komité, Den Kgl.
Veterinær- og Landbohøjskole, Det  

 Centrale Handicapråd, Det Danske Center for Menneskerettigheder, Det Etiske  

 Råd, Diabetesforeningen, Forbrugerrådet, Foreningen Sex & Samfund,  

 Forskningscenter Risø, Forskningsforum, Forskningsstyrelsen, Færøernes  

 Hjemmestyre, Gigtforeningen, Grønlands Hjemmestyre, Hjerteforeningen,  

 Hovedstadens Sygehusfællesskab, John F.
Kennedy Instituttet, Kommunernes  

 Landsforening, Kræftens Bekæmpelse, Kvinderådet, Kvinfo, Københavns  

 Universitet, Landsforeningen Adoption og Samfund, Landsforeningen for Turner  

 kontaktgrupper i Danmark, Landsforeningen for Ufrivilligt Barnløse,  

 Landsforeningen LEV, Landsforeningen SIND, Landsforeningen til Bekæmpelse af  

 Cystisk Fibrose, Lundbeckfonden, Lægemiddelindustriforeningen,  

 Lægemiddelstyrelsen, Medicoindustrien, Novo Nordisk Fonden, Nyreforeningen,  

 Patientforsikringsforeningen, Patientklagenævnet, Patientskadeankenævnet,  

 Rektorkollegiet, Roskilde Universitetscenter, Scleroseforeningen,  

 Sektorforskningens Direktørkollegium, Socialforskningsinstituttet, Statens  

 Institut  

 for Folkesundhed, Statens Sundhedsvidenskabelige Forskningsråd, Syddansk  

 Universitet, Sygekassernes Helsefond, Tandlægernes Nye Landsforening,  

 Teknologirådet, Udvalgene vedrørende videnskabelig uredelighed, Videns- og  

 Forskningscenter for alternativ behandling, Ældresagen, Aalborg Universitet,  

 Århus Universitet.
 8. Økonomiske og administrative konsekvenser for  

 det offentlige.
 Forslaget medfører ingen økonomiske eller administrative  

 konsekvenser for staten.
 Forslaget skønnes endvidere ikke at medføre øgede udgifter  

 for amterne/kommunerne eller i øvrigt indeholde ændringer i de eksisterende  

 administrative forhold for amterne/kommunerne.
 9. Økonomiske og administrative konsekvenser for  

 erhvervslivet m.v.
 På kort sigt må det forventes, at medicinalindustrien og  

 forskningsinstitutioner m.fl. vil begynde stamcelleforskning, der kan skabe  

 øget aktivitet og interesse for dansk forskning.
 På længere sigt er det vanskeligt at vurdere mulighederne  

 for og konsekvenserne af en fremtidig forbedring af patientbehandlingen ved  

 anvendelse af stamceller.
 10. Miljømæssige konsekvenser og forholdet til  

 EU-retten.
 Lovforslaget har ingen miljømæssige konsekvenser og  

 indeholder ingen EU-retlige aspekter.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Hvis det lykkes at finde forbedrede behandlinger til  

 mennesker skønnes det, at medicinalindustrien vil kunne få økonomiske fordele  

 heraf.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser.
Til § 1 Til nr. 1 Forskning.
Forskningsbestemmelserne i loven om kunstig befrugtning  

 begrænser mulighederne for embryonal stamcelleforskning.
I dag er forskning  

 på  

 stamceller i praksis herhjemme begrænset til forskning på voksne stamceller,  

 fordi stamceller ikke kan udtages fra befrugtede æg, hvis formålet er at  

 udvikle nye behandlinger for sygdom hos mennesker.
Kun forskning, der angår  

 forbedring af barnløshedsbehandling og præimplantationsdiagnostik, kan efter  

 loven benytte befrugtede æg.
 »Overskydende« æg.
 Efter loven er det kun befrugtede æg, der er dannet med  

 henblik på fertilitetsbehandling, der må anvendes til forskning i de i dag  

 angivne formål.
En anden mulighed for at skabe embryoner til forskning  

 ville være at befrugte æg til dette formål.
Dette ville   foruden en  

 lovændring  

 - kræve, enten at Danmark trådte ud af Bioetikkonventionen, eller at  

 konventionen blev ændret på dette punkt, jf. de almindelige bemærkninger pkt.  

 4.1.
Den tredje mulighed for at tilvejebringe »befrugtede æg«  

 ville være kernetransplantation, jf. de almindelige bemærkninger pkt. 3.2.  

 Denne teknik kan imidlertid sidestilles med, at der udelukkende med  

 forskningsformål for øje dannedes »et befrugtet æg« med mulighed for at  

 udvikle  

 sig til et individ.
Dette ville være i strid med den gældende lovgivning og  

 Europarådets Bioetikkonvention.
 Ud fra en samlet vurdering, herunder forskernes klare  

 tilkendegivelser om, at overskydende æg fra fertilitetsbehandling er  

 tilstrækkelige til at dække forskningens behov, skønnes det, at tilladelsen  

 til  

 anvendelse af embryonale stamceller til forskning med henblik på nye  

 behandlingsmetoder for sygdomme, bør begrænses til de overskydende æg fra  

 fertilitetsbehandling.
 Når en konkret behandlingsmæssig anvendelse måtte komme  

 tættere på, vil kernetransplantation måske skulle overvejes, bl.a. fordi det  

 kan vise sig at være en vigtig forudsætning for at fremstille celler, som  

 patientens organisme ikke afstøder.
 En mulighed for tilladelse til forskning via  

 kernetransplantation bør i givet fald vedtages af Folketinget i form af  

 lovgivning, ligesom en revurdering af Bioetikkonventionens anvendelse skal  

 finde sted.
 Sygdomsbehandling.
 Efter den hidtidige lovgivning er der visse begrænsninger i  

 forskningsadgangen, jf. de almindelige bemærkninger i pkt. 4. Med den  

 foreslåede udvidelse af forskningsmulighederne er der ikke givet fri adgang  

 til  

 al forskning, idet det er en betingelse for forskning i embryonale  

 stamceller,  

 at denne har til formål at føre til bedre muligheder for behandling af syge  

 mennesker.
 Sygdomme, der i fremtiden forventes at kunne behandles med  

 stamcelleterapi er for eksempel Parkinsons sygdom og hjertesygdomme.  

 Ligeledes  

 vil patienter med visse typer af sukkersyge, patienter med svære leverskader  

 og  

 patienter med ledskader også være oplagte emner for stamcelleterapi.
 Andre forsøg, der for eksempel kan føre til udvikling af  

 nye former for antikonception, vil fortsat ikke være omfattet af adgang til  

 forskning på befrugtede æg.
 Godkendelse af forskningsprojekter.
 Biomedicinske forskningsprojekter skal godkendes i henhold  

 til loven om et videnskabsetisk komitésystem, jf. lovbekendtgørelse nr. 69 af  

 8. januar 1999.
Selve den politiske vurdering af, om der skal tillades  

 forskning i stamceller vil blive afgjort i forbindelse med behandlingen af  

 det  

 aktuelle lovforslag.
Med lovens vedtagelse, vil der også være foretaget den  

 vurdering af de etiske spørgsmål, som er grundlaget for overhovedet at kunne  

 forske i embryonale stamceller.
 En vurdering og stillingtagen til et konkret projekt i det  

 videnskabsetiske system vil herefter kunne tilgodese de grundlæggende krav  

 til  

 forsvarlighed, forventede gevinster i terapeutisk henseende,  

 forsøgsplanlægning, information m.v.
Samtykke I forbindelse med donation af æg stilles der efter  

 regelsættet om kunstig befrugtning krav om et skriftligt samtykke.
Da der er  

 tale om befrugtede æg, kræves samtykke fra både manden og kvinden.
En  

 udvidelse  

 af muligheden for forskning i embryonale stamceller hidrørende fra befrugtede  

 æg vil ikke medføre ændringer i den gældende retstilstand, således at også  

 denne forskning kræver samtykke fra parret, jf. de almindelige bemærkninger  

 pkt. 5.2.
Til § 2 Det foreslås, at loven træder i kraft den 1. september  

 2003.
Fra ikrafttrædelsesdagen kan et par give samtykke til  

 anvendelse af befrugtede æg til stamcelleforskning.
Allerede nedfrosne æg,  

 som  

 ikke længere agtes anvendt til fertilitetsbehandling, vil også kunne doneres  

 til dette forskningsformål på betingelse af, at den maksimale opbevaringstid  

 på  

 2 år ikke herved overskrides.
Til § 3 Loven om kunstig befrugtning gælder ikke for Færøerne eller  

 Grønland.
 For Færøernes vedkommende kan loven   helt eller delvist  

 sættes i kraft ved kongelig anordning med de afvigelser, som de særlige  

 færøske  

 forhold tilsiger.
 For Grønlands vedkommende er kompetencen til at fastsætte  

 regler på sundhedsområdet overgået til hjemmestyrets myndigheder.
Lovforslaget sammenholdt med gældende lov Gældende formulering Lovforslaget § 1 I lov om kunstig befrugtning i forbindelse med lægelig  

 behandling, diagnostik og forskning m.v., jf. lov nr. 460 af 10. juni 1997,  

 foretages følgende ændringer:
Kapitel 7 Forbud mod forskning og forsøg § 25.  

  

 Biomedicinske  

 forsøg på befrugtede menneskelige æg samt på kønsceller, der agtes anvendt  

 til befrugtning, må kun foretages i følgende tilfælde:
 1)  

 	  

    

 Hvis de har til  

 formål at forbedre in vitrobefrugtning eller lignende teknikker med henblik  

 på at fremkalde en graviditet.
 2)  

 	  

    

 Hvis de har til  

 formål at forbedre teknikker til genetisk undersøgelse af et befrugtet æg med  

 henblik på at fastslå, om der foreligger en alvorlig arvelig sygdom eller en  

 væsentlig kromosomabnormitet (præimplantationsdiagnostik).
 1.  

  

 I  

  

 § 25, stk. 1  

  

 , indsættes som  

  

 nr. 3  

  

 :
»3)  

 	  

    

 Hvis forsøgene ved  

 anvendelse af befrugtede æg og stamceller herfra har til formål at opnå ny  

 viden, som vil kunne forbedre mulighederne for behandling af sygdomme hos  

 mennesker.« Stk. 2.  

  

 Udtagning  

 og befrugtning af æg med henblik på at gennemføre andre forsøg end de i  

 stk. 1 nævnte er ikke tilladt.
