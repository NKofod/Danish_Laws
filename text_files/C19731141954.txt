 I skrivelse af 26. april 1973 har De forelagt spørgsmålet, om der bør  

 meddeles tilladelse til forhandling af våben i forbindelse med bevilling til  

 handel med brugte genstande.
 De har bl.a. anført, at der ikke hidtil i København er udstedt  

 forhandlertilladelse til våben til indehavere af bevilling til handel med  

 brugte genstande og at gangbare skydevåben ikke forekommer at være et  

 naturligt handelsobjekt i forbindelse med de i marskandiserforretninger  

 normalt omsatte genstande og varer.
 I den anledning skal man efter brevveksling med Foreningen af politimestre  

 i Danmark meddele, at justitsministeriet er enig i, at der normalt ikke bør  

 meddeles tilladelse til forhandling af våben i forbindelse med bevilling til  

 handel med brugte genstande.
 Opmærksomheden henledes på, at våben, der er omfattet af § 1 i  

 justitsministeriets bekendtgørelse af 25. juni 1973 om våben, kan forhandles  

 uden polititilladelse og herunder også af marskandisere.
