Beretning afgivet af Europaudvalget den 10. december 2004 Beretning om reform af Folketingets behandling af EU-sager (Fagudvalgenes inddragelse, kontrol  

 af nærhedsprincippet, bedre beslutningsgrundlag, åbenhed) Indhold 1.  

 	  

 Indledning 2.  

 	  

 Baggrund Tidligere  

 beretninger Reformarbejdet 3.  

 	  

 Fagudvalgene tidligere på banen Tidlig  

 inddragelse af fagudvalgene Ændring  

 af Folketingets Forretningsorden 4.  

 	  

 Fagudvalgenes kontrol med  

 nærhedsprincippet skal styrkes Tydeliggørelse  

 af den åbne koordinationsmetode 5.  

 	  

 Styrket samarbejde med medlemmer af  

 Europa-Parlamentet Fast  

 mødestruktur med de danske medlemmer af Europa-Parlamentet Invitation  

 af ordførere fra Europa-Parlamentet Fagudvalgene  

 og Europa-Parlamentet 6.  

 	  

 Folketingets overvågning af  

 nærhedsprincippet 7.  

 	  

 Forfatningstraktatens bestemmelser om  

 nærhedsprincippet 8.  

 	  

 Forfatningstraktatens bestemmelser tages  

 i anvendelse 9.  

 	  

 Et bedre beslutningsgrundlag Et kvalitativt  

 forbedret beslutningsgrundlag Tidlig orientering  

 om regeringens holdning Forelæggelse af reviderede  

 forhandlingsoplæg Nye  

 oversigtsnotater Ugelister Bedre EU-papirer   

 grundnotater Nye retningslinjer  

 for grundnotater Høringsdokumenter Bedre EU-papirer   

 samlenotater Bedre EU-papirer   

 komitésager Bedre EU-papirer   

 redegørelser fra rådsmøder Forbedrede  

 dagsordener Uformelle rådsmøder 10.  

 Åbenhed i Europaudvalget Åbenhed  

 er afgørende for den demokratiske legitimitet Fagudvalgenes  

 inddragelse vil styrke åbenhed og gennemsigtighed Åbenhed  

 ved mødeforberedelse, mødeafholdelse og opfølgning Kommenterede  

 dagsordener og møderesumeer Model  

 for åbne møder i Europaudvalget Flere  

 EU-debatter i folketingssalen 11. Afslutning Bilag 1.  

 	  

 Minimumskrav til regeringens grundnotater  

 og supplerende notater vedr.
EU-initiativer 2.  

 	  

 Uddrag af bemærkninger til revideret  

 forretningsorden for Folketinget 3.  

 	  

 Aftalte administrative forbedringer i  

 forbindelse med Beretningen 4.  

 	  

 Erfaringer fra andre EU-lande 5.  

 	  

 Folketingets og fagudvalgenes inddragelse  

 i kontrollen med nærhedsprincippet 1. Indledning Denne beretning følger op på Europaudvalgets seneste beretning  

 fra den 10. maj 2001. Siden er der opstået behov for dels at stramme op på de  

 eksisterende arbejdsmetoder, dels for at gennemføre en række nye initiativer.
For det første er der behov for at følge op på allerede vedtagne  

 foranstaltninger.
Europaudvalgets politiske indflydelse og parlamentariske  

 kontrol skal ske på det bedst mulige beslutningsgrundlag.
Der er i den  

 forbindelse behov for visse forbedringer, hvad angår samspillet med især  

 Udenrigsministeriet, Folketingets fagudvalg og de danske  

 europaparlamentarikere.
For det andet stiller udviklingen af det europæiske samarbejde  

 konstant nye krav til indretningen af den parlamentariske kontrolfunktion.  

 Det  

 har således haft stor betydning for EUs lovgivningsproces, at det siden  

 Amsterdamtraktatens ikrafttrædelse har været muligt at vedtage EU-retsakter  

 umiddelbart efter 1. behandling i Europa-Parlamentet, hvis der er enighed  

 mellem Rådet og Europa-Parlamentet.
Det har været tilfældet i et stigende  

 antal  

 sager gennem de seneste år, hvor op mod 30-40 pct. af alle forslag nu  

 vedtages  

 straks efter Parlamentets 1. behandling.
Det kan naturligvis ikke udelukkes,  

 at  

 en del af stigningen skyldtes et stærkt politisk ønske om at afslutte  

 behandlingen af så mange lovforslag som muligt inden EU-udvidelsen 1. maj  

 2004.  

 Dette forhold kan dog næppe alene forklare den markante stigning i hurtigt  

 vedtagne EU-retsakter.
Endvidere vil EUs kommende forfatningstraktat skabe nye rammer  

 for de nationale parlamenters inddragelse i EU-politikken.
De nationale  

 parlamenter vil fremover få en stærkere rolle i forbindelse med kontrollen af  

 EUs nærhedsprincip.
Europaudvalget ønsker i lighed med flere andre  

 nationale  

 parlamenters Europaudvalg i EU allerede nu at udnytte de nye muligheder  

 optimalt.
Derfor indfører denne beretning en særlig procedure for  

 Folketingets  

 behandling af kommissionsforslag, hvor der er behov for en særlig kontrol af,  

 hvorvidt nærhedsprincippet er overholdt.
 Endelig tager beretningen nye skridt i retning af at styrke den  

 demokratiske beslutningsproces, bl.a. ved at øge åbenheden omkring møderne i  

 Europaudvalget.
 De dele af beretningens formuleringer, der forpligter regeringen,  

 er kursiveret.
 De væsentligste nye elementer i beretningen udgør i overskriftsform:
  

  

 	  

 Fagudvalgenes inddragelse  

 skal systematiseres.
Som konsekvens ændres Folketingets forretningsorden pr.  

 1.  

 januar 2005 således, at det klart fremgår, at fagudvalgene behandler EU-sager  

 inden for deres respektive områder.
   

 	  

 Regeringen  

 udarbejder et foreløbigt subsidiaritetsnotat over væsentlige nye  

 lovgivningsforslag fra Kommissionen senest 2 uger efter fremsættelsen (i  

 dansk  

 sprogversion).
  

  

 	  

 Europaudvalgets  

 beslutningsgrundlag skal styrkes.
Det skal bl.a. ske gennem forbedrede  

 grundnotater.  

  

 Grundnotaterne skal foreligge senest 4  

 uger efter, at et forslag er offentliggjort i dansk sprogversion, og vil  

 fremover indeholde oplysninger om regeringens foreløbige generelle holdning  

 til  

 et kommissionsforslag og om generelle forventninger til andre landes  

 holdninger,  

 i det omfang dette er muligt og holdningerne kendte.
  

  

 	  

 Kontrollen med  

 nærhedsprincippet skal effektiviseres og organiseres bedre for at udnytte  

 mulighederne  

 i forfatningstraktaten.
Det skal ske i et tæt, velorganiseret samarbejde  

 mellem  

 Europaudvalget, fagudvalgene og regeringen.
  

 	  

  

 Samarbejdet med  

 de danske medlemmer af Europa-Parlamentet skal intensiveres.
Der vil fremover  

 blive arrangeret faste månedlige møder mellem Europaudvalget og de danske  

 medlemmer af Europa-Parlamentet.
  

 	  

  

 Åbenheden  

 omkring Europaudvalgets møder skal styrkes.
Europaudvalgsmøderne vil blive  

 indledt  

 med et åbent samråd, hvor en udvalgt minister fremlægger aktuelle sager inden  

 for sit fagområde.
Endvidere vil EU-Sekretariatet udarbejde korte  

 kommenterede  

 dagsordener op til møderne og korte pressemeddelelser straks efter møderne.
2. Baggrund Tidligere  

 beretninger Lige siden afgivelsen af Europaudvalgets (det daværende Markedsudvalgs)  

 første beretning i 1973 er den særlige beretningsform blevet benyttet i  

 forbindelse med vedtagelsen af nye procedurer for Folketingets behandling af  

 EU-sager.
Beretningsformen giver mulighed for en fleksibel tilpasning til  

 udviklingen inden for EU og til skærpede krav om åbenhed, gennemsigtighed og  

 styrket parlamentarisk kontrol i den danske EU-beslutningsproces.
Denne og  

 tidligere beretninger er blevet afgivet efter tæt samspil mellem  

 Europaudvalget, fagudvalgene og regeringen.
Udviklingen af samarbejdet i EU har løbende nødvendiggjort en  

 række reformer af den danske EU-beslutningsproces.
Dette har bl.a. ført til  

 skærpede krav til regeringen om dens orientering af Europaudvalget for derved  

 at give udvalget det bedst mulige beslutningsgrundlag.
Også internt i  

 Folketinget er der sket ændringer i behandlingen af EU-sager.
I den  

 forbindelse  

 er der taget initiativer med henblik på at inddrage fagudvalgene i EU-sager  

 på  

 et tidligt stadie i beslutningsprocessen.
Disse tiltag skal ses i lyset af,  

 at  

 EU-politik i stigende omfang har fået indenrigspolitiske konsekvenser og  

 dermed  

 naturligt er blevet en integreret del af dansk politik.
Europaudvalgets beretninger har gennem tiden haft en forskellig  

 karakter.
Mens nogle af beretningerne  de såkaldte procedureberetninger  

  har  

 indeholdt en generel, omfattende beskrivelse af Europaudvalgets  

 arbejdsprocedurer og -opgaver, har andre beretninger haft et mere afgrænset  

 fokus,  

 f.eks. med relation til bestemte politiske begivenheder eller sagsområder.
Ambitionen med denne beretning er at skabe en ny ramme for  

 Folketingets samlede behandling af EU-politik, der for det første sikrer den  

 overordnede sammenhæng og koordination, og for det andet fastlægger en klar  

 arbejdsdeling mellem Europaudvalget og fagudvalgene.
Dermed vil beretningen  

 indgå i den eksisterende tradition af Europaudvalgets procedureberetninger.
Flere af de nye initiativer der indføres med denne beretning er  

 inspireret af tilsvarende ordninger fra andre EU-landes nationale  

 parlamenter,  

 herunder især fra Sverige, Finland og Storbritannien.
Dette gælder  

 eksempelvis  

 de finske fagudvalgs betydelige rolle i EU-sagsbehandlingen, Sveriges  

 erfaringer med en høj grad af åbenhed samt begge landes praksis med en meget  

 tidlig skriftlig orientering om regeringens foreløbige holdning til nye  

 kommissionsforslag.
Europaudvalgets beretninger har efterhånden nået et sådant omfang,  

 at de ikke er velegnede til at give medlemmerne et hurtigt overblik over de  

 gældende procedurer for Europaudvalgets arbejde.
Derfor vil Folketingets  

 EU-Sekretariat  

 efter vedtagelsen af denne beretning udarbejde en kort oversigt, der præcist  

 angiver de nugældende procedurer for Folketingets behandling af EU-sager.
Reformarbejdet Europaudvalget besluttede i forbindelse med vedtagelsen af  

 udvalgets arbejdsprogram for 2003 at gennemføre en reform af Folketingets  

 håndtering af EU-sager.
Det overordnede mål med reformen var at styrke  

 Folketingets samlede indflydelse på Europapolitikken og at integrere  

 EU-politikken endnu stærkere i det politiske arbejde i Folketinget.
Folketinget har en efterhånden lang tradition for at udøve  

 kontrol med regeringens deltagelse i det europæiske samarbejde.
Denne  

 kontrolfunktion har sit omdrejningspunkt i Europaudvalget, der tager stilling  

 til regeringens forhandlingsoplæg og forsyner ministrene med mandater, inden  

 de  

 tager til rådsmøde for at deltage i lovgivningsprocessen.
Det er helt afgørende, at Folketingets behandling af EU-sager  

 sker på et så tidligt tidspunkt som muligt for at sikre maksimal indflydelse  

 på  

 de beslutninger, der træffes i EU.
Den første behandling af EU-forslagene  

 sker  

 i fagudvalgene, hvor den faglige ekspertise er størst.
Europaudvalget  

 orienteres  

 løbende om de nye forslag og tager endelig stilling til regeringens  

 forhandlingsoplæg.
Det er Europaudvalgets opgave at sikre helhed og  

 sammenhæng  

 i Folketingets behandling af EU-sager.
Dette forudsætter et tæt og  

 kontinuerligt samarbejde mellem Europaudvalget og fagudvalgene.
 Europaudvalgets Underudvalg har i forbindelse med reformen af  

 Folketingets håndtering af Europapolitikken behandlet en lang række emner.  

 Nærværende beretning indeholder større eller mindre ændringer inden for  

 følgende  

 områder:
   

 	  

  

 Fagudvalgenes  

 behandling af EU-sager.
   

 	  

  

 Forbedret  

 samarbejde med de danske medlemmer af Europa-Parlamentet.
   

 	  

  

 Overvågning af  

 nærhedsprincippet.
   

 	  

  

 Forbedret  

 beslutningsgrundlag.
   

 	  

  

 Komitésager.
   

 	  

  

 Åbenhed i  

 Folketingets behandling af EU-sager.
   

 	  

  

 Forbedring af  

 Europaudvalgets dagsorden.
   

 	  

  

 Høringer om  

 Kommissions høringsdokumenter.
   

 	  

  

 Nye debatformer.
Enkelte af de ovenfor nævnte emner er allerede vedtaget og  

 gennemført.
Forbedringen af dagsordenerne for møderne i Europaudvalget blev  

 således indført ved starten af Folketingsåret 2003-04. Den trykte dagsorden  

 er  

 blevet forenklet og suppleret med en elektronisk dagsorden med omfattende  

 henvisninger til alt relevant baggrundsmateriale.
Endvidere er der vedtaget en fast praksis for Europaudvalgets behandling  

 af Kommissionens høringsdokumenter.
Ordningen trådte i kraft pr. 1. januar  

 2004  

 og er nærmere beskrevet nedenfor i sammenhæng med de øvrige emner i denne nye  

 reform.
3. Fagudvalgene  

 tidligt på banen Tidlig inddragelse  

 af fagudvalgene Langt hovedparten af fagudvalgene behandler i dag EU-sager.  

 Fagudvalgene modtager i dag inden for deres respektive områder de samme  

 dokumenter og notater som Europaudvalget.
Flere fagudvalg har også været  

 aktivt  

 involveret i gennemførelsen af Folketingets høringer af eksempelvis  

 Kommissionens grøn- og hvidbøger.
De fleste fagudvalg har desuden indarbejdet en tradition for at  

 indkalde de relevante ministre i samråd, ugen inden der skal være møde i  

 Rådet.  

 I nogle tilfælde har fagudvalgene tillige udarbejdet skriftlige indstillinger  

 til Europaudvalget.
Problemet er imidlertid, at sagsbehandlingen på dette  

 sene  

 tidspunkt ikke giver mulighed for at øve større indflydelse på et  

 kommissionsforslag.
Derfor er der behov for, at fagudvalgene systematisk  

 foretager en selvstændig behandling af nye kommis-sionsforslag.
Yderligere to forhold gør det nødvendigt med en tidlig  

 inddragelse af fagudvalgene.
For det første vedtages et stigende antal  

 EU-sager  

 allerede efter Europa-Parlamentets 1. behandling.
Det anslås, at op mod 30-40  

 pct. af alle forslag vedtages på dette tidlige tidspunkt.
Folketinget og de  

 øvrige nationale parlamenter er hermed sat under et betydeligt pres, hvis  

 muligheden for at øve indflydelse på EU-sagerne skal udnyttes.
Det står helt  

 klart, at Folketingets Europaudvalg sammen med fagudvalgene er klar til at  

 engagere sig helt og fuldt for at opnå størst mulig politisk indflydelse på  

 et  

 tidligt tidspunkt i beslutningsprocessen.
For det andet indfører EUs nye forfatningstraktat en procedure  

 for de nationale parlamenters kontrol af nærhedsprincippet.
Denne procedure  

 og  

 dens konsekvenser for de nationale parlamenter er nærmere beskrevet  

 andetsteds  

 i denne beretning.
Det centrale er imidlertid, at de nationale parlamenter  

 får  

 en frist på 6 uger, fra et forslag er fremsat, til at vurdere, om forslaget  

 er  

 i overensstemmelse med nærhedsprincippet.
En tidlig substansbehandling i fagudvalgene og efterfølgende  

 mandatgivning i Europaudvalget, skal bidrage til at sikre Folketinget størst  

 mulig indflydelse på EU-sagerne.
Folketingets EU-Sekretariat vil være  

 behjælpelig med at udpege de væsentligste kommissionsforslag.
 For yderligere at styrke fagudvalgenes rolle indfører denne  

 beretning også en række nye initiativer.
Ændring i  

 Folketingets forretningsorden Det fremgår nu klart af Folketingets reviderede forretningsorden  

 med virkning fra 1. januar 2005, at EU-sager indgår som en naturlig del af  

 fagudvalgenes ansvarsområde.
I forretningsordenens § 7 stk. 2, i første  

 sætning  

 er det således blevet tilføjet, at udvalgenes sagsområder også omfatter  

 EU-sager inden for sagsområdet.
Det fremgår således af den reviderede  

 forretningsorden, at:
 »Udvalget for  

 Forretningsordenen træffer beslutning om udvalgenes sagsområder, herunder  

 EU-sager«.
 Uddrag af udkast til bemærkninger i forbindelse med revideringen  

 af Folketingets forretningsorden § 7, stk. 2, vedlægges som bilag 2.
4. Fagudvalgenes  

 kontrol af nærhedsprincippet skal styrkes Mens Europaudvalget koordinerer overvågningen af  

 nærhedsprincippet, vil det være fagudvalgenes opgave at foretage den første  

 vurdering af, om et forslag ikke strider imod nærhedsprincippet.
Alle væsentlige sager sendes af Europaudvalget straks til det  

 relevante fagudvalg.
Fagudvalget afgiver senest 4 uger efter fremsættelsen af  

 forslaget en udtalelse til Europaudvalget i de tilfælde, hvor fagudvalget  

 vurderer, at nærhedsprincippet ikke er respekteret.
Efter Europaudvalgets  

 behandling  

 af sagen fremsendes en samlet indstilling til Kommissionen, Rådet og  

 Europa-Parlamentet, hvis det pågældende forslag vurderes at være i strid med  

 nærhedsprincippet.  

 Denne procedure, som skal finde sted inden for 6 uger, er beskrevet i  

 beretningens kapitel 8 samt mere detaljeret i vedlagte bilag 5 om  

 »Nærhedsprincippets  

 behandling i fagudvalgene og Europaudvalget«.
Tydeliggørelse af  

 den åbne koordinationsmetode Med den nye forfatningstraktat tydeliggøres den såkaldte åbne  

 koordinationsmetode.
Det gælder inden for fire konkrete politikområder,  

 nemlig  

 vedrørende social- og arbejdsmarkedspolitik, forskning, folkesundhed og  

 industri.
Der lægges på den baggrund op til, at Kommissionens handlingsplaner  

 behandles i fagudvalgene, mens vedtagelse af målsætninger og retningslinjer  

 tillige bør behandles i Europaudvalget forud for evt. mandatgivning.
5. Styrket  

 samarbejde med medlemmer af Europa-Parlamentet Fast mødestruktur  

 med de danske medlemmer af Europa-Parlamentet Samarbejdet mellem Folketingets Europaudvalg og de danske  

 medlemmer af Europa-Parlamentet skal styrkes gennem konkrete tiltag.
Hidtil  

 har  

 samarbejdet ikke været systematiseret, men været begrænset til enkelte fælles  

 møder og andre ad hoc-aktiviteter.
Fremover vil samarbejdet blive lagt i mere  

 faste rammer.
 Der vil således fremover blive afholdt et månedligt møde mellem  

 medlemmerne af Folketingets Europaudvalg og de danske medlemmer af  

 Europa-Parlamentet.  

 Disse møder vil finde sted 1 time inden starten af det ordinære  

 europaudvalgsmøde.  

 Møderne og dagsordenspunkterne tilrettelægges af Europaudvalget og de danske  

 medlemmer af Europa-Parlamentet i fællesskab.
Dagsordener vil blive udsendt af Europaudvalgets sekretariat 14  

 dage inden afholdelsen af hvert enkelt møde på baggrund af indkomne forslag  

 fra  

 medlemmerne af Europaudvalget og medlemmerne af Europa-Parlamentet.
Er der  

 forud for et planlagt møde ikke indkommet forslag af en vis politisk  

 interesse,  

 kan Europaudvalgets formand vælge at aflyse pågældende møde.
 Europaudvalgets sekretariat vil desuden hvert halve år udarbejde  

 en mødeoversigt med angivelse af kommende mødedatoer og mødetidspunkter.  

 Møderne vil ikke være åbne for pressen eller offentligheden i øvrigt.
Invitation af  

 ordførere fra Europa-Parlamentet Europaudvalget vil fremover overveje muligheden for at invitere  

 relevante fagudvalgsordførere og eventuelt ordførere fra andre partigrupper  

 (de  

 såkaldte skyggeordførere) fra Europa-Parlamentet til at mødes med  

 Europaudvalget for at drøfte aktuelle sager inden for ordførernes fagområde.  

 Sådanne  

 møder vil eventuelt kunne slås sammen med de faste månedlige møder med de  

 danske medlemmer af Europa-Parlamentet.
Fagudvalgene og  

 Europa-Parlamentet Behovet for at styrke samarbejdet mellem fagudvalgene og  

 medlemmerne af Europa-Parlamentet bliver ikke mindre som følge af  

 etableringen  

 af ovennævnte mødestruktur.
Gennem tætte kontakter til medlemmerne af  

 Europa-Parlamentet vil fagudvalgene blive bedre udrustet til at forholde sig  

 politisk og fagligt til nye EU-initiativer.
Samtidig vil de danske medlemmer  

 af  

 Europa-Parlamentet kunne få værdifuld viden om de særlige problemer, der kan  

 være knyttet til de enkelte EU-initiativer ud fra en dansk vinkel.
Såvel  

 formelle  

 møder som uformelle kontakter vil kunne styrke den parlamentariske  

 behandling.  

 Det er op til hvert enkelt fagudvalg at finde den samarbejdsform, der passer  

 bedst.
6. Folketingets  

 overvågning af nærhedsprincippet Af den nye forfatningstraktat fremgår, at de nationale  

 parlamenter skal medvirke til at sikre, at nærhedsprincippet overholdes, jf.  

 protokollen  

 om nærheds- og proportionalitetsprincippet, artikel 6.
Forfatningstraktaten træder tidligst i kraft den 1. november  

 2006, forudsat at ratifikationsprocessen forløber uden hindringer i samtlige  

 medlemsstater.
Europaudvalget vil imidlertid allerede nu iværksætte en  

 procedure, hvor forfatningstraktatens bestemmelser lægges til grund.
7. Forfatningstraktatens  

 bestemmelser om nærhedsprincippet Forfatningstraktatens protokol om anvendelsen af  

 nærhedsprincippet tildeler de nationale parlamenter en særlig rolle i  

 forbindelse med vurderingen af, hvorvidt nærhedsprincippet er overholdt.
 Ethvert nationalt parlament kan således, senest 6 uger efter at  

 Kommissionen har forelagt et lovgivningsforslag, sende en begrundet udtalelse  

 til Kommissionen, Rådet og Europa-Parlamentet, der forklarer, hvorfor det  

 pågældende parlament mener, at forslaget strider imod nærhedsprincippet.
Såfremt en begrundet udtalelse opnår støtte fra mindst en tredjedel  

 af de nationale parlamenter, er Kommissionen forpligtet til at genoverveje  

 forslaget  

1 .  

 Herefter har Kommissionen tre valgmuligheder.
Den kan vælge enten at  

  

 ændre  

  

 forslaget, at  

  

 trække det tilbage  

  

 eller at  

  

 opretholde  

  

 forslaget uændret.
8. Forfatningstraktatens  

 bestemmelser tages i anvendelse Folketingets Europaudvalg har besluttet allerede nu at anvende  

 bestemmelserne i forfatningstraktatens protokol om nærhedsprincippet og  

 proportionalitetsprincippet.
Det sker for at være klar til fuldt ud at  

 udnytte  

 de nye muligheder, protokollen tildeler de nationale parlamenter.
Bilag 5 i denne beretning indeholder en detaljeret beskrivelse  

 af, hvordan Europaudvalget og fagudvalgene kan foretage en kvalificeret  

 vurdering af nærhedsprincippets overholdelse.
COSAC-Sekretariatet i Bruxelles  

 tildeles en central rolle i forbindelse med formidlingen af resultaterne.
Modellen indeholder en særlig procedure for Folketingets løbende  

 overvågning af, om nærhedsprincippet overholdes.
Modellen er baseret på det  

 grundlæggende princip, at Folketingets fagudvalg foretager den første  

 behandling af de relevante kommissionsforslag.
Fagudvalget afgiver senest 4  

 uger efter forslagets fremsættelse en foreløbig indstilling til  

 Europaudvalget,  

 i de tilfælde fagudvalget vurderer, at nærhedsprincippet ikke er respekteret.  

 Herefter foretager Europaudvalget den endelige indstilling til Kommissionen.  

 Ved eventuelle uoverensstemmelser mellem fagudvalgets indstilling og  

 Europaudvalgets holdning indkaldes til et fælles møde.
 Det er EU-Sekretariatets opgave at foretage en administrativ  

 sortering af forslag til retsakter, således at kun væsentlige forslag  

 underkastes en subsidiaritetskontrol i fagudvalgene og i Europaudvalget.
  

  

 	  

 Til  

 støtte for Folketingets kontrol af nærhedsprincippet oversender regeringen et  

 foreløbigt  

 subsidiaritetsnotat over  

 væsentlige nye lovgivningsforslag fra Kommissionen til Europaudvalget og  

 det/de  

 relevante fagudvalg, senest 2 uger efter at forslaget er fremsendt til Rådet  

 i  

 dansk sprogversion, jf. nedenstående.
Notatet skal bl.a. indeholde en  

 angivelse  

 af formålet med Kommissionens forslag og gengive Kommissionens egen vurdering  

 af, hvorfor nærhedsprincippet er overholdt.
Dernæst skal det angives, om  

 regeringen på det foreløbige grundlag finder, at nærhedsprincippet er  

 overholdt, subsidiært ikke overholdt.
De nærmere praktiske detaljer  

 vedrørende  

 notatets udformning og oversendelse aftales på administrativt plan.
Det skal gøres helt klart, at 6-ugers-fristen, der angives i  

 protokollen, giver meget kort tid til at føre en kvalificeret parlamentarisk  

 kontrol og reelt vil føre til et meget sammenpresset sagsforløb.
Det er  

 derfor  

 af afgørende betydning, at der etableres et tæt og løbende samarbejde mellem  

 Folketingets Europaudvalg, fagudvalgene og regeringen.
9. Et bedre  

 beslutningsgrundlag Et kvalitativt  

 forbedret beslutningsgrundlag Regeringens information til Folketinget om EU-politikken er helt  

 afgørende for, at Europaudvalget kan udøve en kvalificeret parlamentarisk  

 kontrol af regeringens EU-politik.
Informationen skal være af høj kvalitet og  

 udruste Europaudvalget med det bedst mulige beslutningsgrundlag.
Det centrale er, at kvaliteten af de fremsendte notater styrkes,  

 snarere end at papirmængden øges.
Dog er der i takt med udviklingen af  

 samarbejdet  

 i EU og den stadig større sagsmængde, opstået visse behov for nye  

 informationer.
Tidlig orientering  

 om regeringens holdning Blandt de vigtigste nyskabelser hører,  

  

 at regeringen fremover i de oversendte grundnotater skal angive sin  

 foreløbige generelle holdning til det/de omhandlede forslag.
Allerede i  

 dag  

 orienteres en lang række interesseorganisationer, ngoere og kommunale  

 organisationer om regeringens holdning gennem deres medlemskab af regeringens  

 mange EU-specialudvalg.  

  

 Ligeledes skal  

 regeringen medtage oplysninger om andre landes holdninger, i det omfang disse  

 er offentligt kendte.
De af regeringen oversendte samlenotater udgør en på alle måder  

 opdateret version af grundnotatet.
Dette indebærer bl.a., at samlenotaterne  

 skal indeholde et kort resume i tilfælde af, at notatet overstiger 2 sider.  

 Endvidere skal samlenotatet indeholde opdaterede oplysninger om regeringens  

 holdning og andre landes holdninger.
Sidstnævnte oplysninger må dog være  

 generelt formulerede og erstatter ikke det mundtlige forhandlingsoplæg  

 ministeren præsenterer ved mødet i Europaudvalget.
Forelæggelse af  

 reviderede forhandlingsoplæg Europaudvalget oplever i stadig flere tilfælde, at regeringen  

 forelægger sager med henblik på forhandlingsoplæg, før sagen har været til 1.  

 behandling i Europa-Parlamentet.
Dette forhold skal ses på baggrund af, at et  

 stigende antal sager vedtages allerede efter Europa-Parlamentets 1.  

 behandling.
Som udgangspunkt er det en fordel, at Europaudvalget inddrages  

 på dette tidlige stadie i beslutningsprocessen, idet muligheden for at øve  

 indflydelse her er størst.
Ulempen er imidlertid, at det manglende kendskab  

 til  

 Europa-Parlamentets synspunkter svækker Europaudvalgets beslutningsgrundlag.  

  

 Derfor anmodes regeringen om at være særlig  

 opmærksom på at orientere Europaudvalget om Europa-Parlamentets foreløbige  

 synspunkter i disse sager  i det omfang dette er muligt.
Orienteringen  

 bør ske  

 i samlenotaterne, og ministeren bør desuden kunne redegøre herfor under  

 udvalgsmøderne.
 I tilfælde, hvor der ikke  

 kan opnås enighed mellem Rådet og Europa-Parlamentet efter 1. behandlingen,  

 er  

 det særlig vigtigt, at det af samlenotatet fremgår, i hvor høj grad der er  

 sket  

 grundlæggende ændringer i forslaget.
 Regeringen er enig i, at i  

 tilfælde, hvor der er sket grundlæggende ændringer i forslaget, kan det være  

 nødvendigt at fremlægge forslag til et nyt forhandlingsoplæg.
Nye  

 oversigtsnotater I takt med at sagsmængden i EU er vokset betydeligt, har der  

 vist sig et behov hos medlemmerne for at kunne få et bedre overblik over  

 sagerne inden for de enkelte fagområder.
Det gælder såvel løbende som  

 kommende  

 sager.
 På den baggrund er det aftalt, at  

  

 regeringen hvert halve år udarbejder et oversigtsnotat over vigtige  

 kommende sager på hvert enkelt ministerområde.
Kommissionen er endvidere i stigende grad begyndt at gøre brug  

 af høringer som led i det lovforberedende arbejde.
Det er vigtigt, at  

 Europaudvalget får en hurtig orientering om Kommissionens høringsdokumenter,  

 således at der er reel mulighed for at øve indflydelse på de efterfølgende  

 forslag  

 til retsakter.  

  

 Det er aftalt, at  

 regeringen, når den afgiver høringssvar som led i det lovforberedende  

 arbejde,  

 fremsender disse til Europaudvalget.
Ugelister Den eksisterende ordning, hvor regeringen oversender ugelister  

 over modtagne EU-dokumenter, bortfalder.
Bedre EU-papirer −  

 grundnotater Fristerne skal overholdes Europaudvalgets medlemmer har behov for på et tidligt tidspunkt  

 at få præcis og kortfattet information om de forslag, der er under behandling  

 i  

 EU-systemet.
Et vigtigt redskab i den forbindelse er grundnotaterne.
I dag oversender regeringen grundnotater om alle direktivforslag  

 samt andre væsentlige forslag til retsakter og kommissionsbeslutninger.
Et  

 grundnotat skal efter de gældende regler oversendes så tidligt som muligt og  

 så  

 vidt muligt inden 4 uger efter forslagets fremsættelse.
Resumeet af  

 udestående  

 høringssvar kan i særlige tilfælde eftersendes på et senere tidspunkt, dog  

 senest 8 uger efter kommissionsforslagets fremsættelse.
Hovedformålet med  

 grundnotaterne er således at give medlemmerne hurtig information om nye  

 initiativer fra Kommissionen.
Det er afgørende for en rettidig parlamentarisk behandling, at  

 fristen for oversendelse af grundnotater overholdes.
Dette er ikke mindst  

 nødvendigt i forbindelse med fagudvalgenes behandling af EU-sager inden for  

 deres respektive områder.
Regeringens holdning skal angives Det har afgørende betydning for medlemmernes mulighed for at  

 fortage en kvalificeret og målrettet sagsbehandling, at regeringens holdning  

 er  

 angivet i grundnotaterne.
Kendskabet til regeringens holdning på et tidligt  

 stadie åbner mulighed for en mere kvalificeret debat i såvel fagudvalgene som  

 i  

 Europaudvalget.  

  

 Det er derfor aftalt med  

 regeringen, at den fremover i grundnotater angiver regeringens foreløbige  

 generelle holdning til et Kommissionsforslag.
Orientering om andre landes positioner En anden mangel i relation til grundnotaterne er oplysninger om  

 andre landes holdninger.
Der er behov for, at andre landes holdninger også  

 medtages i grundnotatet, når de er kendte.  

 Det er aftalt, at regeringen indføjer et afsnit i grundnotaterne om  

 generelle forventninger til andre landes holdninger, i det omfang dette er  

 muligt og holdningerne kendte.
Endelig er det vigtigt, at forslagets formål er tydeligt  

 beskrevet, at der redegøres for, hvilke problemer/spørgsmål der kan opstå i  

 en  

 dansk sammenhæng, og at øvrige relevante samfundsmæssige konsekvenser  

 forslaget  

 vil have for Danmark, angives.
Endvidere bør der henvises til generelle  

 beslutninger  

 i den danske Europapolitik, f.eks. vedtagelser i folketingssalen.
De  

 nøjagtige  

 krav til grundnotaternes form og indhold er beskrevet i bilag 1.
Nye retningslinjer  

 for grundnotater For så vidt angår fristen for oversendelse af grundnotater  

 aftales det, at de oversendes, senest når den danske regering begynder at  

 binde  

 sig til holdninger i Rådets arbejdsgrupper, dog altid  

  

 senest 4 uger  

  

 efter forslagets fremsendelse til Rådet i dansk  

 sprogversion.
Høringssvar fra interesseorganisationer og andre  

 høringspartnere  

 oversendes, så snart de foreligger.
Grundnotaterne forbedres ved fremover at  

 indeholde tre nye elementer:
 Et  

 afsnit om regeringens foreløbige generelle holdning til et  

 kommissionsforslag.
 Et  

 afsnit om generelle forventninger til andre landes holdninger, i det omfang  

 dette er muligt og holdningerne kendte.
Et  

 afsnit, der giver en selvstændig og udtømmende vurdering af, hvorvidt  

 forslaget  

 er i overensstemmelse med subsidiaritetsprincippet. (Dette element er en  

 opdatering og i givet fald udbygning af det foreløbige subsidiaritetsnotat,  

 som  

 regeringen skal oversende senest 2 uger efter, at forslaget er fremsendt til  

 Rådet  

 i dansk sprogversion.) Høringsdokumenter For så vidt angår høringsdokumenter fra Kommissionen, har disse  

 i stigende grad karakter af meddelelser og ikke som tidligere udelukkende  

 grøn-  

 og hvidbøger.  

  

 Derfor oversender  

 regeringen fremover grundnotater om samtlige grøn- og hvidbøger samt om  

 øvrige  

 væsentlige høringsdokumenter.
En særlig behandling af Kommissionens høringsdokumenter −  

 herunder grønbøger, hvidbøger, meddelelser o.a. − er allerede vedtaget  

 og  

 gennemført.
Proceduren indebærer, at snarest muligt efter et høringsdokument  

 er  

 fremsat sættes det på dagsordenen for det kommende møde i Europaudvalget.
På  

 mødet tager medlemmerne stilling til, om dokumentet skal behandles i  

 Europaudvalget, eller om det skal sendes videre til det relevante fagudvalg  

 med  

 anmodning om, at de behandler sagen.
Når svaret fra fagudvalget foreligger,  

 sættes sagen igen på Europaudvalgets dagsorden med henblik på endeligt at  

 afgøre, om der skal afgives høringssvar, og om, hvordan sagen skal behandles  

 forud herfor  f.eks. høring, samråd med ressortministeren,  

 forespørgselsdebat  

 eller andet.
 For grundnotater om høringsdokumenter gælder samme frist  og  

 samme vilkår i øvrigt  som for grundnotater om forslag til retsakter.
Bedre EU-papirer  samlenotater De samlenotater, Europaudvalgets medlemmer i dag modtager fra  

 regeringen forud for udvalgsmøderne, er meget forskellige og af svingende  

 kvalitet.
En del af forklaringen herpå er selvfølgelig, at der er forskel på  

 karakteren af sagerne afhængig af rådsformation.
Men der har også udviklet  

 sig  

 meget forskellige praksisser i de forskellige ministerier.
For så vidt angår samlenotater, hvor der tidligere er udarbejdet  

 et grundnotat, skal det præciseres, at samlenotaterne bør have en karakter,  

 der  

 gør, at medlemmerne som led i deres mødeforberedelse alene har behov for at  

 læse samlenotatet.
Det forudsætter, at samlenotatet er en ajourført udgave af  

 grundnotatet.
Det vil sige, at samlenotatet skal indeholde den samme type  

 information som grundnotaterne, blot skal oplysningerne være opdaterede.
For  

 så  

 vidt angår afsnittene om regeringens holdning og andre landes holdninger, er  

 det klart, at disse må være generelt formulerede og ikke erstatter den  

 mundtlige forelæggelse, som ministeren præsenterer ved mødet i Europaudvalget  

 og heller ikke det forhandlingsoplæg, der eventuelt forelægges i denne  

 forbindelse. Ændringer i forhold til grundnotatet skal markeres tydeligt,  

 f.eks. med fed skrift eller streg i venstre margen.
 For så vidt angår samlenotater, hvor der ikke er udarbejdet et  

 grundnotat, dvs. sager, der ikke har karakter af lovgivning, eller som ikke  

 har  

 været skønnet at være væsentlige, er det aftalt, at samlenotatet i princippet  

 skal indeholde de samme informationer som et grundnotat, dog kun i det omfang  

 det har relevans.
 Det bør af samlenotatet fremgå − for de sagers vedkommende, der  

 afgøres med kvalificeret flertal − om den pågældende sag ventes sat til  

 afstemning, om Danmark ser ud til at komme i mindretal, eller om Danmark kan  

 indgå i et blokerende mindretal.
 Det indskærpes, at samlenotater skal oversendes til Europaudvalget  

 og det/de relevante fagudvalg senest 8 dage før afholdelse af møde i  

 Europaudvalget.
Bedre EU-papirer   

 komitésager Antallet af komitésager har været stærkt stigende i de seneste  

 år.
Det er derfor nødvendigt at forbedre og lette tilgængeligheden af de  

 fremsendte dokumenter og bilag.
På den baggrund er det aftalt,  

  

 at regeringen på forsiden klart angiver sin  

 vurdering af konsekvenserne for beskyttelsesniveauet i Danmark af  

 komitéforslaget  

 samt regeringens stillingtagen til forslaget.
 Det angives således om beskyttelsesniveauet er forbedret,  

 uændret eller forringet inden for områderne sundhed, sikkerhed, beskyttelse  

 af  

 miljøet og arbejdsmiljøet samt forbrugerbeskyttelsen.
 I de få komitésager, der ikke vedrører beskyttelsesniveauet, angives  

 det ligeledes på forsiden, at forslaget ikke vedrører beskyttelsesniveauet i  

 Danmark.
Bedre EU-papirer   

 redegørelser fra rådsmøder Det er vigtigt for Folketingets behandling af EU-sager, at  

 Folketinget også modtager præcise informationer om, hvad der sker på  

 rådsmøderne.
Redegørelserne bidrager bl.a. til at styrke medlemmernes  

 mulighed  

 for at vurdere, om ministeren loyalt har forvaltet et eventuelt mandat givet  

 i  

 Europaudvalget.
 Det besluttes derfor, at  

 Folketinget så hurtigt som muligt, og senest 5 arbejdsdage efter hvert  

 rådsmøde, modtager en skriftlig afrapportering fra regeringen  

  

 , som kort og  

 præcist beskriver, hvad der er sket i de politisk interessante sager, og hvad  

 eventuelle afstemninger har resulteret i.
 Endvidere skal der ved forelæggelsen fortsat være mulighed for  

 at bede den pågældende minister om at give en mundtlig orientering om  

 rådsmødet  

 på det førstkommende møde i Europaudvalget.
Forbedrede  

 dagsordener Europaudvalgets dagsordener tilføjes oplysninger om, hvilke(t)  

 dansk ministerressort de enkelte dagsordenspunkter hører ind under.
Uformelle rådsmøder Det har vist sig, at der ved afholdelsen af uformelle rådsmøder  

 under de seneste EU-formandskaber i flere tilfælde har været foretaget  

 drøftelser af væsentlig politisk betydning.
Europaudvalget er ikke i alle  

 tilfælde blevet tilstrækkeligt orienteret om disse drøftelser.
Allerede i dag er regeringen forpligtet til at orientere  

 Europaudvalget om væsentlige sager, der forventes drøftet på uformelle  

 rådsmøder forud for disses afholdelse.
I disse tilfælde afgiver regeringen  

 efterfølgende en skriftlig redegørelse for det uformelle mødes forløb vedlagt  

 en eventuel pressemeddelelse.
En sådan skriftlig redegørelse for det  

 uformelle  

 mødes forløb kan også afgives i tilfælde, hvor sagerne på mødet ikke forud  

 har  

 været forelagt Europaudvalget, jf.
Europaudvalgets beretning af 27. september  

 1996.
Ovennævnte formuleringer fastholdes uændret.
Det indskærpes dog  

 samtidig, at procedurerne skal efterleves fuldt ud, således at Europaudvalget  

 fremover bliver grundigt orienteret om væsentlige politiske drøftelser på de  

 uformelle rådsmøder.
10. Åbenhed i  

 Europaudvalget Åbenhed er  

 afgørende for den demokratiske legitimitet Spørgsmålet om åbenhed i Folketingets behandling af EU-sager har  

 gennem årene haft stor bevågenhed i Europaudvalget.
Således havde  

 Europaudvalgets beretning fra 19. februar 1999 netop spørgsmålet om åbenhed  

 som  

 sit helt centrale omdrejningspunkt.
Der blev her taget vigtige skridt mod en  

 styrket inddragelse af EU-politikken i det daglige parlamentariske arbejde  

 for  

 derved at skabe større gennemsigtighed og åbenhed i den hjemlige  

 EU-beslutningsproces.
Bestræbelserne på at styrke åbenheden og gennemsigtigheden i den  

 danske EU-beslutningsproces kan imidlertid ikke bero på for én gang vedtagne  

 procedurer og arbejdsmetoder.
Behovet for åbenhed må løbende vurderes, ikke  

 mindst set i lyset af dynamikken i den europæiske udvikling, der i høj grad  

 har  

 udvandet skellet mellem udenrigs- og indenrigspolitik.
I takt med at  

 EU-politik  

 i betydelig grad har fået indenrigspolitiske konsekvenser, er behovet for  

 mere  

 åbenhed om Folketingets behandling af EU-sager også øget.
Det er i den  

 forbindelse  

 helt afgørende at forbedrede regler for åbenhed og gennemsigtighed i  

 beslutningsprocessen sker i sammenhæng med en øget inddragelse af  

 Folketingets  

 fagudvalg i behandlingen af EU-sager.
Det er, og har altid været, Europaudvalgets ønske at sikre den  

 højst mulige grad af åbenhed om sit arbejde.
Overordnet bidrager en høj grad  

 af  

 åbenhed til at forbedre befolkningens og pressens kontrolmuligheder, samtidig  

 med at offentlighedens generelle indsigt i EU-sagerne styrkes. Åbenhed er  

 endvidere en afgørende forudsætning for en bredere demokratisk debat, hvilket  

 vil give EU-spørgsmål en mere markant placering på den politiske dagsorden i  

 den danske samfundsdebat.
Europaudvalget er samtidig bevidst om, at EU-sagernes særlige  

 karakter nødvendiggør en vis grad af fortrolighed i forholdet til regeringen.  

 Det er ikke i Europaudvalgets interesse at forringe regeringens muligheder i  

 at  

 opnå det for Danmark bedste resultat ved forhandlingerne i EUs  

 ministerråd.
I  

 den forstand står formuleringen fra Europaudvalgets første beretning i 1973,  

 om  

 at regeringen rådfører sig med Europaudvalget »  således at såvel hensynet  

 til  

 Folketingets indflydelse som til regeringens forhandlingsfrihed respekteres«,  

 fortsat ved magt.
 Ovennævnte hensyn er imidlertid ikke til hinder for at indføre  

 en række nye initiativer, der skal styrke åbenheden i Folketingets samlede  

 behandling af EU-sager, jf. næste afsnit.
Fagudvalgenes  

 inddragelse vil styrke åbenhed og gennemsigtighed Allerede i dag har Folketingets fagudvalg i vidt omfang valgt at  

 optage relevante EU-sager på udvalgsmødernes dagsorden.
Derudover er  

 fagudvalgene alt afhængig af fagområde på forskellig vis gået dybere ned i  

 behandlingen på afgrænsede områder.
Fagudvalgenes behandling vil nu blive  

 yderligere forstærket og systematiseret.
Det sker bl.a. ved, at det i  

 Folketingets forretningsorden pr. 1. januar 2005 er blevet indføjet, at  

 udvalgenes sagsområder også omfatter EU-sager inden for sagsområdet.
Det vil  

 dog fortsat være op til hvert enkelt fagudvalg selvstændigt at tilrettelægge  

 arbejdet  

 med EU-sager på den mest hensigtsmæssige måde.
Fagudvalgenes øgede inddragelse vil føre til en mere åben politisk  

 debat og øget opmærksomhed om EU-sagerne på et tidligt tidspunkt i  

 beslutningsprocessen.
Dette gælder ikke mindst i forbindelse med  

 fagudvalgenes  

 fremtidige kontrol af nærhedsprincippets overholdelse, jf. beretningens  

 kapitel  

 8 samt bilag 5. Kontrollen af nærhedsprincippet er i henhold til  

 forfatningstraktaten underlagt en kort 6-ugers tidsfrist, hvilket  

 nødvendiggør,  

 at fagudvalgene hurtigt sætter nye EU-forslag på dagsordenen med henblik på  

 at  

 vurdere deres overensstemmelse med nærhedsprincippet.
Fagudvalgets eventuelle  

 indstillinger til Europaudvalget vil være offentligt tilgængelige.
Dette  

 gælder  

 også for den endelige indstilling, der vil blive fremsendt til EUs  

 institutioner efter parlamentarisk koordination i Europaudvalget.
Åbenhed ved  

 mødeforberedelse, mødeafholdelse og opfølgning Der er behov for øget åbenhed omkring møderne i Europaudvalget.  

 Der kan i den forbindelse sondres mellem tidsrummet lige op til møderne,  

 tidspunktet for selve mødeafholdelsen og tidsrummet umiddelbart efter  

 møderne.  

 Åbenheden vil blive styrket i alle tre faser.
1. fase består i forberedelsen af udvalgsmøderne, hvor langt  

 hovedparten af alle relevante dokumenter og notater allerede i dag er  

 offentligt tilgængelige på EU-Oplysningens hjemmeside.
De forbedrede  

 dagsordener har ligeledes gjort Europaudvalgets møder mere gennemskuelige.  

 Der  

 kan dog ske yderligere forbedringer i denne fase, jf. nedenstående.
2. fase består i afholdelsen af Europaudvalgets møder.
Det er  

 uomgængeligt, at der er et vist behov for fortrolighed omkring forelæggelsen  

 af  

 regeringens forhandlingsoplæg og de dermed forbundne drøftelser om den danske  

 forhandlingsstrategi.
Dette ændrer dog ikke ved, at langt størstedelen af  

 drøftelserne under møderne ikke har en fortrolig karakter.
Derfor vil hvert  

 ordinært europaudvalgsmøde fremover som udgangspunkt blive indledt med en  

 åben  

 del af op til én times varighed, jf. nedenstående model.
Det skal præciseres, at ministrenes forelæggelse af rådsmøder i  

 Europaudvalget generelt skal være kortfattede og have en mere politisk  

 karakter.
Omfattende tekniske fremlæggelser bør derfor undgås eller begrænses  

 mest muligt.
Sidste og 3. fase består i orienteringen af pressen og  

 offentligheden efter møderne.
Her kan der ligeledes ske forbedringer for at  

 styrke åbenheden og gennemsigtigheden, jf. nedenstående.
 De månedlige møder med medlemmerne af Europa-Parlamentet jf.  

 kapitel 5, vil også bidrage til at skabe øget opmærksomhed og mere åbenhed  

 omkring behandlingen af EU-sager i såvel Folketinget som i  

 Europa-Parlamentet.
Kommenterede  

 dagsordener og møderesumeer Folketingets EU-Sekretariat vil som led i bestræbelserne på at  

 skabe mere åbenhed udarbejde en kommenteret dagsorden forud for hvert møde i  

 Europaudvalget samt et møderesumé umiddelbart efter mødet, sådan som det  

 eksempelvis sker i Sverige.
Såvel den kommenterede dagsorden som møderesuméet  

 skal være kort, præcist og fokusere på de mest centrale sager på dagsordenen.
 Kommenterede dagsordener og møderesuméer er især møntet på at  

 give journalister, organisationsrepræsentanter og andre interesserede let  

 tilgængelig og aktuel information om Europaudvalgets aktuelle aktiviteter.  

 Den  

 svenske Riksdag har gode erfaringer med denne form for informationsservice,  

 jf.  

 bilag 4.
Model for åbne  

 møder i Europaudvalget Der introduceres hermed en åben del af europaudvalgsmøderne, der  

 normalt vil finde sted som første punkt på dagsordenen for udvalgsmødet.
Den  

 åbne del af mødet kan have en varighed af maksimalt 1 time.
Under den åbne  

 del  

 vil én udvalgt minister fremlægge aktuelle, væsentlige sager og efterfølgende  

 besvare spørgsmål fra medlemmer af Europaudvalget samt fra partiernes  

 fagordførere,  

 der vil have adgang til at deltage i denne del af mødet.
Punkterne på den  

 åbne  

 del af europaudvalgsmødet fastsættes i enighed mellem regeringen og  

 Europaudvalget.
Flere EU-debatter i  

 Folketingssalen Endelig vil der blive tilrettelagt flere EU-debatter i Folketingssalen.  

 Dette vil yderligere styrke åbenheden om EU-politikken.
Der vil hvert halve  

 år  

 blive afholdt en forespørgselsdebat om det aktuelle formandskabsprogram.
En  

 gang årligt gennemføres en forespørgselsdebat om Kommissionens lovgivnings-  

 og  

 arbejdsprogram samt om Rådets flerårige strategiske program.
11. Afslutning Med denne beretning er rammerne lagt for, at Europaudvalget og  

 fagudvalgene samlet vil kunne styrke og kvalificere den parlamentariske  

 kontrol  

 af EU-sagerne.
De nye tiltag afspejler, at EU-politik i stigende grad har  

 fået  

 indenrigspolitiske konsekvenser og derfor på mange områder udgør en  

 integreret  

 del af dansk politik.
 Endvidere tager denne beretning højde for, at den nye  

 forfatningstraktat giver nye indflydelsesmuligheder for de nationale  

 parlamenter i forbindelse med kontrollen af nærhedsprincippet.
Beretningen kan dog ikke stå alene, og gevinsterne kommer ikke  

 af sig selv.
Rammerne skal nu udfyldes, og i den forbindelse er det afgørende  

 med et fortsat konstruktivt samarbejde mellem Folketingets Europaudvalg,  

 fagudvalgene, regeringen og de danske medlemmer af Europa-Parlamentet.
Bilag  

 1 Minimumskrav til regeringens grundnotater og  

 supplerende notater  

  

 vedr.
EU-initiativer Emne Krav Dokumenttype Det skal tydeligt anføres, hvilken dokumenttype der er  

 tale om, f.eks. grundnotat, supplerende grundnotat og aktuelle notater.
Initiativets titel Korrekt titel skal angives + evt. »kælenavn«, f.eks.  

 »madsminkedirektivet«.
Parallelomdelt til fagudvalg Det skal af grundnotatet fremgå, om dette ligeledes er  

 fremsendt til et eller flere fagudvalg.
Identifikation KOM-nr. samt procedure-nr. skal oplyses.
Det skal endvidere  

 angives, hvis der er tale om et revideret forslag med henvisning til  

 tidligere  

 KOM-nr.
Datoer Relevante datoer skal fremgå tydeligt, herunder datoen  

 for Kommissionens vedtagelse/fremlæggelse af forslaget.
Hjemmelsgrundlag Relevante traktatbestemmelser og angivelse af, hvilken  

 beslutningsprocedure der gælder for forslaget, f.eks. den fælles  

 beslutningsprocedure.
I forbindelse med komitésager skal der henvises til  

 bemyndigelsesdirektivet eller forordningen.
Sprogbrug Der skal skrives kort, præcist og letforståeligt (f.eks. »gennemføre«  

 i stedet for »implementere«, »gøre lovlig« i stedet for »legalisere«, »sætte  

 i gang« i stedet for »initiere«).
Tidligere forelæggelse for EUU Datoer for tidligere forelæggelser samt angivelse af, om  

 disse har været til orientering eller med henblik på forhandlingsoplæg.
Resumé Notatet skal altid indeholde et kortfattet resumé af  

 indholdet og de forventede konsekvenser.
Indhold  

2 Forslagets indhold  dog kun de vigtige elementer i forslaget.  

 Hvis der er tale om et ændret forslag, så skal ændringerne angives tydeligt.
Gældende dansk ret og forslagets konsekvenser herfor Kort beskrivelse af gældende retstilstand i Danmark,  

 hvilke ændringer forslaget vil medføre, og om de forventede ændringer skal  

 gennemføres ved lov eller er ministerens bemyndigelse.
Subsidiaritets- og proportionalitetsprincipperne Regeringens selvstændige vurdering  ej blot en gengivelse  

 af Kommissionens holdning.
Forslagets konsekvenser Fordelt på følgende punkter:
  

  

 Statsfinansielle   

  

 Samfundsøkonomiske   

  

 Miljømæssige   

  

 Beskyttelsesniveau   

  

 Lovgivningsmæssige konsekvenser fremgår af afsnittet  

 om Gældende dansk ret og forslagets konsekvenser herfor.
Høring Angivelse af, hvem der er hørt.
Kort gengivelse af det  

 vigtigste i høringssvarene, gerne med skematisk opsummering, herunder også  

 udtalelser fremkommet på møder i § 2-udvalget (landbrug) og § 5-udvalget  

 (fiskeri).  

 Hvis ikke høringssvarene er indkommet inden 4-ugers-fristens udløb, angives  

 den af regeringen fastsatte høringsfrist, og hvilke høringsparter dokumentet  

 er fremsendt til.
Dansk holdning Notatet skal angive  

 regeringens foreløbige generelle holdning til et kommissionsforslag.
Hvis  

 Folketinget, herunder fagudvalgene, på et tidligt tidspunkt kender til  

 regeringens holdning i sagen, vil det give bedre muligheder for at foretage  

 en mere kvalificeret og målrettet sagsbehandling af EU-sagerne.
Evt. forhandlingssituation Det skal i sager, som  

 afgøres med kvalificeret flertal, anføres i samlenotatet,  

 om den  

 pågældende sag ventes sat til afstemning, om Danmark ser ud til at komme i  

 mindretal, eller om Danmark kan indgå i et blokerende mindretal.  

  

 G  

 enerelle forventninger til andre landes holdninger  

 angives både i grundnotatet og samlenotatet, i det omfang dette er muligt og  

 holdningerne kendte.
Danske Europapolitiske beslutninger Der skal henvises til relevante Europapolitiske beslutninger  

 vedtaget i Folketinget, f.eks. vedtagelser.
Uddrag af bemærkninger til revideret  

 forretningsorden for Folketinget Bemærkninger til forslaget  

  

 (om ændring af § 7, stk. 2) Langt hovedparten af fagudvalgene behandler i dag EU-sager.  

 Fagudvalgene modtager de samme dokumenter og notater som Europaudvalget.  

 Flere  

 fagudvalg er også aktivt involveret i gennemførelsen af Folketingets høringer  

 om Kommissionens grønbøger og hvidbøger.
De fleste fagudvalg har desuden tradition for at indkalde de  

 relevante ministre i samråd ugen inden, der skal være møde i det pågældende  

 ministerråd.
I nogle tilfælde udarbejder fagudvalget endvidere skriftlig  

 indstilling til Europaudvalget.
På dette sene tidspunkt er det imidlertid  

 vanskeligt at øve større indflydelse på den endelige udformning af et  

 kommissionsforslag.
 Endvidere vedtages et stigende antal forslag allerede efter  

 Europa-Parlamentets  

 1. behandling, hvilket også øger presset for en tidligere involvering af  

 Europaudvalget og fagudvalgene.
 En tidligere substansbehandling i fagudvalgene vil bidrage til  

 at sikre Folketinget størst mulig indflydelse på EU-sager.
 For at øge opmærksomheden om EU-spørgsmål foreslås derfor, at  

 det direkte af forretningsordenen fremgår, at fagudvalgene som en naturlig  

 del  

 af deres ressort også skal behandle EU-sager, og at denne behandling skal  

 finde  

 sted tidligt for at få størst mulig indflydelse på beslutningsprocessen.
Aftalte administrative forbedringer i  

 forbindelse med Beretningen Forbedring af dagsordenen:
   

  

 	  

 Angivelse på  

 dagsordener af, hvilken minister der forelægger hvilke punkter, og hvilke  

 ministre  

 der er ressortansvarlige for de enkelte punkter.
  

  

 	  

 Angivelse på  

 dagsorden af, hvilke punkter der er a-punkter, hvilke punkter, der afgøres i  

 skriftlig procedure, og hvilke punkter der forventes behandlet på et kommende  

 rådsmøde.
Angivelse af KOM-numre (subsidiært procedurenumre) på dagsordener  

 såvel som samlenotater.
 Formaliakrav til eksisterende notater:
  

  

 	  

 Fast defineret  

 elektronisk format for diverse typer notater.
Europaudvalget fremsender en  

 skabelon  

 hertil, som Udenrigsministeriet videresender til alle ministerier.
 Indskærpelse af tidsfrister for oversendelse  

 af notater:
   

  

 	  

 Samtidig  

 oversendelse af bilag til Europaudvalget og fagudvalg.
   

  

 	  

 Elektronisk  

 oversendelse af bilag samtidig med oversendelse af trykte bilag.
Erfaringer fra andre EU-lande Orientering om  

 regeringens holdning kan ske efter svensk og finsk praksis I Finland og Sverige har det lige siden landene blev  

 EU-medlemmer været et krav, at regeringen i grundnotaterne så vidt muligt  

 skal  

 redegøre for, hvilken politisk holdning den har til de pågældende EU-forslag.
Ifølge den finske grundlov skal regeringen oplyse parlamentet om  

 relevante EU-sager »uden forsinkelse«.
Det fortolkes i praksis således, at  

 regeringens holdning i en konkret sag skal være det finske parlament i hænde,  

 senest når den finske regering begynder at binde sig til holdninger i Rådets  

 arbejdsgruppe.
I gennemsnit går der omtrent 3-4 uger fra et forslag er  

 fremlagt  

 af Kommissionen, til regeringen sender parlamentet et offentligt grundnotat,  

 der indeholder regeringens foreløbige holdning til sagen.
I Sverige modtager parlamentet inden 5 uger efter et forslag er  

 fremsat et offentligt grundnotat, hvor regeringen angiver sin foreløbige  

 holdning til forslaget.
De svenske grundnotater indeholder desuden et kort  

 afsnit, der refererer de øvrige medlemslandes holdning til forslaget.
Engelsk  

 praksis for »grundnotater« efter senest 12 arbejdsdage I det engelske underhus  

  

 House  

 of Commons  

  

 er det en etableret praksis, at regeringen sender forslag til  

 lovgivning fra Kommissionen til parlamentet inden 2 arbejdsdage efter, at  

 regeringen (udenrigsministeriet) har modtaget det på engelsk.
Herefter skal  

 regeringen sende et notat  et såkaldt »explanatory memorandum«   

 om forslaget  

 til parlamentet senest 10 arbejdsdage efter fremsendelsen af forslaget.
Nogle  

 gange er der behov for mere tid, men i så fald skal dette accepteres af  

 parlamentet/europaudvalget.
 Dette betyder, at der normalt ikke må gå mere end 12 arbejdsdage  

 fra Kommissionens fremsættelse af et forslag til modtagelsen af notatet i  

 parlamentet.
Alle forslag, der fremsendes til parlamentet, ledsages af et  

 notat.
Nogle gange vil udvalget modtage et notat på baggrund af et  

 foreløbigt,  

 endnu ikke fremsat forslag, hvis der ellers ikke er tid til behandlingen i  

 udvalget.  

 Vedrørende forslag af mindre politisk betydning modtager udvalget et kort  

 notat, der ikke indeholder alle kategorier af oplysninger og ikke er  

 underskrevet af ministeren.
Svenske  

 erfaringer med pressemeddelelser I Sverige udarbejder informationsmedarbejdere for Riksdagens Europaudvalg  

 (EU-nämden) korte pressemeddelelser både før og efter afholdelsen af møder i  

 udvalget.
Pressemeddelelserne er tilgængelige på den svenske EU-oplysnings  

 hjemmeside og indeholder alle elektroniske henvisninger til de relevante  

 mødebilag.
Erfaringerne med brugen af pressemeddelelser er overvejende  

 positive.
Der er stor interesse for pressemeddelelserne blandt journalister,  

 der anvender pressemeddelelserne som baggrund for EU-nämdens mødeaktivitet  

 samt  

 vedrørende aktuelle EU-sager.
Det sker imidlertid kun sjældent, at  

 pressemeddelelserne  

 bliver citeret i pressen.
Folketingets og fagudvalgenes inddragelse i  

 kontrollen med nærhedsprincippet I det følgende søges kort opstillet en mulig tilgang til kontrollen  

 med nærhedsprincippet.
 Dette sker dels i form af et forslag til, hvordan  

  

 proceduren  

  

 for kontrollen kunne se ud  

 under de givne forudsætninger (I), dels i form af et forslag til, hvilke  

  

 konkrete kriterier  

  

 der i givet fald  

 skal lægges til grund (II).
IProcedure Nedenfor angives i skemaform, hvordan fagudvalgenes og  

 Europaudvalgets kontrol af nærhedsprincippet kunne se ud, såfremt  

 6‑ugers-fristen  

 i den nye forfatningstraktat lægges til grund.
Det understreges, at der er  

 tale  

 om en foreløbig model af kontrollen.
 Det bemærkes i den forbindelse, at 6 uger ikke er lang tid i betragtning  

 af de mange parter, der i givet fald skal involveres i proceduren.
Model for nærhedsprincippets  

 behandling i fagudvalgene og i Europaudvalget Trin Procedure (1) Kommissionen fremsætter forslag til retsakt.
(2) Senest  

  

 2 uger efter forslagets fremsættelse Regeringen udarbejder og fremsender et foreløbigt subsidiaritetsnotat  

 inden for 2 uger til Europaudvalget og det/de relevante fagudvalg.
 EU-sekretariatet lægger subsidiaritetsnotatet og  

 tilhørende forslag til elektronisk høring på EU-Oplysningens hjemmeside.
 Europaudvalget behandler lovforslaget og sender relevante  

 forslag i høring i det/de pågældende fagudvalg.
 Det/de relevante fagudvalg orienteres om eventuelle elektroniske  

 høringssvar.
(3) Senest  

  

 4 uger efter forslagets fremsættelse Regeringen har fremsendt grundnotat til fagudvalg og til  

 Europaudvalget.
Regeringens vurdering af, hvorvidt nærhedsprincippet er  

 overholdt, er indarbejdet i grundnotatet.
 Fagudvalget har behandlet forslaget og har eventuelt udarbejdet  

 og fremsendt en udtalelse til Europaudvalget.
 COSAC orienteres, såfremt fagudvalget vurderer, at der er  

 problemer i forhold til nærhedsprincippet.
(4) Senest  

  

 6 uger efter forslagets fremsættelse Europaudvalget behandler forslagets overensstemmelse med  

 nærhedsprincippet på grundlag af udtalelsen fra fagudvalget, regeringens  

 grundnotat, inklusive subsidiaritetsnotat, eventuelle elektroniske  

 høringssvar og eventuelle bemærkninger fra andre parlamenter/COSAC.
 I tilfælde af uoverensstemmelse mellem fagudvalgets udtalelse  

 og Europaudvalgets holdning indkaldes til et fælles møde.
Europaudvalgets  

  

 indstilling  

  

 undertegnes af Europaudvalgets formand og/eller  

 kontrasigneres af Folketingets formand.
Indstillingen fremsendes til  

 regeringen,  

 Kommissionen, Rådet og Europa-Parlamentet samt de øvrige nationale  

 parlamenter  

 i EU (COSAC).
IIKonkrete  

 kriterier for prøvelsen af nærhedsprincippet Nærhedsprincippet indebærer, at beslutninger skal træffes så tæt  

 på borgerne som muligt.
Nærhedsprincippet er defineret i  

 forfatningstraktatens  

 artikel I-11.3:
»I medfør af  

 nærhedsprincippet handler Unionen på de områder, der ikke hører ind under  

 dens  

 enekompetence, kun hvis og i det omfang målene for den påtænkte handling ikke  

 i  

 tilstrækkelig grad kan opfyldes af medlemsstaterne på centralt, regionalt,  

 eller lokalt plan, men på grund af den påtænkte handlings omfang eller  

 virkninger  

 bedre kan nås på EU-plan.« Med andre ord finder nærhedsprincippet anvendelse ved vurderingen  

 af, om  

 et givent forhold skal reguleres  

 på EU-plan.
Nærhedsprincippet er i sin natur meget politisk og ikke helt  

 nemt at gøre operationelt.
Dette ses eksempelvis også i EF-Domstolens  

 praksis,  

 idet denne indtil videre ikke har tilsidesat en retsakt med den begrundelse,  

 at  

 nærhedsprincippet ikke var respekteret  

3 . Dette samme kunne på  

 sin vis siges om proportionalitetsprincippet, hvilket dog ikke har hindret  

 EF-Domstolen i at etablere en omfattende praksis for fortolkningen af dette  

 princip.
At et princip er vanskeligt håndterbart, behøver med andre ord ikke  

 at  

 betyde, at det ikke kan have stor praktisk relevans  

4 .
Nærhedsprincippet kontra proportionalitetsprincippet Nærhedsprincippet omtales en række forskellige steder i såvel  

 det gældende traktatgrundlag  

5  

  som i den  

 politisk vedtagne forfatningstraktat  

6 , ofte sammen med  

 proportionalitetsprincippet.
 De to principper kan måske i et vist omfang siges at overlappe  

 hinanden  imidlertid lægges der i det følgende til grund, at der er  

 tale om  

 to separate og af hinanden uafhængige principper:
Nærhedsprincippet indebærer, at EU kun handler i det omfang,  

 den påtænkte handling ikke i tilstrækkelig grad kan opfyldes på nationalt  

 plan.
Nærhedsprincippet er med andre ord et slags supplerende  

 kompetencetildelingsprincip.
Er nærhedsprincippet ikke respekteret, har EU  

 ikke kompetence til at handle på det pågældende område.
Proportionalitetsprincippet er derimod ikke et  

 kompetencetildelingsprincip.
Anvendelsen af proportionalitetsprincippet er  

 først  

 relevant, når der er truffet beslutning om at handle på EU-plan   

 herefter er  

 det proportionalitetsprincippet, der fastlægger, hvilke tiltag der finder  

 anvendelse, og hvor indgribende disse skal være.
Man kan med andre ord lidt forenklet sige, at nærhedsprincippet  

 finder anvendelse ved vurderingen af, om der er et problem, der kan og skal  

 løses på EU-plan, mens proportionalitetsprincippet finder anvendelse, når man  

 skal vurdere, hvordan problemet så skal løses.
Man kan også sige, at  

 proportionalitetsprincippet regulerer, hvilken type værktøj der skal anvendes  

  skal sømmet hamres i med en lægtehammer eller med en forhammer?  

 −  

 mens subsidiaritetsprincippet anvendes i forbindelse med vurderingen af, om  

 der overhovedet er et søm.
I EU-Konventets arbejdsgruppe 1, der behandlede  

 nærhedsprincippet, siges der følgende om nærhedsprincippet: Da  

 »nærhedsprincippet  

 er et princip, der i hovedsagen er af politisk karakter, og hvis  

 gennemførelse  

 indebærer en omfattende skønsmargen for institutionerne bør kontrollen med  

 overholdelsen heraf i hovedsagen være politisk.« De følgende forslag til kriterier for vurderingen af nærhedsprincippet  

 er baseret på EF-traktatens protokol 30, stk. 5 og 6.
 Retningslinjer ved vurderingen af nærhedsprincippet:
 Overordnet  

 målsætning:
Fællesskabsmålet kan bedre nås på fællesskabsplan end på  

 nationalt plan Har det forhold, der reguleres med forslaget til retsakt,  

 tværnationale aspekter, som ikke på tilfredsstillende vis kan reguleres ved  

 handling fra medlemsstaternes side? Vil manglende handling fra Fællesskabets side eller  

 handling alene fra medlemsstaternes side være i strid med traktatens krav? Vil handling på fællesskabsplan have klare fordele på  

 grund af omfanget af eller virkningerne heraf sammenlignet med en handling  

 fra medlemsstaternes side? For god ordens skyld bemærkes, at det fremgår udtrykkeligt af  

 forfatningstraktaten,  

 at Domstolen (fortsat) har kompetence til at udtale sig om krænkelser af  

 nærhedsprincippet.
Med den øgede fokus på princippet kunne det forventes, at  

 flere sager om princippet vil blive indbragt for omstolen.
 På et eller andet tidspunkt vil man derfor formentlig kunne udlede  

 retningslinjer for det nærmere indhold af princippet af Domstolens praksis.
1  

 Tærsklen er lavere  en fjerdedel  vedrørende forslag der ligger  

 inden for forfatningstraktatens  

 bestemmelser i DEL III, afs.
III, kap.
IV: Området med frihed, sikkerhed og  

 retfærdighed.
 2  

 Der henvises til den særlige procedure, der er vedtaget ifm. kontrol af  

 nærhedsprincippet.
 3  

 EU-Karnov s. 55. EF-Domstolen er generelt tilbageholdende med at efterprøve  

 politisk/økonomiske  

 skøn.
 4  

 Nærhedsprincippet kan måske også siges at udgøre en slags formodningsprincip  

 eller bevisbyrderegel: Det har formodningen imod sig, at et område skal  

 reguleres på EU-plan  ønsker man alligevel at regulere på EU-plan, skal  

 der  

 argumenteres overbevisende for dette: Kommissionen har med andre ord en  

 bevisbyrde, den skal løfte; denne bevisbyrde kan så løftes gennem en  

 ordentlig  

 begrundelse i forslaget til EU-retsakt.
 5  

 Som f.eks. i TEUs præambel, TEU artikel 1, TEF artikel 5 og TEF  

 protokol 30.
 6  

 Artikel I-11 samt Protokollen om anvendelsen af nærheds- og  

 proportionalitetsprincippet.
