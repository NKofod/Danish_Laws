Nr LSF 122 Forslag til Lov om ændring af lov om social bistand og lov om aktiv  

 socialpolitik (Rådighedsvurdering) Fremsat af socialministeren (Karen Jespersen) den 5. december 1997 Vedtaget ved tredjebehandling den 19. december 1997 Lov nr. 1112 af 29/12/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved § 6 i lov nr. 803 af 24. oktober 1997, foretages  

 følgende ændring:
 1. Efter § 40 indsættes:
»§ 40 a.
Kommunalbestyrelsen sørger for, at personer, der får  

 kontanthjælp alene på grund af ledighed, bliver tilmeldt arbejdsformidlingen.  

 Kommunalbestyrelsen sørger endvidere for, at arbejdsformidlingen får  

 meddelelse, når hjælpen ophører.
 Stk. 2. Socialministeren kan fastsætte regler om tilmelding og  

 afmelding til arbejdsformidlingen.
§ 40 b.
Hvis en person, der får kontanthjælp, afslår et formidlet  

 arbejde eller udebliver fra en formidlingssamtale eller en kontaktdato på  

 arbejdsformidlingen, har kommunalbestyrelsen pligt til at vurdere, om den  

 pågældende fortsat opfylder betingelserne for hjælpen ved at udnytte sine  

 arbejdsmuligheder.« § 2 I lov nr. 455 af 10. juni 1997 om aktiv socialpolitik, som ændret ved § 8  

 i lov nr. 803 af 24. oktober 1997, foretages følgende ændringer:
 1. Efter § 8 indsættes:
»§ 8 a.
Kommunen sørger for, at personer, der får hjælp alene  

 på grund af ledighed, bliver tilmeldt arbejdsformidlingen.
Kommunen sørger  

 endvidere for, at arbejdsformidlingen får meddelelse, når hjælpen ophører.
Stk. 2. Socialministeren kan fastsætte regler om tilmelding og  

 afmelding til arbejdsformidlingen.« 2. I § 13, stk. 1, indsættes som 2. pkt.:
»Hvis en person, der får hjælp efter § 11, afslår et formidlet  

 arbejde eller udebliver fra en formidlingssamtale eller en kontaktdato på  

 arbejdsformidlingen, har kommunen pligt til at vurdere, om den pågældende  

 fortsat opfylder betingelserne for hjælpen ved at udnytte sine  

 arbejdsmuligheder.« § 3 Stk. 1. § 1 træder i kraft den 1. april 1998.
 Stk. 2. § 2 træder i kraft den 1. juli 1998.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved § 6 i lov nr. 803 af 24. oktober 1997, foretages  

 følgende ændringer:
 1. Efter § 40 indsættes:
»§ 40 a.
Kommunalbestyrelsen sørger for, at personer, der får  

 kontanthjælp alene på grund af ledighed, bliver tilmeldt arbejdsformidlingen.  

 Kommunalbestyrelsen sørger endvidere for, at arbejdsformidlingen får  

 meddelelse, når hjælpen ophører.
 Stk. 2. Socialministeren kan fastsætte regler om tilmelding og  

 afmelding til arbejdsformidlingen.
§ 40 b.
Hvis en person, der får kontanthjælp, afslår et formidlet  

 arbejde eller udebliver fra en formidlingssamtale eller en kontaktdato på  

 arbejdsformidlingen, har kommunalbestyrelsen pligt til at vurdere, om den  

 pågældende fortsat opfylder betingelserne for hjælpen ved at udnytte sine  

 arbejdsmuligheder.«.
§ 2 I lov nr. 455 af 10. juni 1997 om aktiv socialpolitik foretages følgende  

 ændringer:
 1. Efter § 8 indsættes:
»§ 8 a.
Kommunen sørger for, at personer, der får hjælp alene  

 på grund af ledighed, bliver tilmeldt arbejdsformidlingen.
Kommunen sørger  

 endvidere for, at arbejdsformidlingen får meddelelse, når hjælpen ophører.
 Stk. 2. Socialministeren kan fastsætte regler om tilmelding og  

 afmelding til arbejdsformidlingen.«.
 2. I § 13, stk. 1, indsættes som 2. pkt.:
 »Hvis en person, der får hjælp efter § 11, afslår et formidlet  

 arbejde eller udebliver fra en formidlingssamtale eller en kontaktdato på  

 arbejdsformidlingen, har kommunen pligt til at vurdere, om den pågældende  

 fortsat opfylder betingelserne for hjælpen ved at udnytte sine  

 arbejdsmuligheder.«.
§ 3 Stk. 1. § 1 træder i kraft den 1. april 1998.
 Stk. 2. § 2 træder i kraft den 1. juli 1998.
Bemærkninger til lovforslaget Lovforslaget fremsættes som led i opfølgningen af aftalen om finansloven  

 for 1998.
 Formålet med lovforslaget er at styrke reglerne - i såvel bistandsloven  

 som loven om aktiv socialpolitik - om, at kontanthjælpsmodtagere skal stå til  

 rådighed for arbejdsmarkedet og for formidling af arbejde.
Det foreslås derfor, at kommunerne skal sørge for, at  

 kontanthjælpsmodtagere, der alene har ledighed som problem, bliver tilmeldt  

 til arbejdsformidlingen med henblik på formidling af arbejde.
Hermed sikres  

 det, at arbejdsformidlingen får alle relevante oplysninger om den ledige  

 kontanthjælpsmodtagers forudsætninger og baggrund.
Samtidig skal kommunen  

 sørge for at give meddelelse til arbejdsformidlingen, når personen ophører  

 med at modtage hjælp.
I den forbindelse foreslås det, at socialministeren får  

 en bemyndigelse, der giver mulighed for at fastsætte regler om tilmeldingen  

 og afmeldingen i forhold til arbejdsformidlingen.
 Det foreslås endvidere, at kommunen får en pligt til at foretage en  

 vurdering af, om en kontanthjælpsmodtager, der afslår et formidlet arbejde  

 eller udebliver fra en formidlingssamtale eller en kontaktdato på  

 arbejdsformidlingen, fortsat opfylder betingelserne for at modtage hjælp ved  

 at udnytte sine arbejdsmuligheder.
 Der henvises i øvrigt til det samtidig fremsatte lovforslag om ændring af  

 lov om en aktiv arbejdsmarkedspolitik og lov om arbejdsløshedsforsikring m.v.
 Den foreslåede stramning af rådighedsvurderingen skal ses i sammenhæng med  

 de sanktionsmuligheder, som kommunerne efter lov om aktiv socialpolitik kan  

 tage i anvendelse, når en person, der modtager kontanthjælp, ikke udnytter  

 sine arbejdsmuligheder.
Hjælpen ophører, hvis en person uden rimelig grund afviser et tilbud om  

 arbejde, aktivering eller anden beskæftigelsesfremmende foranstaltning,  

 sålænge muligheden for at benytte tilbudet består.
Er muligheden for at  

 udnytte tilbudet ikke længere til stede, kan hjælpen ydes med  

 tilbagebetalingspligt.
Kommunen kan endvidere nedsætte hjælpen til en person, der uden rimelig  

 grund udebliver fra et tilbud om aktivering eller anden  

 beskæftigelsesfremmende foranstaltning.
Den månedlige hjælp kan dog højst  

 nedsættes med 20 pct.
 I tilknytning til de foreslåede ændringer i reglerne om  

 rådighedsvurderingen vil der ved indhentelse af materiale fra kommunerne  

 blive etableret en rådighedsstatistik, der kan give en forbedret belysning af  

 forholdene for de kontanthjælpsmodtagere, der modtager hjælp på grund af  

 ledighed.
Økonomiske konsekvenser Kommunen skal foretage en rådighedsvurdering af kontanthjælpsmodtagere,  

 der er indberettet af AF, på grund af at de pågældende har afslået tilbud om  

 job eller lignende.
Såfremt kontanthjælpsmodtageren ikke har gyldig grund til at afvise det  

 anviste job kan kommunen give et tilbud om aktivering.
For de  

 kontanthjælpsmodtagere, der tager imod tilbud om aktivering, vil forslaget  

 medføre merudgifter i form af højere forsørgelsesudgifter og driftsudgifter.
 For de kontanthjælpsmodtagere, der afviser tilbuddet, kan kommunen standse  

 hjælpen, så længe tilbuddet er åbent, og ellers yde hjælpen med  

 tilbagebetalingspligt.
 Det skønnes, at forslaget samlet vil medføre merudgifter for det  

 offentlige på 2,3 mill. kr. i 1998, 4,7 mill. kr. i 1999 og 5,0 mill. kr.  

 årligt i 2000 og fremover.
Forslaget om etablering af en rådighedsstatistik for  

 kontanthjælpsmodtagere vil medføre merudgifter til indsamling af oplysninger  

 fra AF og kommunerne samt til opfølgning på disse indberetninger.
Størrelsen  

 af merudgifterne vil afhænge af de administrative procedurer og rutiner, der  

 kan fastlægges for disse indberetninger.
 Forslaget skal forhandles med de kommunale parter.
Administrative konsekvenser Lovforslaget forventes at medføre et mindre administrativt merarbejde for  

 kommunerne.
Erhvervsøkonomiske konsekvenser Lovforslaget forventes ikke at have erhvervsøkonomiske konsekvenser.
Miljømæssige konsekvenser Lovforslaget forventes ikke at have miljømæssige konsekvenser.
EU-retlige aspekter Lovforslaget indeholder ikke EU-retlige aspekter.
Skriftlig fremsættelse (5. december 1997) Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om social bistand og lov om aktiv  

 socialpolitik. (Rådighedsvurdering).
(Lovforslag nr.
L 122).
 Det foreliggende lovforslag fremsættes som led i aftalen om finansloven  

 for 1998.
 Med lovforslaget sker der en styrkelse af reglerne i såvel bistandsloven  

 som lov om aktiv socialpolitik om, at kontanthjælpsmodtagere skal stå til  

 rådighed for arbejdsmarkedet og for formidling af arbejde.
Det foreslås for det første, at kommunerne skal sørge for, at  

 kontanthjælpsmodtagere, der alene har ledighed som problem, bliver tilmeldt  

 til arbejdsformidlingen med henblik på formidling af arbejde.
Hermed sikres  

 det, at arbejdsformidlingen får alle relevante oplysninger om den ledige  

 kontanthjælpsmodtagers forudsætninger og baggrund, ligesom der sker en  

 synliggørelse af den samlede arbejdskraftreserve overfor virksomhederne.  

 Kommunen skal tilsvarende sørge for at give meddelelse til  

 arbejdsformidlingen, når personen ophører med at modtage hjælp.
 Det foreslås for det andet, at kommunen får en pligt til at foretage en  

 vurdering af, om en kontanthjælpsmodtager, der anvises arbejde uden at dette  

 fører til ansættelse, fortsat opfylder betingelserne for at modtage hjælp ved  

 at udnytte sine arbejdsmuligheder.
 Den foreslåede stramning af rådighedsvurderingen skal ses i sammenhæng med  

 de sanktionsmuligheder, som kommunerne efter lov om en aktiv socialpolitik  

 kan tage i anvendelse, når en person, der modtager hjælp, ikke udnytter sine  

 arbejdsmuligheder.
Disse sanktionsmuligheder indebærer, at hjælpen ophører, hvis en person  

 uden rimelig grund afviser et tilbud om arbejde, aktivering eller anden  

 beskæftigelsesfremmende foranstaltning, sålænge muligheden for at benytte  

 tilbudet består.
Hvis muligheden for at udnytte tilbudet ikke længere er til  

 stede, kan hjælpen ydes med tilbagebetalingspligt.
Kommunen kan endvidere nedsætte hjælpen til en person, der uden rimelig  

 grund udebliver fra et tilbud om aktivering eller anden  

 beskæftigelsesfremmende foranstaltning.
Den månedlige hjælp kan dog højest  

 nedsættes med 20 pct.
 Der vil i tilknytning til de foreslåede ændringer med hensyn til  

 rådighedsvurderingen blive etableret en rådighedsstatistik, der kan give en  

 forbedret belysning af forholdene for de kontanthjælpsmodtagere, der modtager  

 hjælp på grund af ledighed.
 Med disse bemærkninger skal jeg indstille lovforslaget til Folketingets  

 velvillige behandling.
