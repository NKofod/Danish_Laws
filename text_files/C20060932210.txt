 Vedrørende  

 ændring af lov om et videnskabsetisk komitésystem og behandling af  

 biomedicinske  

 forskningsprojekter.
 Folketinget vedtog ved  

 3. behandlingen den 28. marts 2006 ændring af lov om et videnskabsetisk  

 komitésystem  

 og behandling af biomedicinske forskningsprojekter, jf. lov nr. 272 af 1.  

 april  

 2006.
 1. Akutforskning.  

  

 Lovændringen indebærer først og fremmest en udvidet adgang til at forske med  

  

 lægemidler  

 på inhabile forsøgspersoner i akutte behandlingssituationer.
 Baggrunden for  

 lovændringerne er, at EU-direktivet om god klinisk praksis ved gennemførelse  

 af  

 kliniske forsøg med lægemidler til human brug  Direktiv - 2001/20/EF -  

 ikke  

 gav mulighed for lægemiddelforsøg uden et forudgående samtykke.
 Europakommissionen har  

 imidlertid tilkendegivet, at det er op til de nationale myndigheder at  

 definere  

 begrebet værge og dermed definere rammerne for indhentelsen af et  

 forudgående  

 stedfortrædende samtykke.
 Da akutforskning retter  

 sig mod situationer, hvor forskning skal iværksættes straks for at få den  

 nødvendige  

 effekt, krævede dette en ændring i den gældende danske lovgivning for  

 lægemiddelforsøg, således at der kunne opnås en forenklet adgang til  

 indhentelse af stedfortrædende samtykke i akutte situationer.
 Med lovændringen  

 etableres en ordning med en forsøgsværge, således at det dels  

 bliver muligt  

 at iværksætte akutforskning med lægemidler, dels at forsøgspersonens  

 interesser  

 tilgodeses.
Indførelse af en  

 "forsøgsværge" betyder, at der etableres en særlig enhed, som i  

 disse  

 særligt akutte behandlingssituationer kan give forudgående stedfortrædende  

 samtykke på vegne af den inhabile forsøgsperson.
Forsøgsværgen skal bestå af  

 en  

 enhed af to læger, som på kort tid kan tilkaldes til at vurdere  

 forsøgspersonens egnethed til deltagelse i det pågældende lægemiddelforsøg  

 samt  

 varetage forsøgspersonens interesser.
De to læger, som udgør forsøgsværgen,  

 og  

 hvoraf den ene skal have faglig indsigt på området, skal være uafhængige af  

 den  

 forsøgsansvarliges interesser samt af interesser i forskningsprojektet i  

 øvrigt.
 Kliniske forsøg med  

 lægemidler på inhabile forsøgspersoner i akutte situationer  ligesom i  

 de normale  

 forskningssituationer  må kun iværksættes, hvor forskningsprojektet,  

 hvori de  

 kliniske forsøg indgår, på forhånd er godkendt af en videnskabsetisk komité  

 og  

 i øvrigt overholder kravene i lovens § 13, stk. 1.
Herudover gælder det  

 særlige krav til forskning i akutte situationer, at de kliniske forsøg med  

 lægemidler  

 kun må iværksættes, hvis forsøgspersonens fysiske eller mentale tilstand, som  

 gør det umuligt at opnå informeret samtykke og et almindeligt stedfortrædende  

 samtykke, samtidig er en nødvendig forudsætning for forskningsprojektets  

 udførelse.
Det er således forsøgspersonens fysiske eller mentale tilstand  

 samt  

 forsøgets uopsættelighed, som er afgørende for, om der er tale om en akut  

 behandlingssituation,  

 hvorimod vanskeligheder med at få kontakt til nærmeste pårørende, den  

 praktiserende læge, forældremyndighedens indehaver eller værgen ikke  

 berettiger  

 til at anvende reglerne i § 20 a i stedet for reglerne om det  

 almindelige  

 stedfortrædende samtykke.
 De specifikke grunde  

 til at inddrage forsøgspersoner med en helbredstilstand, som gør dem ude af  

 stand til at give informeret samtykke, skal anføres i forsøgsprotokollen til  

 overvejelse og godkendelse af den videnskabsetiske komité.
 Bestemmelsen retter sig  

 primært mod gruppen af forsøgspersoner, som pludseligt har mistet deres  

 habilitet, typisk på grund af bevidstløshed, for eksempel forårsaget af  

 hjertestop, hjerneblødning, blodprop, blodforgiftning, pludselig hjerneskade  

 eller andre svære kvæstelser opstået spontant eller som følge af pludselige  

 traumer som trafikulykker, fald eller lignende.
 Den forsøgsansvarlige  

 skal snarest muligt efterfølgende søge indhentet informeret samtykke eller  

 almindeligt stedfortrædende samtykke (jf. § 17, stk. 2). Det efterfølgende  

 eller stedfortrædende samtykke skal sikre, at informationen om projektet  

 bliver  

 givet til forsøgspersonen eller dennes værge, forældremyndighedsindehaver  

 eller  

 nærmeste pårørende og praktiserende læge  alternativt embedslægen.
2. Afvejning.  

  

 Lovændringen indeholder endvidere implementering af en bestemmelse fra et nyt  

 EF-direktiv, direktiv 2005/28/EF af 8. april 2005 om principper og  

 detaljerede  

 retningslinjer for god klinisk praksis i forbindelse med testpræparater til  

 human brug og om krav i forbindelse med tilladelse til fremstilling og import  

 af sådanne præparater.
Af direktivet følger blandt andet, at hensynet til  

 forsøgspersonens rettigheder, sikkerhed og velbefindende skal gå forud for  

 videnskabelige og samfundsmæssige interesser.
 Den foreslåede  

 lovændring antages ikke i praksis at få nævneværdige konsekvenser for  

 komitésystemets  

 funktion, idet det vurderes, at hensynet til forsøgspersonen allerede i dag  

 går  

 forud for de videnskabelige og samfundsmæssige interesser i langt hovedparten  

 af komitésystemets godkendelser af biomedicinske forskningsprojekter.
 3. Tekniske ændringer.  

  

 De øvrige foreslåede ændringer er af mindre indgribende karakter, idet der  

 hovedsageligt er tale om tydeliggørelse af hjemler, samt om flytning af  

 bestemmelser til afsnit i loven, hvor de lovteknisk set mere logisk hører  

 hjemme.
 4. Ikrafttræden.  

  

 De  

 nye regler finder anvendelse på forskningsprojekter, der anmeldes til en  

 videnskabsetisk  

 komité efter den 1. april 2006.
 Lovændringen vedlægges  

 til orientering.
