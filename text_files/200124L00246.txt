Betænkning afgivet af Erhvervsudvalget  

 den 21. marts 2002 Betænkning over Forslag til lov om maritime uddannelser [af  

 økonomi- og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 23. januar 2002 og var til  

 1. behandling den 5. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 8 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Nogle af udvalgets spørgsmål og ministerens svar  

 herpå er optrykt som bilag 2 til betænkningen.
Høring Lovforslaget er en genfremsættelse af lovforslag nr.  

 L 52 i folketingsåret 2001-02, 1. samling.
Den 29. januar 2002 sendte  

 økonomi- og erhvervsministeren de indkomne høringssvar samt et  

 notat herom til udvalget.
3. Indstillinger og politiske bemærkninger Udvalget indstiller lovforslaget til vedtagelse  

med det af økonomi- og erhvervsministeren stillede  

 ændringsforslag.
Kristeligt Folkepartis medlem af udvalget finder  

 økonomi- og erhvervsministerens besvarelser af spørgsmål  

 4-8 meget informative, og især svaret på spørgsmål 8  

 er meget tilfredsstillende.
Kristeligt Folkeparti er meget glade for, at vi  

 endelig fra næste år får rettet op på den urimelige  

 tilstand, der har hersket.
Kristeligt Folkeparti har brugt lovforslaget som  

 anledning til at arbejde for en ligestilling imellem de forskellige  

 uddannelsesinstitutioner inden for området.
Kristeligt Folkeparti er  

 derfor meget glade for de svar, udvalget har fået på de  

 nævnte spørgsmål til økonomi- og  

 erhvervsministeren.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

udvalget:
Til § 25 1) I stk. 1 ændres datoen »15. april 2002« til:  

 »1. maj 2002«.
[Ændret ikrafttrædelsestidspunkt] Bemærkninger Til nr. 1 Det foreslås, at loven træder i kraft den 1.  

 maj 2002. I det fremsatte lovforslag var ikrafttrædelsestidspunktet  

 fastsat til den 15. april 2002. Ændringsforslaget skyldes, at  

 lovforslaget af lovtekniske grunde bør have samme  

 ikrafttrædelsesdato som L 121 (lov om nedlæggelse af visse  

 råd og nævn m.v. på erhvervsområdet), idet de begge  

 ophæver bestemmelser i lov nr. 16 af 13. januar 1997 om  

 søfartsuddannelse og lov nr. 350 af 1. juli 1988 om uddannelse af  

 maskinmestre.
Ikrafttrædelsestidspunktet for L 121 vil blive udskudt  

 til den 1. maj 2002 for at sikre tilstrækkelig tid til Folketingets  

 behandling af lovforslaget.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 56 Bilagsnr.
Titel 1 Høringssvar og høringsnotat fra økonomi- og  

 erhvervsministeren 2 Kopi af svar på spm. 5, alm. del - bilag 162 om kommentar til  

 henvendelse fra Svendborg Søfartsskole af 7/12-02, fra økonomi-  

 og erhvervsministeren 3 1. udkast til betænkning 4 Meddelelse om tidsplan 5 Ændringsforslag fra økonomi- og erhvervsministeren 6 Spm. 1, om lovforslaget indebærer ligestilling af Svendborg  

 Søfartsskole og skoleskibet Georg Stage, til økonomi- og  

 erhvervsministeren Spm. 2 om ændring i lovforslaget, til økonomi- og  

 erhvervsministeren Spm. 3 om de negative holdninger til de private institutioner, til  

 økonomi- og erhvervsministeren Spm. 4 om, hvor stor procentdel af eleverne fra Skoleskibet Danmark, der  

 er fortsat i erhvervet efter endt skolegang, til økonomi- og  

 erhvervsministeren Spm. 5 om den samlede udgift pr. årselev inkl. grundtilskud,  

 særbevilling m.m. på de enkelte søfartsskoler, til  

 økonomi- og erhvervsministeren Spm. 6 om Svendborg Søfartsskoles vedtægter vedrørende  

 formuens fordeling ved eventuelt ophør, til økonomi- og  

 erhvervsministeren Spm. 7, om Svendborg Søfartsskole og skoleskibet Georg Stage  

 fortsat skal indgå i systemet af maritime uddannelsesinstitutioner, til  

 økonomi- og erhvervsministeren Spm. 8, om ministeren i kommende finansår vil drage omsorg for en  

 ligestilling af Svendborg Søfartsskole og skoleskibet Georg Stage med  

 de andre maritime uddannelsesinstitutioner, til økonomi- og  

 erhvervsministeren 7 Svar på spm. 1, om lovforslaget indebærer ligestilling af  

 Svendborg Søfartsskole og skoleskibet Georg Stage, fra økonomi-  

 og erhvervsministeren Svar på spm. 2 om ændring i lovforslaget, fra økonomi-  

 og erhvervsministeren Svar på spm. 3 om de negative holdninger til de private  

 institutioner, fra økonomi- og erhvervsministeren Svar på spm. 4 om, hvor stor procentdel af eleverne fra Skoleskibet  

 Danmark, der er fortsat i erhvervet efter endt skolegang, fra økonomi-  

 og erhvervsministeren Svar på spm. 5 om den samlede udgift pr. årselev inkl.  

 grundtilskud, særbevilling m.m. på de enkelte  

 søfartsskoler, fra økonomi- og erhvervsministeren Svar på spm. 6 om Svendborg Søfartsskoles vedtægter  

 vedrørende formuens fordeling ved eventuelt ophør, fra  

 økonomi- og erhvervsministeren Svar på spm. 7, om Svendborg Søfartsskole og skoleskibet  

 Georg Stage fortsat skal indgå i systemet af maritime  

 uddannelsesinstitutioner, fra økonomi- og erhvervsministeren Svar på spm. 8, om ministeren i kommende finansår vil drage  

 omsorg for en ligestilling af Svendborg Søfartsskole og skoleskibet  

 Georg Stage med de andre maritime uddannelsesinstitutioner, fra  

 økonomi- og erhvervsministeren 8 2. udkast til betænkning Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Spørgsmålene og økonomi- og  

 erhvervsministerens svar herpå er optrykt efter ønske fra  

 udvalget Spørgsmål 4:
Ministeren bedes oplyse, hvor stor en procentdel af  

 eleverne fra Skoleskibet Danmark, der i årene 2000 og 2001 er fortsat i  

 erhvervet efter endt skolegang.
Ministeren bedes give tilsvarende oplysninger  

 for de øvrige søfartsskoler, herunder også de  

 private.
 Svar:
 Nedenstående skema viser sammenhængen mellem  

 elever fra søfartsskoler og fortsættelse i erhvervet efter  

 skibsassistent grunduddannelse/togt med skoleskib.
Skole Hold Antal elever Antal fortsat i erhvervet Antal pct. fortsat i erhvervet Tilgang Afgang Svendborg Søfartsskole 2000 99 53 44 83 2001 109 75 36 48 Fanø Søfartsskole/MUV 2000 56 49 42 86 2001 56 50 33 66 Skoleskibet Georg Stage 2000 63 54 27 50 2001 63 61 21 34 Skoleskibet Danmark 2000 80 74 31 42 2001 80 77 7 9 Tallene er baseret på Søfartsstyrelsens  

 elevadministrationssystem og register over søfarende.
Som »fortsat i erhvervet« er medregnet alle elever, som den 14. marts 2002 er  

 registreret med mindst én udmønstring, idet der dog i tallene  

 for 2001 endvidere er medregnet de elever, som har fortsat uddannelsen  

 på værkstedsskole (til skibsofficer eller maskinmester), og som  

 følge heraf først vil mønstre til søs senere i  

 2002. For alle skoler forventes tallet for 2001 at stige mærkbart i  

 løbet af foråret.
De lavere tal for 2001 skyldes blandt andet,  

 at der er en forsinkelse fra indgåelse af hyrekontrakter til  

 registrering i Søfartsstyrelsen.
 Spørgsmål 5:
 Ministeren bedes redegøre for den samlede udgift  

 pr. årselev, inkl. grundtilskud, særbevillinger m.m., på de  

 enkelte søfartsskoler.
 Svar:
Den samlede udgift pr. årselev fremgår af  

 nedenstående oversigt.
I oversigten er medtaget Svendborg  

 Søfartsskole, skoleskibet Georg Stage og MUV (Maritimt  

 Uddannelsescenter Vest, hvori Fanø Søfartsskole nu  

 indgår). MUV (Fanø Søfartsskole) er den eneste af de  

 tidligere søfartsskoler, som i de seneste år har afviklet samme  

 uddannelse som Svendborg Søfartsskole og skoleskibet Georg Stage.
For MUV ydes tilskud til uddannelse som skibsassistent,  

 skibsmekaniker og anden tilsvarende uddannelse efter en taxameterordning med  

 takster reguleret på finansloven.
Det almindelige statslige tilskud for  

 elever på skolehjem er 131.200 kr. pr. årselev i 2002.
Hertil kommer et grundtilskud og eventuelt  

 særtilskud.
Grundtilskud er et tilskud til hele institutionen til  

 dækning af visse faste udgifter.
Grundtilskuddet er for MUV 2,5 mio.  

 kr. i 2002. Særtilskuddet ydes til institutioner som led i en  

 overgangsordning på tre år i forbindelse med den nye  

 skolestruktur.
Samlet tilskud/årselev (kr.) 2001 2002 MUV 159.000 156.000 Skoleskibet Georg Stage 123.000 123.000 Svendborg Søfartsskole 87.000 87.000 Skoleskibet Danmark har siden 1999 afviklet en kombination  

 af skibsofficersuddannelsens 1. semester og skibsassistent grunduddannelse.  

 Den tilsvarende udgift pr. årselev er for Skoleskibet Danmarks  

 vedkommende i størrelsesorden 244.000 kr. i både 2001 og  

 2002.
 Spørgsmål 6:
Vil de nye informationer om bestemmelser i Svendborg  

 Søfartsskoles vedtægter om formuens fordeling ved eventuelt  

 ophør ændre ministerens holdning til tilskud til  

 institutionen? Svar:
Mit ønske har hele tiden været at søge  

 øget ligestilling for skolerne.
Dette ændres ikke af de nye  

 oplysninger, som er givet i mit supplerende svar af 28. februar 2002 til  

 udvalget (Alm. del - bilag 162).
 Spørgsmål 7:
Er det ministerens opfattelse, at Svendborg  

 Søfartsskole og skoleskibet Georg Stage fortsat skal indgå i  

 systemet af maritime uddannelsesinstitutioner? Svar:
Hvilke skoler, der vil være i fremtiden,  

 afhænger i første række af, hvem der har den  

 nødvendige aktivitet.
Jeg henviser endvidere til mit svar på  

 spørgsmål 8 nedenfor.
 Spørgsmål 8:
Er det ministerens hensigt i kommende finansår at  

 drage omsorg for »en ligestilling af Svendborg  

 Søfartsskole og skoleskibet Georg Stage«  

 med de andre maritime uddannelsesinstitutioner i tilskudsmæssig  

 henseende? Svar:
 Som led i arbejdet med forslag til finanslov for 2003 vil  

 jeg rette op på de økonomiske skævheder.
