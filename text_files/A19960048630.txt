 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 54 af 25. februar 1976 om elforsyning, som senest ændret ved lov  

 nr. 1088 af 20. december 1995, foretages følgende ændringer:
 1. § 1, stk. 1, affattes således:
»Loven har til formål at sikre effektivitet og forsyningssikkerhed i  

 elforsyningen i overensstemmelse med samfundsøkonomiske og miljømæssige  

 hensyn.« 2. § 2 affattes således:
»§ 2.  Miljø- og energiministeren holder et af  

 Folketinget nedsat udvalg orienteret om alle væsentlige forhold vedrørende  

 landets elforsyning.« 3. Efter § 3 indsættes:
 » § 3 a.  En systemansvarlig  

 transmissionsvirksomhed må kun udøve sin virksomhed efter bevilling, som  

 gives af miljø- og energiministeren for et af ministeren fastsat tidsrum.  

 Bestemmelserne i §§ 6-8 finder tilsvarende anvendelse på disse bevillinger.
 Stk. 2.  Ved en systemansvarlig virksomhed forstås i  

 denne lov en virksomhed, som ejer transmissionsanlæg over 100 kilovolt (kV),  

 og som har til opgave at opretholde en sikker og effektiv elforsyning på  

 overordnet niveau inden for et sammenhængende forsyningssystem.
Stk. 3.  Den systemansvarlige virksomhed har til opgave  

 at Stk. 4.  Endvidere skal den systemansvarlige virksomhed  

 opfylde de forpligtelser, der følger af § 5, stk. 1, nr. 1 og 3-7.
 Stk. 5.  Den systemansvarlige virksomhed kan give pålæg  

 til elproduktionsvirksomheder om at ændre deres produktionsomfang, når  

 virksomheden finder det nødvendigt for at opretholde kvaliteten i det  

 sammenhængende forsyningssystem.
Stk. 6.  Den systemansvarlige virksomhed skal løse de  

 ved denne lov pålagte opgaver uafhængigt af kommercielle interesser og skal  

 iagttage fortrolighed om kommercielle oplysninger.
Miljø- og energiministeren  

 kan fastsætte nærmere regler om, at de pålagte opgaver ledelses- og  

 regnskabsmæssigt skal adskilles fra de øvrige aktiviteter, som virksomheden  

 udøver.
Stk. 7.  Miljø- og energiministeren kan fastsætte  

 nærmere regler om omfanget og udførelsen af den systemansvarlige virksomheds  

 opgaver.
Miljø- og energiministeren kan endvidere bestemme, at de  

 systemansvarlige virksomheder skal etablere et samarbejde om varetagelsen af  

 deres opgaver, hvis de sammenhængende forsyningssystemer forbindes.
 4. § 5, stk. 1, nr. 7, affattes således:
 5. I § 5 indsættes som stk. 3 og 4:
 »Stk. 3.  Miljø- og energiministeren kan træffe  

 bestemmelse om, at bevillingshavere efter § 3, stk. 1, imod betaling skal  

 stille driften af transmissions- og distributionsanlæg over 100 kV til  

 rådighed for den systemansvarlige virksomhed til varetagelse af de opgaver,  

 som denne er pålagt.
Stk. 4.  Miljø- og energiministeren kan træffe  

 bestemmelse om, at bevillingshavernes forsyningspligt fra elproduktionsanlæg  

 med kapacitet over 25 megawatt nedsættes fra et nærmere fastsat  

 tidspunkt.« 6. Efter § 5 indsættes:
 » § 5 a.  Eldistributionsvirksomhederne skal  

 tilvejebringe en tilstrækkelig og sikker forsyning til at dække behovet i  

 deres forsyningsområder.
 Stk. 2.  Ved eldistributionsvirksomheder forstås i denne  

 lov virksomheder, der har til formål gennem egne net at forsyne forbrugerne i  

 et nærmere afgrænset forsyningsområde.
 Stk. 3.  Eldistributionsvirksomhederne underretter  

 miljø- og energiministeren om omfanget af deres forsyningsområder inden for  

 en af ministeren fastsat frist.
Stk. 4.  Miljø- og energiministeren kan fastsætte  

 nærmere regler om omfanget og udførelsen af forpligtelserne efter stk. 1 og  

 3, herunder bestemmelser om, at forpligtelsen efter stk. 1 nedsættes, i det  

 omfang forbrugere i forsyningsområdet indgår aftale om direkte køb af  

 elektricitet efter § 9 d.« 7. I § 9 a indsættes efter stk. 1 som nyt stykke:
»Stk. 2.  Den i stk. 1 nævnte aftageforpligtelse  

 nedsættes, i det omfang der leveres elektricitet ifølge en aftale efter § 9 d  

 til det forbrugssted, som er knyttet til det pågældende anlæg.« Stk. 2-5 bliver herefter stk. 3-6.
 8. Efter § 9 c indsættes:
 » § 9 d.  Eldistributionsvirksomheder med en  

 årlig afsætning på mindst 100 gigawatt-timer (GWh) kan indgå aftaler med de i  

 stk. 3 nævnte virksomheder og med udenlandske leverandører om direkte køb af  

 elektricitet.
 Stk. 2.  Forbrugere med et årligt elforbrug pr.  

 forbrugssted på mindst 100 GWh kan indgå tilsvarende aftaler som nævnt i stk.  

 1.
 Stk. 3.  Elproduktionsvirksomheder med en årlig  

 produktion på mindst 100 GWh kan indgå aftaler om direkte salg af  

 elektricitet indbyrdes og med de i stk. 1 og 2 nævnte købere samt aftaler om  

 direkte køb eller salg af elektricitet med udenlandske parter.
 Stk. 4.  Elforsyningsvirksomhederne skal forhandle med  

 de i stk. 1-3 nævnte parter om adgang til elforsyningsnettet med henblik på  

 at gennemføre aftaler om direkte levering af elektricitet.  

 Elforsyningsvirksomhederne må ikke under forhandlingerne udnytte deres  

 stilling på en måde, der medfører eller vil kunne medføre skadelige  

 virkninger på konkurrencen.
Stk. 5.  Den systemansvarlige virksomhed skal i  

 forbindelse med forhandlinger om netadgang sikre, at de i § 9 e nævnte  

 forpligtelser kan opretholdes.
Virksomheden kan afvise indgåelsen af en  

 aftale om netadgang, hvis det må anses for nødvendigt for opfyldelsen af  

 disse forpligtelser.
Ved afvisning af at indgå aftale om netadgang skal den  

 systemansvarlige virksomhed give en skriftlig begrundelse.
Stk. 6.  De i stk. 1-3 nævnte parter skal rette deres  

 anmodning om netadgang til den elforsyningsvirksomhed, til hvis forsyningsnet  

 de er tilsluttet.
Denne virksomhed tilrettelægger forhandlingerne om  

 netadgang med den systemansvarlige virksomhed og andre berørte  

 elforsyningsvirksomheder med henblik på, at der kan indgås en samlet aftale  

 omfattende alle berørte parter om priser og betingelser og andre forhold af  

 betydning for netadgangen.
Stk. 7.  Miljø- og energiministeren kan efter  

 forelæggelse for det i § 2 nævnte udvalg fastsætte lavere grænseværdier end  

 de i stk. 1-3 nævnte.
Miljø- og energiministeren kan endvidere fastsætte  

 nærmere regler om omfanget af bestemmelserne i stk. 1-6 og om frister for  

 forhandlingernes gennemførelse og iværksættelse af netadgangen.
 § 9 e.  Elforsyningsvirksomhederne er ansvarlige for,  

 at det samlede elforsyningssystem til sikring af det indenlandske forbrug til  

 enhver tid opfylder nedennævnte forpligtelser:
 Stk. 2.  Miljø- og energiministeren kan fastsætte  

 nærmere regler eller træffe afgørelse om indholdet og omfanget af de i stk. 1  

 nævnte opgaver.
Stk. 3.  Den systemansvarlige virksomhed skal efter  

 miljø- og energiministerens bestemmelse varetage nærmere angivne opgaver til  

 opfyldelse af de i stk. 1 nævnte forpligtelser.
Miljø- og energiministeren  

 kan tillige bestemme, at andre elforsyningsvirksomheder i fornødent omfang  

 skal bistå den systemansvarlige virksomhed ved udførelsen af disse opgaver.
 § 9 f.  Elforbrugere her i landet skal aftage en  

 forholdsvis andel af elektricitet fra anlæg som omhandlet i § 9 e, stk. 1,  

 nr. 3, til en betaling, der følger af lovens bestemmelser, i det omfang  

 elforsyningsvirksomhederne ved lov eller ved regler eller afgørelser i medfør  

 af loven er forpligtet til at aftage elektricitet fra nævnte anlæg.
 Stk. 2.  Tilsvarende skal elforbrugere her i landet  

 afholde en forholdsvis andel af de nødvendige omkostninger, som  

 elforsyningsvirksomhederne ved lov eller ved regler eller afgørelser i medfør  

 af loven er pålagt til sikring af forsyningssikkerhed og forbrugerbeskyttelse  

 som nævnt i § 9 e, stk. 1, nr. 1 og 2.
Stk. 3.  Den systemansvarlige virksomhed opgør de i stk.  

 1 og 2 nævnte forpligtelser og deres forholdsvise fordeling på de  

 indenlandske elforbrugere.
Fordelingen skal ske på ligeligt grundlag.
Stk. 4.  Den elforsyningsvirksomhed, gennem hvis  

 forsyningsnet forbrugeren modtager elektricitet, opkræver de nævnte beløb og  

 indbetaler dem til den systemansvarlige virksomhed, som af provenuet  

 refunderer de ovennævnte udgifter.
Beløbet skal specificeres i regningen til  

 aftageren for levering af elektricitet.
 Stk. 5.  De opkrævede midler holdes adskilt fra  

 virksomhedens formue og kan ikke gøres til genstand for retsforfølgning fra  

 virksomhedens kreditorer.
 Stk. 6.  Aftageren af elektricitet efter § 9 d kan ved  

 aftale med elforsyningsvirksomhederne frigøre sig for aftageforpligtelsen  

 efter stk. 1 imod en betaling, der ikke er urimelig over for de øvrige  

 forbrugere.
Stk. 7.  Miljø- og energiministeren kan fastsætte  

 nærmere regler om omfanget af de omkostninger, der er forbundet med de i § 9  

 e nævnte forpligtelser, og om deres beregning, fordeling, opkrævning og  

 anvendelse, jf. stk. 1-6.« 9. Efter § 10 indsættes:
 » § 10 a.  Bestemmelserne i § 10, stk. 1-6,  

 gælder for følgende forhold:
 Stk. 2.  Hvis et urimeligt forhold i forbindelse med  

 forhandlinger om aftaler om netadgang efter § 9 d ikke kan bringes til ophør  

 ved pålæg efter § 10, stk. 4, kan udvalget udstede pålæg til  

 elforsyningsvirksomheden om at indgå en aftale på sædvanligt gældende vilkår  

 for tilsvarende aftaler.
Stk. 3.  De i § 9 d, stk. 1-3, nævnte parter og den  

 systemansvarlige virksomhed afholder de udgifter, der er forbundet med  

 tilsynet med overholdelsen af ovenstående bestemmelser efter regler fastsat  

 af miljø- og energiministeren.
Midlerne opkræves af den systemansvarlige  

 virksomhed, jf. § 9 f, stk. 5.« 10. § 13 affattes således:
» § 13.  Miljø- og energiministeren kan, når  

 energipolitiske hensyn taler herfor, herunder hensynet til opretholdelsen af  

 forsyningssikkerheden eller til beskyttelsen af miljøet, med rimeligt varsel  

 pålægge elforsyningsvirksomheder Stk. 2.  Endvidere kan miljø- og energiministeren af  

 hensyn til opretholdelsen af en rimelig grad af forsyningssikkerhed og  

 beredskab pålægge elforsyningsvirksomheder at opretholde en nærmere fastsat  

 fornøden mindstekapacitet.
Stk. 3.  Miljø- og energiministeren kan træffe  

 bestemmelse eller fastsætte regler til gennemførelse af foranstaltninger  

 efter stk. 1 og 2. De i stk. 1, nr. 1-3, og stk. 2 nævnte foranstaltninger  

 kan pålægges den enkelte virksomhed.
Den i stk. 1, nr. 4, nævnte  

 foranstaltning kan pålægges såvel den enkelte virksomhed som ved almindelige  

 forskrifter.
Den i stk. 1, nr. 5, nævnte foranstaltning kan kun pålægges  

 gennem almindelige forskrifter.« 11. I § 15, stk. 1, nr. 1, indsættes efter »§ 3«:  

 », § 3 a«.
 12. I § 15 a indsættes efter »§ 10, stk. 4 og  

 5,»: »jf. § 10 a,».
 13. Efter § 16 indsættes:
» § 16 a.  Miljø- og energiministeren eller den,  

 som ministeren bemyndiger hertil, og den systemansvarlige virksomhed kan hos  

 forsyningsvirksomheder, forbrugere og andre berørte parter indhente alle  

 sådanne oplysninger, som er nødvendige til varetagelsen af de i loven nævnte  

 opgaver.« § 2 Stk. 1.  Miljø- og energiministeren fastsætter  

 tidspunktet for lovens ikrafttræden.
 Stk. 2.  En bevillingshaver, som ved denne lovs  

 ikrafttræden udøver de i § 3 a som affattet ved denne lovs § 1, nr. 3, nævnte  

 opgaver, anses indtil udløbet af de nugældende bevillinger i 1998 for at være  

 systemansvarlig virksomhed og udfører de opgaver, som ifølge denne lov eller  

 regler udstedt i medfør af denne lov pålægges virksomheden.
Givet på Christiansborg Slot, den 12.  

 juni 1996 Under Vor Kongelige Hånd og Segl MARGRETHE R.
