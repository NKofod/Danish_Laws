 I henhold til § 35, stk. 3, i lov nr. 454 af 10. juni 1997 om social  

 service fastsættes:
§ 1.  Praktiserende læger, øjenafdelinger på sygehuse,  

 speciallæger og andre, der virker inden for social- og sundhedsvæsenet, kan  

 videregive oplysninger om børn og unge under 18 år med nedsat synsfunktion  

 til Synsregistret uden samtykke fra forældrene.
Synsregistret føres af  

 Statens Øjenklinik og anvendes i forbindelse med behandling og formidling af  

 sociale og behandlingsmæssige tilbud.
 Stk. 2.  Statens Øjenklinik kan videregive de i stk. 1  

 nævnte oplysninger til social-, sundheds- og undervisningsmyndigheder for at  

 sikre, at nødvendige foranstaltninger til afhjælpning af den nedsatte  

 synsfunktion kan iværksættes.
 § 2.  Bekendtgørelsen træder i kraft den 1. juli 1998.  

 Samtidig bortfalder bekendtgørelse nr. 403 af 18. juni 1993.
