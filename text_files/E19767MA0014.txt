 En varevogn på gule nummerplader med tilladt totalvægt ikke over 3 tons  

 benyttes af en elektriker i forbindelse med hans registrerede virksomhed.
På forretningsadressen har elektrikeren sit varelager, men der findes ikke  

 på adressen nogen egentlig butik eller vinduesudstilling.
Der er et opslag  

 med elektrikerens telefonnummer.
Når han ikke opholder sig på  

 forretningsadressen, er der lukket, og telefonbetjeningen af kunder og  

 leverandører varetages af hans hustru fra kontoret i privatboligen, hvorfra  

 elektrikervirksomheden administreres.
 Varevognen anvendes bl a ved kørsel fra lageret til kunder og  

 leverandører, ved kørsel mellem lageret og kontoret samt ved kørsel fra  

 kontoret til kunder, idet der i køretøjet altid findes værktøj og materialer  

 til at foretage de nødvendigste reparationer.
 Uden for den almindelige forretningstid, f eks om aftenen eller  

 lørdag/søndag, tilkaldes elektrikeren over kontoret i privatboligen, således  

 at han i disse tidsrum benytter køretøjet til betjening af kunderne derfra.
 Den merværdiafgift, der er betalt i forbindelse med anskaffelse af  

 varevognen, kan medregnes til den indgående afgift efter reglerne i  

 merværdiafgiftslovens § 16, stk 1, jf § 15, stk 3.
 Se også Mn.402, Mn.445, Mn.446, Mn.1021, Mn.1066, Mn.1068, Mn.1096 og  

 Mn.1099 samt Højesterets dom af 19. oktober 1984.
