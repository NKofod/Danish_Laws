Fremsat den 24. januar 2006 af  

 Anne Grete Holmsgaard (SF), Ole Sohn (SF), Kirsten Brosbøl (S),  

 Thomas Adelskov (S), Jan Petersen (S),  

 Lone Dybkjær (RV), Elisabeth Geday (RV),  

 Marianne Jelved (RV), Majbrit Berlau (EL), Jørgen Arbo‑Bæhr (EL)  

 og Line Barfod (EL) Forslag til folketingsbeslutning om at øremærke 12 uger af  

 barselorloven til fædre Folketinget opfordrer regeringen til at tage de nødvendige  

 initiativer med henblik på at lovsikre mænds ret til 12 ugers barselorlov.  

 Orloven skal indgå i den samlede barselperiode, og de 12 uger bortfalder,  

 hvis  

 ikke faderen tager dem.
Bemærkninger til forslaget Barseludligningsordningen, der netop er blevet aftalt med  

 opbakning fra alle Folketingets partier, er et skridt på vejen mod  

 ligestilling  

 af mænd og kvinder.
Næste store skridt for ligestillingen er, at mænd skal  

 have  

 ret til en større del af barselorloven, end de har i dag.
Kvinder tager  

 stadig  

 langt den største del af barselorloven  det gælder også den del af  

 barselperioden, der frit kan deles mellem mænd og kvinder.
Barselfondens  

 eksistens vil ikke i sig selv ændre dette forhold, og derfor ønsker  

 forslagsstillerne at øremærke 12 af de 52 ugers barselorlov til barnets  

 fader.
Andelen af mænd, der benytter sig af muligheden for at tage  

 barselorlov, er i stigning, men mænd tager i dag i gennemsnit stadig kun 3,4  

 uger af 52 ugers barselorlov (ifølge Ministeriet for Familie- og  

 Forbrugeranliggenders tal fra 2004). Danske kvinder holder i gennemsnit 42,3  

 ugers barselorlov.
Omkring 70 pct. af mændene bruger deres ret til orlov, men  

 de fleste bruger kun de to øremærkede uger.
Der er en stigning i mænds  

 orlovsmængde, men fra 2002 til 2003 var stigningen kun på 3 dage.  

 Opfordringer  

 til at tage en større del af barselorloven er ikke tilstrækkeligt.
Det  

 skyldes  

 i mange tilfælde ikke uvilje for fædrenes vedkommende, men at der ikke i dag  

 er  

 sikret mere end 2 ugers øremærket barselorlov til fædrene.
På mange  

 arbejdspladser er kulturen stadig ugunstig for fremme af fædrebarselorlov,  

 hvilket betyder, at mænd kan frygte repressalier, hvis de beder  

 arbejdsgiveren  

 om længere barselorlov.
Det ses i de undersøgelser, der er foretaget, og det  

 ses på, at et stigende antal fædre oplever at blive fyret eller chikaneret,  

 fordi de vil holde orlov (Kristeligt Dagblad den 25. august 2005).  

 Undersøgelser  

 (bl.a.
Lea Drews) viser også, at der ofte er en uudtalt overenskomst i  

 familien  

 om, at moderen er førstevælger til orloven, og derfor kommer det ofte slet  

 ikke  

 på tale, at faderen kan få en større del af tiden med barnet. (Magisterbladet  

 nr. 19, 2005: Norden har fundet barselløsningen).
En mere lige barselfordeling  

 skal ske af hensyn til familierne og børnene.
Men det er også vigtigt, at den  

 store talentmasse, som kvinder på arbejdsmarkedet er, udnyttes bedre.
Men  

 hvis  

 perioden, hvor familien har adgang til betalt barselorlov, udnyttes bedre,  

 skal  

 mændene have mulighed for at tage en større del af ansvaret hjemme.
Det har  

 danske virksomheder også en kæmpeinteresse i.  


  

 Det har i dag store konsekvenser for  

 kvinderne, at det er dem, der tager langt størstedelen af barselorloven.  

 En undersøgelse udarbejdet af  

 civiløkonomernes og ingeniørernes forbund samt DJØF viser, at 30 pct. af de  

 kvinder, der kommer tilbage på arbejde efter endt barsel, oplever negative  

 konsekvenser.
Heroverfor står tallet 4 pct. for mændenes vedkommende  

 (Jyllands-Posten den 21. september 2005).  


  

 Herudover  

 får  

 kvinderne mindre i pension end deres mænd, de bliver sprunget over  

 ved lønforhandlingerne, og de mister karrieremuligheder.
Men det faktum, at  

 mænd tager så få ugers barselorlov, betyder også, at de får et mindre tæt  

 forhold til deres barn, er i større fare for at blive skilt og mister  

 muligheden for at oparbejde de kompetencer, som en barselorlov giver, og som  

 moderne virksomheder i dag efterspørger i stigende grad.
Endelig  

 har det også betydning for samfundsøkonomien, at barselorloven er så ulige  

 fordelt,  

 som tilfældet er i dag.
Tilknytningen til arbejdsmarkedet falder, og derfor  

 vil  

 det være til gavn også for samfundet, hvis barselorloven fordeles mere  

 ligeligt.
Desuden halter Danmark fortsat bagefter med ligestillingen på  

 lederplan.
Det udtaler professor i nationaløkonomi og forsker i kvinder og  

 karriere,  

 Nina Smith.
Meldingen fra Nina Smith kom efter en schweizisk undersøgelse,  

 der  

 placerer Danmark næstsidst, når det gælder andelen af kvinder i magtfulde  

 job.  

 I Danmark er kun lidt over hver femte af den slags stillinger besat af en  

 kvinde, og det kan kun Italien gøre dårligere.
En af årsagerne hertil er  

 skævvridningen af lige fordeling af barsel mellem mænd og kvinder.
Mere barselorlov til mænd vil ligestille kvinder og mænd på  

 arbejdsmarkedet.
Samtidig vil mere barselorlov til mænd give et langt mere  

 helstøbt familieliv, hvor moderen og faderen deler ansvaret for børnene.  

 Undersøgelser  f.eks.  

  

 Gendering Family Dynamics: The Case of Sweden and Hungary,  

 foretaget af doktor i demografi ved Stockholms Universitet Livia Sz.
Oláh i  

 2001   

  

 peger på, at skilsmisseraten falder, når faderen tager en større  

 del af barselorloven.  

  

 Undersøgelsen tog udgangspunkt i  

 statistisk materiale fra knap 5.000 svenskere og viste, at denne tendens især  

 gjorde sig gældende i familier, hvor begge forældre er højtuddannede.  

  

 Her  

 bliver risikoen for skilsmisse halvt så stor, hvis faderen tager orlov.
 Desuden viser en undersøgelse fra Center for Ligestillingsforskning  

 på RUC, at mænd, der tager barselorlov, bliver bedre til deres arbejde  

 (Politiken den 20. november 2005).
 I de øvrige nordiske lande er lovgivningen en del længere fremme.
I Norge gør forskellige ordninger, at 5 ugers orlov er  

 forbeholdt fædrene.
Resultatet er, at 90 pct. af fædrene nu tager orlov og i  

 snit har 6,5 uger hjemme med barnet, mens de får løn.
 I Island har fædre 3 måneders øremærket barselorlov, og op mod  

 90 pct. af fædrene bruger deres barselorlov.
 I Sverige er 2 måneder af orloven reserveret til fædrene.
Det er forslagsstillernes opfattelse, at fuld løn under barsel  

 skal være endemålet for alle mænd og kvinder for at undgå, at lønnedgang  

 bliver  

 en hindrende faktor for at dele barselorloven mellem moderen og faderen.
Mere  

 øremærket barselorlov til fædre må sammen med barseludligningsordningen  

 forventes at fremme arbejdet for fuld løn under barsel.
I de tilfælde, hvor der kun er en forælder til barnet, sikres  

 denne forælder ret til den fulde barselorlov.
I tilfælde, hvor barnets  

 faktiske  

 forældre er to samlevende personer af samme køn og enten faderen eller  

 moderens  

 identitet ikke kendes eller er oplyst, skal de to personer have ret til at  

 dele  

 orloven på samme måde som beskrevet i forslaget.
Barselregler  

 i Norden Island Længde i alt efter fødsel: 9 måneder  

  

 Reserveret til moderen: 3 måneder  

  

 Reserveret til faderen: 3 måneder  

  

 Kompensation: 80 pct. af indkomsten op til 50.000 kr. om måneden  

  

 Finansiering: En fælles statslig kasse, som alle lønmodtagere og  

 arbejdsgivere  

 indbetaler til.
Kassen fungerer bl.a. også som statslig a-kasse.
I 1995, da  

 den  

 gamle ordning stadig gjaldt, tog 10 mænd orlov (ikke 10 pct., men 10 mænd i  

 alt). Efter at reglerne er blevet ændret, benytter omkring 90 pct. af fædrene  

 sig af muligheden for at holde orlov, og de holder i gennemsnit lidt over 3  

 måneder  


.
Norge Længde i  

 alt efter fødsel: 43 eller 53 uger Reserveret  

 til moderen: 6 uger Reserveret  

 til faderen: 5 uger Kompensation:  

 100 pct. af lønnen i 43 uger eller 80 pct. i 53 uger Finansiering:  

 En såkaldt Folketrygd, som både lønmodtagere, arbejdsgivere og selvstændige  

 indbetaler til.
Folketrygden betaler også bl.a. sygedagpenge og pension.
Før  

 fædrekvoten på dengang 4 uger blev indført i 1993, holdt kun 4 pct. af de  

 norske mænd barselorlov. 3 år senere, i 1996, holdt 55 pct. af de nybagte  

 fædreorlov.
Sverige Længde i alt efter fødsel: 16  

 måneder Reserveret til moderen: 2 måneder Reserveret til faderen: 2 måneder Kompensation: 80 pct. af lønnen Finansiering: En ordning, hvor arbejdsgiveren indbetaler 1,5 pct.  

 af lønsummen til en fælles kasse.
Skriftlig fremsættelse Anne Grethe Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at øremærke 12 uger af barselorloven til fædre.
(Beslutningsforslag nr.
B 66).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
