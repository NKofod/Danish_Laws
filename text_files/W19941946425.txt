 Ligningsrådet blev spurgt om følgende:
Film og filmrettigheder - Fradrag for udgifter til anskaffelse af film og filmrettigheder Sagens omstændigheder er følgende:
A A/S overvejer at etablere et kommanditselskab, der skal købe  

 råfilmen samt alle rettigheder til visuelle medier.
Filmen er  

 produceret af et amerikansk selskab.
Som udgangspunkt erhverves filmen  

 umiddelbart efter produktionens afslutning, men før verdenspremieren.  

 Købsprisen er i en størrelsesorden omkring 20 mio.
USD, som  

 dækker de samlede produktionsomkostninger samt fortjeneste til  

 producenterne.
Købesummen betales enten kontant eller over en  

 årrække med en forrentning svarende til markedsrenten.
 Producenterne vil få tillagt en option til at generhverve  

 rettighederne efter en årrække.
Det er tanken, at kommanditselskabet skal indgå en eller flere  

 aftaler med udenlandske distributionsselskaber, f.eks.
Paramount, hvorefter  

 disse forestår distributionen af filmen over hele verden.  

 Udlejningsselskaberne, der øvrigt ikke har produceret filmen, er  

 fuldstændig uafhængige i forhold til det danske  

 kommanditselskab.
Filmindtægterne omfatter alle rettigheder til filmen, herunder  

 filmforevisning gennem biografer i de enkelte lande og gennem tv-kanaler,  

 videoindspilninger m.v.
Alle udgifter, der er forbundet med udleje m.v.,  

 afholdes af distributionsselskaberne.
Udlejningsselskaberne skal betale en  

 filmlejeindtægt til kommanditselskabet svarende til  

 udlejningsselskabernes nettoindtægt fra filmen minus en  

 distributions-fee på 25 pct.
Det vil være muligt at opgøre, hvor stor en del af  

 nettoindtægterne der kan henføres til de væsentlig ste  

 lande.
Aftalen vil muligvis indeholde en passus om, at eventuelle skatter i  

 form af royalty eller lign., der pålægges  

 nettolejeindtægten, afholdes af distributionsselskaberne.
Det er  

 tanken, at der indgås aftale om minimumsindtægt, som  

 distributionsselskaberne garanterer, dog maks. 80 pct.
Af  

 købsprisen.
Repræsentanten har til spørgsmål 1 anført, at  

 erhvervelsen af filmrettighederne vil være omfattet af anvisningen om  

 filmrettighederne, jf.
Ligningsvejledningen 1993, afsnit E.B. 3.15:
»Der oprettes en konto for filmen for hvert af de lande, hvor filmen  

 tænkes lanceret.
Alle direkte udgifter vedrørende det enkelte  

 land debiteres på hvert lands konto, og fællesudgifterne, f.eks.  

 køb af rettighederne, fordeles efter en individuel vurdering på  

 de vigtigste lande.
Hvert enkelt konto behandles derefter således:
 1.  Film, som i regnskabsåret har premiere, og hvor saldoen på  

 kontoen er i kredit, indtægtsføres.
 2.  Film, som har premiere i regnskabsårets 9 første  

 måneder, driftsføres, uanset om saldoen er i kredit eller  

 debet.
3.  Film, som har premiere i regnskabsårets 3 sidste måneder,  

 og hvor saldoen på filmens konto ultimo året er i debet, skal  

 sammenholdes med filmens bruttoindtægter i det efterfølgende  

 regnskabsårs 3 første måneder, således at; a)  hvis bruttoindtægten i det efterfølgende  

 regnskabsårs 3 første måneder overstiger ultimosaldoen,  

 skal saldoen aktiveres (filmen anses ikke for udspillet på  

 statustidspunktet).
b)  hvis bruttoindtægten i det efterfølgende  

 regnskabsårs 3 første måneder er mindre end ultimosaldoen,  

 kan ultimosaldoen med fradrag af de 3 måneders indtægt  

 udgiftsføres, idet filmen ultimo vurderes skattemæssigt i et  

 beløb svarende til 3 måneders bruttoindtægt, der derefter  

 aktiveres ultimo året.« Det er endvidere repræsentantens opfattelse dels, at  

 ovenstående anvisning medfører, at kommanditselskabet skal  

 foretage en opdeling af den samlede købesum på baggrund af de  

 forventede filmlejeindtægter på de væsentligste lande, og  

 dels at en eventuel aftale om minimumsindtægt tidligere er accepteret  

 af Ligningsrådet ved en bindende forhåndsbesked afgivet 30/10  

 1991 vedrørende køb af filmrettigheder.
 For så vidt angår spørgsmål 2, forudsætter  

 repræsentanten, at kommanditselskabet erhverver filmen og rettighederne  

 kort tid efter verdenspremieren, f.eks. efter 3-4 måneder.
Repræsentanten har henvist til, at det i ligningsvejledningens  

 anvisning ikke er forudsat, at premieren kke må være afholdt  

 forinden købet af filmen og rettighederne.
Når det lægges  

 til grund, at samtlige nettoindtægter vedrørende filmen  

 indgår i kommanditselskabet, er det økonomiske resultat det  

 samme som forudsat i spørgsmål 1. På den baggrund mener  

 repræsentanten ikke, at der er betænkeligheder forbundet ved at  

 acceptere, at anvisningen finder tilsvarende anvendelse.
Hvad angår spørgsmål 3, har repræsentanten  

 anført, at Ligningsrådet i en bindende forhåndsbesked fra  

 25/5 1992 om leje af videoer har accepteret, at leveringstidspunktet og  

 dermed lejebetalingens påbegyndelse successivt kan træde i stedet  

 for premieretidspunktet ved afgørelsen af fradragstidspunktet for  

 udgifter til erhvervelse af filmrettighederne.
Købstidspunktet  

 må derfor kunne træde i stedet for tidspunktet for premieren.
Endelig har repræsentanten til spørgsmål 4  

 anført, at den skattepligtige indkomst opgøres efter  

 gældende skatteregler på grundlag af indkomsten i henholdsvis  

 indkomståret (personer) og for skatteåret (selskaber m.fl.). Ved  

 opgørelsen af den skattepligtige indkomst skal således  

 principielt anvendes en periodisering, hvis kommanditselskabet og  

 kommanditisterne ikke har sammenfaldende regnskabsperioder, jf.
Flemming  

 Jacobsen, Anparter i juridisk, skattemæssig og økonomisk  

 belysning, 1987, s. 106 ff.
 Til belysning af problemstillingen kan eksempelvis forudsættes, at  

 kommanditselskabet har regnskabsåret 1/1 1994 til 31/12 1994, og  

 kommanditisterne har regnskabsår 1/9 1994 til 31/8 1995. Filmen  

 anskaffes 15/4 1994 med premiere 30/4 1994.
 Der udarbejdes et perioderegnskab efter de almindeligt gældende  

 principper pr. 31/8 1994 for kommanditisten, og spørgsmålet er  

 herefter, om kommanditisten kan anvende perioderegnskabet pr. 31/8 1994 ved  

 afgørelsen af, om saldoen for filmen er i debet eller kredit.
 Der er siden premieren forløbet 4 måneder, og hvis  

 kommanditisten kan anvende perioderegnskabet pr. 31/8 1994 ved  

 afgørelsen af, om filmen er i debet eller kredit, kan saldoen allerede  

 påvirke kommanditistens skattepligtige indkomst for 1994.
 Hvis kommanditisten ikke kan anvende perioderegnskabet pr. 31/8 1994, men  

 skal anvende kommanditselskabets regnskabsår (pr. 1/1 1994-31/12 1994),  

 vil saldoen først have betydning for indkomståret 1995 på  

 grund af, at kommanditisten har regnskabsår 1/9 1994-31/8 1995.
 Det er repræsentantens opfattelse, at spørgsmålet skal  

 besvares bekræftende.
 Svar:
 Ad spørgsmål 1:
 Nej, udgifter til anskaffelsen af filmrettigheder er omfattet af  

 ligningslovens § 16 F, stk. 2, jf. § 16 E, stk. 1, nr. 2, hvorefter  

 erhververen, hvis rettighederne er tidsbegrænsede, er berettiget til at  

 afskrive det ydede vederlag i den skattepligtige indkomst (for personer i den  

 personlige indkomst) med lige store årlige beløb over et til  

 rettigheden svarende åremål, eller, hvis rettighederne er  

 tidsubegrænse de, over en periode af 10 år med 10 pct.  

 årligt.
 Ad spørgsmål 2, 3 og 4:
 Besvarelsen bortfalder som følge af svar på  

 spørgsmål 1.
 Ligningsrådet har herved ikke taget stilling til projektet i  

 øvrigt.
