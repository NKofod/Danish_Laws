 I medfør af § 8, § 9, og § 12 i lov om tilskud til afvikling af studiegæld  

 og om eftergivelse af studiegæld, jf. lovbekendtgørelse nr. 542 af 13.  

 september 1988, fastsættes efter forhandling med finansministeren:
 Ansøgning og ansøgningsfrist m.v.
§ 1.  Ansøgning om tilskud til tilbagebetaling af  

 statsgaranterede studielån, herunder tidligere statsgaranterede studielån,  

 der administreres af Kongeriget Danmarks Hypotekbank og Finansforvaltning  

 (Hypotekbanken), indgives på et skema udarbejdet af Styrelsen for Statens  

 Uddannelsesstøtte (styrelsen) og Hypotekbanken.
Skemaet skal være styrelsen i  

 hænde senest den 5. januar forud for tilskudsåret (1. april-31. marts).
Stk. 2.  Tilsagn om tilskud kan ifølge tilskudslovens §  

 5 kun gives, hvis låntager ved ansøgningsfristens udløb har afsluttet eller  

 afbrudt sin senest påbegyndte uddannelse, eller hvis tilbagebetalingspligten  

 er indtrådt efter reglerne i lov om statens uddannelsesstøtte.  

 Tilbagebetalingspligten efter tilskudsloven anses for indtrådt, når der ved  

 ansøgningsfristens udløb er forløbet mindst 1 år fra det tidspunkt, der i  

 sidste erklæring fra styrelsen om statsgaranti er angivet som uddannelsens  

 forventede afslutningstidspunkt.
Tilsvarende gælder, hvis styrelsen har  

 meddelt udsættelse med tilbagebetaling under fortsat uddannelse.
 Stk. 3.  For gæld i Hypotekbanken er  

 tilbagebetalingspligten indtrådt, selv om ansøger er under uddannelse ved  

 ansøgningsfristens udløb.
Opgørelse af den tilskudsberettigende studiegæld og af årsindkomsten § 2.  Ved opgørelsen af den tilskudsberettigende  

 studiegæld efter lovens § 3 medregnes studiegæld i pengeinstitutterne og i  

 Hypotekbanken.
Stk. 2.  Opgørelsen omfatter studiegæld, som ansøger  

 inden opgørelsestidspunktet har indgået aftale med pengeinstituttet og/eller  

 Hypotekbanken eller dennes inkassator om at begynde at afvikle senest ved  

 tilskudsårets begyndelse.
Bevilget udsættelse med indgåelse af aftale om  

 tilbagebetaling eller med tilbagebetaling af studiegæld i et pengeinstitut  

 medfører ikke ændringer i opgørelsen af studiegælden, medmindre udsættelsen  

 skyldes, at ansøgeren har påbegyndt eller genoptaget en uddannelse, jf. § 17  

 i lov om statens uddannelsesstøtte.
Har ansøgere med studiegæld i  

 Hypotekbanken fået udsættelse med indgåelse af tilbagebetalingsaftale eller  

 med tilbagebetaling, medfører det ikke ændringer i opgørelsen af  

 studiegælden.
Stk. 3.  Studiegæld, som styrelsen indfrier i perioden  

 mellem opgørelsestidspunktet og tidspunktet for beregningen af tilskuddet,  

 indgår ikke i opgørelsen af ansøgers tilskudsberettigende studiegæld.
Det  

 samme gælder, hvis ansøger i dette tidsrum misligholder  

 tilbagebetalingsaftalen med Hypotekbanken eller dennes inkassator.
§ 3.  Styrelsen fastsætter grundlaget for beregningen  

 af tilskuddet for ansøgere, som i det andet kalenderår forud for det  

 kalenderår, hvori tilskudsåret begynder, har haft indkomst og formue i  

 udlandet, som ikke var skattepligtige i Danmark.
Beregningsgrundlaget  

 fastsættes på grundlag af oplysninger om ansøgerens økonomiske forhold efter  

 principperne om dannelsen af indkomstgrundlaget, jf. lovens § 2 a, stk. 1, og  

 i øvrigt efter principperne om den beregnede årsindkomst, jf. lovens § 2.  

 Indkomsten i udlandet samt skattefri indkomster medregnes ved opgørelsen  

 efter et nedslag på 20 pct.
 Stk. 2.  Indtægter m.v. i udenlandsk valuta omregnes af  

 styrelsen og Hypotekbanken til danske kroner på grundlag af et gennemsnit af  

 de valutakurser, der er noteret i København i indkomståret.
 Anvisning, anvendelse og bortfald af tilskud m.v.
 § 4.  Har låntager flere studielånskonti, herunder  

 studielånskonti i Hypotekbanken, foretages en forholdsmæssig fordeling af  

 tilskuddet på grundlag af studiegældens størrelse på opgørelsestidspunktet.
 Stk. 2.  Tilskud til studielån i pengeinstitutter  

 anvises normalt med 1/4 af det for hver konto beregnede tilskud, jf. lovens §  

 6. Kvartalsrater på under 100 kr. overføres normalt til den konto, hvis saldo  

 på opgørelsestidspunktet er størst.
 Stk. 3.  Tilskud til studielån i Hypotekbanken anvises  

 hver måned med 1/12 af det for hver konto beregnede tilskud.
 Stk. 4.  Beregnede tilskud på under 1.200 kr. for et  

 helt tilskudsår bortfalder.
 § 5.  Tilskuddet anvendes til forholdsmæssig dækning  

 af ydelser, der i henhold til den eksisterende tilbagebetalingsaftale  

 forfalder til betaling i det kvartal eller den måned, tilskuddet er anvist  

 for.
 Stk. 2.  Tilskudsbeløb, der ikke anvendes til dækning af  

 de under stk. 1 nævnte ydelser, anses for en ekstraordinær ydelse på lånet,  

 hvormed studielånskontoens saldo nedskrives.
 Stk. 3.  Har låntager i henhold til reglerne i lov om  

 statens uddannelsesstøtte eller af Hypotekbanken fået udsættelse med at  

 erlægge ydelser på sit studielån, således at der ikke er forfaldet ydelser på  

 lånet i den periode, tilskuddet er anvist for, anses tilskudsbeløbet for en  

 ekstraordinær ydelse på lånet, hvormed studielånskontoens saldo nedskrives.
 § 6.  Indfrier låntager studielån i pengeinstituttet i  

 henhold til den indgåede aftale om tilbagebetaling eller ved at betale  

 ekstraordinære ydelser i tidsrummet mellem opgørelsestidspunktet og  

 tilskudsårets udløb, udbetales ikke anviste tilskudsbeløb til låntager.
Stk. 2.  Indfrier låntager studielån i Hypotekbanken i  

 henhold til den indgåede aftale om tilbagebetaling eller ved at betale  

 ekstraordinære ydelser i den i stk. 1 nævnte periode, overføres ikke anviste  

 tilskudsbeløb til låntagers andre tilskudsberettigende studielånskonti i  

 Hypotekbanken.
Har låntager indfriet alle tidligere statsgaranterede  

 studielån i Hypotekbanken, udbetales resterende tilskudsbeløb til låntager.
§ 7.  Udbetaling af tilskud til studielån bortfalder,  

 når der indledes gældssaneringssag ved skifteretten.
Udbetaling af tilskud  

 genoptages efter anmodning, hvis gældssanering nægtes.
Hypotekbanken kan  

 træffe tilsvarende beslutning om bortfald, når låntager ansøger om  

 eftergivelse efter reglerne i lovens kapitel 3.
§ 8.  Tilskud til studielån i Hypotekbanken  

 bortfalder, hvis låntager ikke overholder tilbagebetalingsaftalen eller  

 undlader at indgå en tilbagebetalingsaftale efter udløbet af bevilget  

 udsættelse.
Det samme gælder i tilfælde af låntagers død, konkurs samt åbning  

 af akkordforhandling.
Tilskuddet bortfalder normalt fra udgangen af den  

 måned, hvori begivenheden indtræder.
Administration § 9.  Har ansøger studiegæld både i pengeinstitut og i  

 Hypotekbanken, varetages administrationen af tilskuddet af styrelsen.
 § 10.  Styrelsen og Hypotekbanken kan hos ansøger  

 kræve de oplysninger, der er nødvendige for fastsættelse af årsindkomsten,  

 for beregning og tildeling af tilskuddet, herunder personnummer, navn,  

 adresse og indtægts- og formueforhold, og for administrationen i øvrigt.
 Stk. 2.  Styrelsen og Hypotekbanken bestemmer, i hvilket  

 omfang oplysninger skal gives skriftligt og være forsynet med nærmere  

 dokumentation, og kan kræve, at ansøger indgiver oplysninger og dokumentation  

 inden for en frist, der fastsættes af styrelsen (Hypotekbanken).
 Stk. 3.  Hvis ansøger ikke overholder den fastsatte  

 frist, jf. stk. 2, kan styrelsen og Hypotekbanken bestemme, at ansøger ikke  

 kommer i betragtning ved tildelingen af tilskud.
 Stk. 4.  Styrelsen og Hypotekbanken kan hos  

 skattemyndigheder og andre offentlige myndigheder indhente de oplysninger,  

 der er nødvendige for fastsættelse af årsindkomsten efter lovens § 2,  

 herunder oplysning om ansøgers og dennes eventuelle ægtefælles  

 indkomstgrundlag m.v. og ansøgers skattepligtige formue.
Ikrafttræden § 11.  Bekendtgørelsen træder i kraft den 1. december  

 1988 og har virkning for ansøgninger fra og med tilskudsåret 1989-90.
 Stk. 2.  Bekendtgørelse nr. 710 af 13. november 1987 om  

 tilskud til afvikling af statsgaranterede studielån ophæves.
