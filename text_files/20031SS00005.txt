Beretning afgivet af Folketinget - Tilsynet i henhold til  

 grundlovens § 71 den 3. oktober 2003 Beretning om tilsynets virksomhed i folketingsåret 2003-04 1.  

 Indledning 2.  

 Konkrete sager 3.  

 Henvendelser og spørgsmål til ministre og  

 andre 3.1  

 Tvang overfor  

 børn og unge 4.  

 Opfølgning på årsberetninger fra de lokale  

 psykiatriske patientklagenævn for 2003 5.  

 Besøg på psykiatriske afdelinger m.v.
5.1  

 Psykiatrisk  

 Afdeling på Amtshospitalet i Vordingborg 5.2  

 Bispebjerg  

 Hospitals Psykiatriske Afdeling E 5.3  

 Sct.
Hans  

 Hospitals afdeling M 5.4  

 Psykiatrisk  

 Center Ballerup 5.5  

 Augustenborg  

 Sygehus Psykiatriske Afdeling 5.6  

 Særligt om  

 administrativt frihedsberøvede og retspsykiatriske patienter i rapporterne 6.  

 Opfølgning på tidligere besøg på  

 psykiatriske afdelinger m.v.
7.  

 Møder 7.  

  

 1  

 Møde med Dansk Psykiatrisk Selskab 7.2  

 Møde med Børne- og UngdomsPsykiatrisk Selskab  

 i Danmark 8.  

 Deltagelse i konferencer m.v.
9.  

 	  

 Information om tilsynets  

 arbejde § 71-tilsynets  

 virksomhed 1. Det retlige grundlag § 71-tilsynet er udtrykkeligt nævnt i grundloven.
 Grundlovens § 71, stk. 6 og 7, har således følgende ordlyd:
»Stk. 6. Uden for strafferetsplejen skal lovligheden af en  

 frihedsberøvelse, der ikke er besluttet af en dømmende myndighed, og som ikke  

 har hjemmel i lovgivningen om udlændinge, på begæring af den, der er berøvet  

 sin frihed, eller den, der handler på hans vegne, forelægges de almindelige  

 domstole eller anden dømmende myndighed til prøvelse.
Nærmere regler herom  

 fastsættes ved lov.
Stk. 7. Behandlingen af de i stk. 6 nævnte personer undergives  

 et af Folketinget valgt tilsyn, hvortil de pågældende skal havde adgang til  

 at  

 rette henvendelse.« Bestemmelserne er baggrunden for, at man taler om Tilsynet i  

 henhold til grundlovens § 71 eller i daglig tale § 71-tilsynet.
 § 71-tilsynet består af 9 medlemmer.
2. Opgaver Med hensyn til sine opgaver adskiller § 71-tilsynet sig fra  

 Folketingets øvrige udvalg.
På sine møder behandler tilsynet en række  

 generelle  

 og konkrete sager.
Derimod bliver lov- og beslutningsforslag ikke henvist til  

 behandling i tilsynet.
Tilsynet modtager et meget stort antal henvendelser fra og om  

 enkeltpersoner, som administrativt er berøvet deres frihed.
En del af disse  

 henvendelser vedrører spørgsmål, som ligger uden for tilsynets kompetence,  

 herunder spørgsmål om lovligheden af selve frihedsberøvelsen.
Andre sager  

 finder tilsynet det mest hensigtsmæssigt at henvise eller videresende til de  

 administrative klage- eller tilsynsmyndigheder på det pågældende retsområde.  

 Tilbage er et antal sager vedrørende selve behandlingen under  

 frihedsberøvelsen.
Tilsynet behandler disse sager, som bl.a. giver anledning  

 til besøg på psykiatriske afdelinger.
§ 71-tilsynet besøger som nævnt bl.a. psykiatriske afdelinger.  

 Besøgene, der kan være enten anmeldte eller uanmeldte, er et meget væsentligt  

 element i tilsynsvirksomheden.
Som led i de almindelige bestræbelser på at  

 følge med i, hvad der sker i amter og kommuner på tilsynets områder, kan  

 tilsynet også besøge væresteder, skoler m.v.
Ud over sine ordinære møder holder § 71-tilsynet også møder med  

 foreninger m.v.
Foreningerne kan bl.a. være med til at belyse, hvad der set  

 fra  

 henholdsvis patienternes, de ældres, de pårørendes og personalets synsvinkel  

 giver anledning til problemer på tilsynets områder.
 § 71-tilsynet deltager desuden i konferencer m.v., som angår  

 emner inden for tilsynets sagsområder.
 De generelle og konkrete sager giver sammen med besøgene,  

 møderne og konferencerne bl.a. anledning til, at tilsynet retter henvendelse  

 til og stiller spørgsmål til ministre og andre.
3. Udtalelser § 71-tilsynet kommer med sin vurdering af forhold, der vedrører  

 behandlingen af administrativt frihedsberøvede.
F.eks. kan tilsynet udtale  

 kritik og komme med anbefalinger og henstillinger.
Typisk sker det enten i  

 forbindelse med behandlingen af en konkret sag eller på baggrund af besøg på  

 en  

 institution, hvor der er administrativt frihedsberøvede.
 § 71-tilsynet kan derimod ikke træffe egentlige afgørelser,  

 behandle en klage eller tage stilling til, om en beslutning om administrativ  

 frihedsberøvelse er rigtig eller forkert.
4. Sammenfatning § 71-tilsynet er nedsat i henhold til grundloven for at føre  

 tilsyn med behandlingen af de personer, som administrativt er berøvet deres  

 frihed.
 § 71-tilsynet bestræber sig i hele sin virksomhed på at føre  

 dette tilsyn på en sådan måde, at behandlingen  i vid forstand   

 af de  

 administrativt frihedsberøvede personer til stadighed forbedres såvel på det  

 konkrete som på det generelle plan.
1. Indledning Tilsynet har i løbet af folketingsåret 2003-04 afholdt 10 møder  

 og behandlet en række generelle og konkrete sager.
Tilsynet har holdt møde med Dansk Psykiatrisk Selskab og Børne-  

 og UngdomsPsykiatrisk Selskab i Danmark.
Tilsynet har besøgt 5 psykiatriske  

 afdelinger.
Tilsynet har endvidere haft lejlighed til at deltage i  

 konferencer  

 m.v.
 De generelle og konkrete sager har sammen med besøgene, møderne  

 og konferencerne givet anledning til, at tilsynet har rettet henvendelse og  

 stillet spørgsmål til bl.a. indenrigs- og sundhedsministeren og forskellige  

 amtskommuner og kommuner.
2. Konkrete sager Tilsynet har i løbet af folketingsåret modtaget et stort antal  

 henvendelser fra og om enkeltpersoner, der administrativt er berøvet deres  

 frihed.
En del af disse henvendelser vedrørte spørgsmål, som ligger uden for  

 tilsynets kompetence, herunder spørgsmål om lovligheden af selve  

 frihedsberøvelsen.
Andre sager har tilsynet fundet det mest hensigtsmæssigt  

 at  

 henvise eller videresende til de administrative klage- eller  

 tilsynsmyndigheder  

 på det pågældende retsområde.
Tilbage er et antal sager vedrørende selve  

 behandlingen under frihedsberøvelsen.
Tilsynet har behandlet disse sager, som  

 bl.a. har afgørende indflydelse på valget af de anmeldte og uanmeldte besøg  

 på  

 psykiatriske afdelinger.
Tilsynet har i de seneste par år haft sager, der drejede sig om  

 enkelte patienter, der i længere perioder har været tvangsfikseret.
Tilsynet  

 har på baggrund af disse sager og den seneste kritik fra Europarådets  

 menneskerettighedskommissær i rapporten om Danmark af 8. juli 2004 om brugen  

 af  

 længerevarende tvangsfikseringer besluttet at afholde en høring om emnet.  

 Tilsynet finder i den forbindelse det positivt med de initiativer, som  

 indenrigs- og sundhedsministeren har taget, der betyder, at  

 Sundhedsstyrelsens  

 officielle tvangsstatistik fremover vil indeholde oplysninger om længden af  

 fikseringerne.
Derudover har tilsynet valgt området som indsatsområde i det  

 kommende folketingsår, og vil endvidere arbejde for at finde frem til en  

 model,  

 der kan mindske brugen af længerevarende tvangsfikseringer og som kan  

 indarbejdes i en kommende revision af psykiatriloven i 2005/06.
3. Henvendelser og spørgsmål til ministre og  

 andre 3.1  

 Tvang  

 overfor børn og unge Tilsynet har bl.a. spurgt indenrigs- og sundhedsministeren om en  

 redegørelse for, hvilke muligheder der er i psykiatrien for at anvende tvang  

 over for børn og unge under 18 år, herunder en oversigt over, hvor mange  

 tilfælde af tvang over for børn og unge under 18 år, der er registreret siden  

 1999 - fordelt på tvangstilbageholdelse, tvangsmedicinering og  

 tvangsfiksering.
Af indenrigs- og sundhedsministerens svar fremgår bl.a., at »  

 jeg kan oplyse, at psykiatriloven, som hjemler mulighed for at  

 anvende frihedsberøvelse og anden tvang i psykiatrien, ikke opererer med  

 aldersgrænser.
Det er således f.eks. ikke et krav, at en person skal være  

 myndig.
Det betyder, at der kan være situationer, hvor der kan anvendes tvang  

 over for personer, der er under 18 år.« Med hensyn til registrering af tvang over for børn og unge under  

 18 år, er der i svaret en oversigt fra Sundhedsstyrelsen.
Af oversigten  

 fremgår  

 bl.a., at der i 2002 var 37 tvangstilbageholdelser mod 32 i 2000. Det fremgår  

 endvidere, at der i 2002 var 23 bæltefikseringer mod f.eks. 29 i 2000.
4. Opfølgning på årsberetninger fra de lokale  

 psykiatriske patientklagenævn for 2003 Det følger af lov om frihedsberøvelse og anden tvang i  

 psykiatrien § 39, stk. 1, at de lokale psykiatriske patientklagenævn hvert år  

 skal offentliggøre en beretning om deres virksomhed.
Det følger samtidig af  

 forarbejderne til den seneste ændring af loven, at det forudsættes, at bl.a.  

 §  

 71-tilsynet bliver gjort bekendt med årsberetningerne.
Tilsynet har tidligere givet udtryk for at årsberetningerne var  

 meget forskellige og derfor svære at sammenligne.
Folketingets Ombudsmand har  

 haft fokus på den samme problemstilling.
Det førte i folketingsåret til, at  

 tilsynet tilsluttede sig en opfordring fra Folketingets Ombudsmand til  

 indenrigs- og sundhedsministeren om at sikre sig en ensartet sammenlignelig  

 opbygning af årsberetningerne.
 Tilsynet skrev derfor følgende til samtlige de lokale  

 psykiatriske patientklagenævn den 15. juni 2004:
 »Tilsynet har med særlig stor interesse læst de lokale  

 psykiatriske patientklagenævns årsberetninger i år.
Tilsynet finder det meget positivt, at der er sket en betydelig  

 forbedring af det statistiske materiale i årsberetningerne.
Det har efter  

 tilsynets opfattelse givet en større ensartethed, hvilket bl.a. har øget  

 muligheden for at sammenligne rapporternes informationer.
Tilsynet har dog bemærket, at der er stor variation i den  

 procentvise andel af sager, der omgøres i de lokale psykiatriske  

 patientklagenævn.
Tilsynet finder det derfor positivt, at bl.a. det lokale  

 psykiatriske patientklagenævn i Storstrøms Amt har taget initiativ til at  

 drøfte større udsving i nævnets omgørelsesprocenter år for år med de  

 psykiatriske  

 afdelinger i amtet.« Tilsynets brev er omdelt på alm. del  bilag 165.
 5. Besøg på psykiatriske afdelinger m.v.
5.1  

 Psykiatrisk Afdeling på Amtshospitalet i  

 Vordingborg § 71-tilsynet aflagde den 24. november 2003 et uanmeldt besøg på  

 Psykiatrisk Afdeling på Amtshospitalet i Vordingborg.
Tilsynet blev vist  

 rundt  

 på afsnit M1 og M2 af afdelingens ledelse.
Under rundgangen havde tilsynet  

 lejlighed til at tale med personale og patienter på afsnittet.
 Efter besøget udtalte tilsynet:
»De  

 fysiske rammer Tilsynet finder det positivt, at der nu er afsat midler til en  

 fuldstændig renovering, således at patienterne på alle psykiatriske afsnit  

 kan  

 tilbydes eneværelser.
Tilsynet vil gerne orienteres, når renoveringen er  

 tilendebragt Retspsykiatriske patienter Tilsynet finder det meget beklageligt, at retspsykiatriske  

 patienter indlægges på samme afsnit som andre patienter, herunder  

 administrativt frihedsberøvede patienter og patienter som ikke er  

 frihedsberøvede.
Tilsynet skal opfordre til, at forholdene ændres.« Den samlede rapport findes på alm. del  bilag 97.
5.2  

 Bispebjerg  

 Hospitals Psykiatriske Afdeling E § 71-tilsynet aflagde den 1. december 2003 et uanmeldt besøg på  

 Bispebjerg Hospitals Psykiatriske Afdeling E.
Besøget var en opfølgning på  

 tilsynets anmeldte besøg på afdelingen den 27. januar 2003. Tilsynet foretog  

 en  

 rundgang på de lukkede afsnit E 5, E 9 og E 15. Under rundgangen havde  

 tilsynet  

 lejlighed til at tale med personale og patienter på afsnittene.
 Efter besøget udtalte tilsynet:
»Børn og unge under 18 år Tilsynet finder det beklageligt, at der kan være indlagt  

 patienter under 18 år på en voksenafdeling.
Fysiske rammer og belægning Tilsynet finder det beklageligt, at der på grund af  

 indlæggelsespres finder for tidlige udskrivelser og overflytninger sted.
Tilsynet finder det meget beklageligt, at de fysiske rammer  

 fortsat er utilstrækkelige set i lyset af, at der er en række af stuerne, der  

 er indrettet som tosengsstuer, og at patienterne endog i nogen tilfælde er  

 nødsaget til at være placeret på gangene.
Dette er ikke i overensstemmelse  

 med  

 god sygehusstandard.
 Tilsynet finder det  

 meget beklageligt, at der stadig ikke er sikret adgang til anvendelse af  

 ergoterapeuthuset for alle patienterne, og at adgangen til haven ikke er  

 bedret  

 siden tilsynets første besøg.
 Tilsynet finder det  

 positivt, at der er afsat midler til renovering af fysioterapiens lokaler.
Dobbeltdiagnoser og retspsykiatriske patienter Tilsynet deler hospitalsdirektionens bekymring i forbindelse med  

 det stigende antal dobbeltdiagnosepatienter, som anbringes sammen med andre  

 patienter.
Tilsynet finder det meget beklageligt, at retspsykiatriske  

 patienter indlægges på samme afsnit som andre patienter, herunder  

 administrativt frihedsberøvede patienter og patienter som ikke er  

 frihedsberøvede.
Tilsynet skal opfordre til, at forholdene ændres.
Pårørende politik Tilsynet finder det positivt, at der er udarbejdet en egentlig  

 pårørendepolitik og beder om at få tilsendt »Implementering af  

 pårørendepolitik  

 i voksenpsykiatrien i H:S«, når denne er færdig udarbejdet.« Den samlede rapport findes på alm. del - bilag 99.
5.3  

 Sct.  

 Hans Hospitals afdeling M § 71-tilsynet aflagde den 1. december 2003 et uanmeldt besøg på  

 Sct.
Hans Hospitals afdeling M.
Tilsynet blev vist rundt af ledelsen på de  

 forskellige afsnit.
Under rundgangen havde tilsynet lejlighed til at tale med  

 personale og patienter.
 Efter besøget udtalte tilsynet:
»De fysiske rammer Tilsynet finder det positivt, at de fysiske rammer er forbedret  

 siden tilsynets sidste besøg, og at der nu kan tilbydes enestuer til alle  

 patienter.
Færdigbehandlede patienter Tilsynet finder det beklageligt, at der på afdelingen befinder  

 sig et større antal patienter, som venter på et kommunalt eller amtskommunalt  

 udslusningstilbud.
På den baggrund opfordrer tilsynet til, at der tages  

 initiativ til flere og mere differentierede udslusningstilbud.
Aktiviteter Tilsynet skal opfordre til, at der i videst muligt omfang tages  

 initiativ til aktiviteter for patienterne.
Kost Tilsynet finder det positivt, at der udfærdiges individuelle  

 handlingsplaner vedrørende kosten for patienter med vægtproblemer, hvori  

 tages  

 hensyn til den aktuelle medicinering.
Patienter med en anden etnisk baggrund end dansk Tilsynet finder det positivt, at der er udarbejdet  

 retningslinjer for arbejdet med patienter med en anden etnisk baggrund end  

 dansk, og at der arbejdes aktivt med de særlige problemstillinger i den  

 forbindelse.
Retspsykiatriske patienter Tilsynet finder det meget beklageligt, at retspsykiatriske  

 patienter indlægges på samme afsnit som andre patienter, herunder  

 administrativt frihedsberøvede patienter og patienter som ikke er  

 frihedsberøvede.
Tilsynet skal opfordre til, at forholdene ændres.« Den samlede rapport findes på alm. del  bilag 101.
5.4  

 Psykiatrisk  

 Center Ballerup § 71-tilsynet aflagde den 23. februar 2004 et anmeldt besøg på  

 Psykiatrisk Center Ballerup.
Tilsynet foretog en rundgang på den lukkede  

 Afdeling 1, den lukkede gerontopsykiatriske Afdeling 5 og Afdeling 3, som er  

 en  

 lukket afdeling samt åben akut skadestue.
Under rundgangen havde tilsynet  

 lejlighed  

 til at tale med personale og patienter på afdelingerne.
 Efter besøget udtalte tilsynet:
»Fysiske rammer Tilsynet finder det fortsat  

  

 kritisabelt  

  

 ,  

 at der stadig er et ikke ubetydeligt antal tosengsstuer og tilsynet finder  

 det  

 beklageligt, at der ikke er enestuer med eget bad og toilet til samtlige  

 indlagte patienter, der ønsker det.
Kritikken skal især ses i lyset af, at på  

 samtlige de besøgte afdelinger fandt personalet, at de fysiske rammer  

 generelt  

 var for trange.
Tilsynet finder det derfor  

  

 positivt  

  

 ,  

 at der er planer om at tilbygge 4 enestuer med eget toilet og bad til den  

 lukkede afdeling 1.
Det står ikke helt klart for tilsynet, hvilke praktiske grunde,  

 der lægger til grund for, at spisestuen aflåses ved anretning af mad og  

 borddækning.
Tilsynet skal anmode om en  

  

 nærmere  

 redegørelse  

  

 herfor.
Udslusning Tilsynet finder det  

  

 beklageligt  

  

 ,  

 at 2 patienter i 2003 blev udskrevet til en Blå Kors institution.
 Tilsynet finder det  

  

 positivt  

  

 ,  

 at Psykiatri- og Socialforvaltningen har indskærpet overfor de psykiatriske  

 centre, at udskrivningsaftaler og koordinationsplaner i højere grad skal  

 tages  

 i brug.
 Tilsynet finder det  

  

 positivt  

  

 ,  

 at der på Psykiatrisk Center Ballerup er sikret mulighed for en tæt  

 koordination  

 mellem sengeafdelingen og distriktspsykiatrien via en fællesjournal, som  

 følger  

 patienterne fra sengeafdeling til distriktspsykiatrien og omvendt.
Bord foran stol Tilsynet skal anmode om en  

  

 nærmere  

 redegørelse  

  

 for tvangsforanstaltningen »bord foran stol«.
Tvang Tilsynet skal fremhæve den opfølgende indsats, der tager sigte  

 på at opnå en fælles forståelse mellem patient og personale om, hvad der rent  

 faktisk skete i forbindelse med en tvangsanvendelse.
Tilsynet har således i  

 forbindelse med sit arbejde fået indtryk af, at det jævnligt forholder sig  

 sådan, at en patient føler sig krænket i forbindelse med et enkelt tilfælde  

 af  

 tvangsanvendelse i et indlæggelsesforløb, hvor tvang i øvrigt kan have været  

 anvendt ved adskillige lejligheder.
Patienten vender til stadighed tilbage  

 til  

 dette ene tilfælde af tvangsanvendelse, hvilket gør det vanskeligt for  

 patienten  

 at komme videre under og efter indlæggelsesforløbet.
Indsatsen for at opnå en  

 fælles forståelse af det passerede kan efter tilsynets vurdering medvirke  

 til,  

 at et enkelt tilfælde af tvangsanvendelse ikke gør det helt så vanskeligt for  

 patienten at komme videre.
 Af hensyn til og eventuelle konsekvenser for kvaliteten af  

 behandlingen af de administrativt frihedsberøvede er spørgsmålet om  

 retspsykiatriske patienters tilstedeværelse på almen psykiatriske afdelinger  

 gjort til genstand for drøftelser i tilsynet.
Aktiviteter Tilsynet finder det  

  

 positivt  

  

 med de beskrevne aktiviteter.« Den samlede rapport findes på alm. del  bilag 146.
5.5  

 Augustenborg Psykiatriske Afdeling Den 9. juni 2004 aflagde § 71-tilsynet et anmeldt besøg på  

 Augustenborg Psykiatriske Afdeling.
Tilsynet besøgte almen voksenpsykiatrisk  

 afsnit 41, 43, 44 og børne- og ungdomspsykiatrisk afsnit.
Under rundgangen  

 talte tilsynet med personale og patienter på afsnittene.
 Efter besøget udtalte tilsynet:
»Generelt Efter at have besøgt  

 afdelingen, gennemgået psykiatriens struktur i amtet, sammenholdt de  

 oplysninger, som tilsynet fik før besøget om den meget begrænset brug af  

 tvang  

 generelt i amtet set i forhold til resten af landet, med amtets skriftlige  

 svar  

 til tilsynet, finder tilsynet det særdeles positivt med den helhedsorienteret  

 indsats, der generelt bliver gjort for de psykiatriske patienter herunder de  

 administrativt frihedsberøvede på den psykiatriske afdeling i Augustenborg.
 Tilsynet vil endnu  

 engang understrege, at tilsynet under sit besøg kunne mærke den varme og  

 omsorg, der var for hinanden på afdelingen.
Opsøgende psykoseteams Tilsynet finder det  

 positivt med de meget gode resultater med de opsøgende psykoseteams.
Speciallægemangel Tilsynet finder det  

 beklageligt, at der er stor mangel på speciallæger.
Tilsynet finder det især  

 beklageligt, at manglen på speciallæger, kan medføre øgede ventetider og  

 mindre  

 hensigtsmæssige patientforløb.
Tilsynet finder det derfor samtidig meget  

 positivt med de gode efteruddannelsesinitiativer, der er beskrevet.
De fysiske rammer Efter tilsynets  

 opfattelse er de fysiske rammer og forholdene i øvrigt i princippet gode og  

 tidssvarende.  

 Tilsynets opfattelse skal bl.a. ses i lyset af, at alle patientstuer har  

 enestuer  

 og de gode udendørs arealer.
Men set i sammenhæng med den meget høje  

 belægning  

 og overbelægning på de almenpsykiatriske afsnit finder tilsynet, at rammerne  

 ikke p.t. er tilstrækkelige.
Tilsynet finder det  

 endvidere positivt, at det nye intensive rehabiliteringsafsnit udformes  

 arkitektonisk ud fra principper om, at de fysiske rammer kan dæmpe  

 patienternes  

 vold og aggression.
Samt at der vil ske en evaluering af indretningens  

 virkning  

 og at erfaringerne vil kunne bruges ved indretningen af fremtidige afsnit  

 efter  

 de samme principper. Overbelægning Tilsynet finder det  

 kritisabelt, at der fortsat er og gennem en længere periode har været tale om  

 høj belægning og overbelægning på afdelingen.
Overbelægningen medfører, at  

 forholdene på afsnittene bliver mere trange, presset på fællesfaciliteterne  

 bliver større, enestuer bliver til to-sengsstuer, personalet skal tage sig af  

 flere patienter og som amtet selv oplyser, har overbelægningen haft  

 behandlingsmæssige konsekvenser.
 Tilsynet ser derfor frem  

 til at høre om amtets initiativer til at imødegå overbelægningen ved at  

 indføre  

 kommunal betaling for færdigbehandlede patienter samt oprettelsen af det  

 intensive  

 rehabiliteringscenter.
 Tilsynet finder det  

 endvidere kritisabelt, at der befinder sig færdigbehandlede patienter på  

 afsnittene,  

 som alene venter på et kommunalt udslusningstilbud.
Tilsynet har bemærket,  

 at der er en tydelig forskel i belægningsprocenten mellem de to psykiatriske  

 afdelinger i amtet.
Tilsynet skal i den forbindelse høre om der har været  

 taget  

 initiativ til at ændre optageområderne til afdelingerne, eller der i øvrigt  

 har  

 været drøftet andre modeller end de allerede beskrevne til måske at udjævne  

 forskellene? Opfølgning på tvang Tilsynet skal fremhæve  

 den opfølgende indsats, der tager sigte på at opnå en fælles forståelse  

 mellem  

 patient og personale om, hvad der rent faktisk skete i forbindelse med en  

 tvangsanvendelse.
 Tilsynet har således i  

 forbindelse med sit arbejde fået indtryk af, at det jævnligt forholder sig  

 sådan, at en patient føler sig krænket i forbindelse med et enkelt tilfælde  

 af  

 tvangsanvendelse i et indlæggelsesforløb, hvor tvang i øvrigt kan have været  

 anvendt ved adskillige lejligheder. patienten vender til stadighed tilbage  

 til  

 dette ene tilfælde af tvangsanvendelse, hvilket gør det vanskeligt for  

 patienten at komme videre under og efter indlæggelsesforløbet.
 Indsatsen for at opnå en  

 fælles forståelse af det passerede kan efter tilsynets vurdering medvirke  

 til,  

 at et enkelt tilfælde af tvangsanvendelse ikke gør det helt så vanskeligt for  

 patienten at komme videre.
 Tilsynet finder det i  

 øvrigt positivt med den beskrevne opfølgning på tvangsanvendelser.
Medicin Tilsynet finder det  

 positivt, at der tages initiativ til indførsel af en elektronisk  

 medicinmodul,  

 der vil forøge  

 patientsikkerheden ved nedbringelse af medicinfejl samt bedre og lettere  

 muligheden for dagligt og i dybden at orientere og medinddrage patienten i  

 medicineringen.
Skærmede afsnit Vedrørende firvilligt  

 indlagte patienter på aflåste afsnit er det tilsynets opfattelse, at de bør  

 få  

 sengeplads på et uaflåst afsnit, medmindre de selv ønsker at få sengeplads på  

 et af de aflåste afsnit.
Pårørendepolitik Tilsynet finder det  

 positivt med den beskrevne pårørende politik, især vedrørende børn til  

 psykisk  

 syge.
Information Tilsynet finder det  

 positivt med den information, som patienterne får om deres rettigheder.
 Tilsynet finder dog det  

 vil være rigtigst, at Sundhedsministeriets pjece om psykiatriske patienters  

 rettigheder ved tvangsindgreb udleveres til alle patienter, pårørende og  

 patientrådgivere, når der er tale om frihedsberøvelse eller anden tvang i  

 psykiatrien, medmindre det er helt klart, at de pågældende har det nødvendige  

 kendskab til de oplysninger, som pjecen indeholder.
Tidssvarende psykiatrilov Tilsynet vil bruge  

 amtets indlæg vedrørende behovet for ændringer i psykiatrilovgivningen i den  

 kommende debat om en revision af psykiatriloven.« Den samlede rapport findes  

 på alm. del  bilag 203.
5.6  

 Særligt  

 om administrativt frihedsberøvede og retspsykiatriske patienter i rapporterne Tilsynets udtalelser vedrørende forholdene for administrativt  

 frihedsberøvede patienter, når der er flere retspsykiatriske patienter på det  

 psykiatriske afsnit, der tager en betydelig del af ressourcerne på afsnittet,  

 har givet anledning til misforståelser.
Tilsynet skrev derfor den 28. maj  

 2004  

 følgende til Hovedstadens Sygehusfællesskabs formand Lars Engberg:
»Vi har i § 71-tilsynet drøftet dit brev af 27. april 2004 om  

 H:S Direktionens notat med kommentarer til vores endelige rapporter om  

 besøgene  

 på Bispebjerg Hospitals Psykiatrisk Afdeling og Sct.
Hans Hospital den 1.  

 december 2003.
Tilsynet anerkender fuldt ud H:S arbejde med at give borgere  

 med en retspsykiatrisk foranstaltning de bedst mulige vilkår.
Vi har dog i  

 tilsynet den særlige forpligtelse at følge behandlingen af administrativt  

 frihedsberøvede psykiatriske patienter, det betyder bl.a., at vi besøger  

 psykiatriske afdelinger for at se de forhold, der generelt tilbydes psykisk  

 syge og dermed også forholdene for administrativt frihedsberøvede.
 Under sådanne besøg taler vi med både patienter og personale,  

 som har det daglige ansvar for behandlingen af de psykisk syge patienter.  

 Tilsynet  

 har i den forbindelse mødt den opfattelse hos personalet, at tilstedeværelsen  

 af en bestemt gruppe af retspsykiatriske patienter på en afdeling, kan tage  

 en  

 så stor del af personaleressourcerne, at det bl.a. går ud over behandlingen  

 af  

 de administrativt frihedsberøvede.
 Eftersom vores opgave er at føre tilsyn med forholdene for  

 administrativt frihedsberøvede, mener tilsynet ikke at kunne sidde sådanne  

 udtalelser overhørig.
 Tilsynet skal beklage, hvis dets udtalelser er blevet forstået  

 således, at tilsynet ønsker at begrænse en positiv udvikling for de tilbud  

 som  

 retspsykiatriske patienter kan få.
I respekt for den opgave, tilsynet har efter grundloven, skal  

 tilsynet afslutningsvis anføre, at det for tilsynet er væsentligt at  

 understrege, at nye tiltag inden for psykiatrien generelt ikke bør forringe  

 forholdene eller forhindre en så optimal behandling for de forskellige  

 grupper  

 af patienter som mulig.« Brevet fremgår af alm. del  bilag 153.
 6. Opfølgning på tidligere besøg på  

 psykiatriske afdelinger m.v.
 Det er tilsynets praksis, at der et års tid efter et tilsynsbesøg  

 følges op på den rapport, som besøget mundede ud i med forskellige spørgsmål  

 til den ansvarlige myndighed.
 Således har tilsynet fulgt op på sine besøg i folketingsåret  

 2002-03 på Aalborg Psykiatriske Hospital, Psykiatrisk Center Ballerup, Amager  

 Psykiatriske Afdeling og Rigshospitalets Psykiatriske Klinik.
 Tilsynet skrev bl.a. følgende til Nordjyllands Amt i forbindelse  

 med opfølgningen på besøget på Aalborg Psykiatriske Sygehus:
»Tilsynet finder det beklageligt, at de fysiske rammer endnu  

 ikke er forbedret i en sådan grad, at bl.a. overbelægning kan undgås  « Tilsynet skrev bl.a. følgende til Hovedstadens Sygehusfællesskab  

 i forbindelse med opfølgningen på besøget på Sct.
Hans Hospital:
»Tilsynet finder det fortsat beklageligt, at der til stadighed  

 er 3-10 færdigbehandlede patienter, som udelukkende er indlagt, fordi de  

 afventer en plads på plejehjem, bosted eller indlæggelse på Sct.
Hans  

 Hospital.« Tilsynet skrev endvidere bl.a. følgende til Hovedstadens  

 Sygehusfællesskab vedrørende opfølgningen på besøget på Rigshospitalets  

 Psykiatriske Klinik:
»  desuden finder tilsynet det beklageligt, at der er sket en  

 yderligere stigning i belægningsprocenterne på Psykiatrisk Klinik.
Tilsynet  

 har  

 samtidig noteret, at ledelsen er opmærksom på problemet og søger at løse  

 dette.« Tilsynets breve til de ansvarlige myndigheder kan læses på alm.  

 del  bilag 102 og alm. del  bilag 107  109.
7. Møder 7.1  

 Dansk Psykiatrisk Selskab Tilsynet holdt den 20. november 2003 møde med Dansk Psykiatrisk  

 Selskab (DPS). Af referatet fra mødet fremgår bl.a., at »Strukturkommissionen og psykiatrien DPS er enig i Indenrigs- og Sundhedsministeriets og  

 Socialministeriets sektoranalyse vedrørende sundheds- og socialsektorens  

 opgaver over for sindslidende, hvorefter ansvaret for behandlingspsykiatrien  

 skal følge det øvrige sundhedsvæsen.
Såfremt der er ønske om at samle størstedelen af psykiatrien  

 (sengepsykiatri, distriktspsykiatri og den amtslige socialpsykiatri) i en  

 organisatorisk  

 enhed, anbefaler DPS, at det sker i regioner sammen med det øvrige  

 sundhedsvæsen.« Tvang »  Det nationalt kvalitetsprojekt om brugen af tvang har til  

 formål sikre best practice på et højt niveau og derved bl.a. forbedre den  

 patientoplevede kvalitet af tvang, udvikle den faglige og organisatoriske  

 kvalitet af tvang og herigennem også minimere behovet for og anvendelsen af  

 tvang.
Der er nedsat en  

 styregruppe, hvor bl.a. patient- og pårørendeforeninger er repræsenteret.  

 Styregruppen  

 vil i november 2003 vælge hvilken organisation/virksomhed, der skal stå for  

 projektsekretariat og gennemførelsen af projektet.  

 Projektet forventes  

 lanceret inden årets udgang og skal begynde i foråret 2004. Psykiatriske  

 afdelinger i alle amter og H:S forventes at deltage.« Tvang i eget hjem »Et centralt spørgsmål er anvendelse af tvang i eget hjem.
Der  

 er ikke sikre tal fra Norge på anvendelsen af tvang - herunder  

 bæltefiksering.  

 Antallet af »svingdørspatienter« skal søges nedbragt « Revision af psykiatriloven  skærmning og  

 skjult tvang »Amtsrådsforeningen afholdt i juni 2003 en konference om  

 skærmning.
Der er store forskelligheder fra sted til sted, med varianter fra  

 åbne til lukkede funktioner.
Der er behov for en ensartet terminologi på  

 området.
Dette vil DPS fremhæve i forbindelse med revisionen af  

 psykiatriloven « Referatet kan i sin helhed læses på alm. del  bilag 28.
7.2  

 Børne- og UngdomsPsykiatrisk Selskab i Danmark Tilsynet holdt endvidere  

 møde med Børne- og UngdomsPsykiatrisk Selskab i Danmark (BUP-DK) den 29.  

 januar  

 2004, følgende fremgår af referatet af mødet:
 »Dagsorden:
 Strukturkommissionen og  

 psykiatrien - herunder børne- og ungdomspsykiatrien.
 Det nationale kvalitetsprojekt om tvang i psykiatrien.
 Revision af psykiatriloven  skærmning og skjult tvang.
 Retspsykiatri vedr. børn og  

 unge under 18 år.
 Kvalitet i børne- og  

 ungdomspsykiatrien.
 Tvang - i følge  

 psykiatriloven - overfor børn og unge under 18 år.
 Børn og unge med psykiske  

 sygdomme, som indlægges på voksenpsykiatriske lukkede afdelinger.
Besøg fra § 71-tilsynet på  

 lukkede ungdomspsykiatriske afsnit? På mødet var der en generel drøftelse af de nævnte punkter.
 Følgende forhold blev fremhævet:
BUP-DK er af den opfattelse, at f  

 orholdene for psykiatri og somatik er sammenfaldende.
Det er  

 nødvendigt,  

 at der ved en strukturreform sikres et tæt samarbejde mellem psykiatrien -  

 herunder børne- og ungdomspsykiatrien - og det øvrige sundhedsvæsen.  

 Samtidig er det vigtigt at være opmærksom på de  

 væsentlige forskelle, der er mellem børne- og ungdomspsykiatrien og  

 voksenpsykiatrien  

 i forhold til bl.a. rekruttering af yngre læger.
Der er IKKE nogen væsentlige  

 problemer inden for børne- og ungdomspsykiatrien, ligesom der er relativt få  

 ubesatte lægestillinger indenfor børne- og ungdomspsykiatrien - i modsætning  

 til i voksenpsykiatrien.
Ifølge BUP-DK er det speciallæger, der mangler i  

 børne- og ungdomspsykiatrien, men indtil de (snart) kommer, er der  

 færdiguddannede læger som ansøgere til de ledige lægestillinger - blot på et  

 lavere kvalifikationsniveau.
BUP-DK indgår i det  

 nationale kvalitetsprojekt om brugen af tvang, som er igangsat via en stor  

 bevilling fra Psykiatripuljen, og hvori desuden indgår: Indenrigs- og  

 Sundhedsministeriet, Sundhedsstyrelsen, Dansk Psykiatrisk Selskab, Dansk  

 Sygeplejeråd, H:S og Amtsrådsforeningen.
Projektet ville snarest blive sat i  

 gang.
Lov om tvang i psykiatrien  

 gælder også for børn og unge under 18 år, som opfylder de angivne kriterier i  

 loven.
Jf.
Sundhedsstyrelsens publikation »Anvendelse af tvang i psykiatrien  

 2002« (Nye tal fra Sundhedsstyrelsen, 2003: 20).
 Efter BUP-DKs opfattelse bør  

 mentalobservationer af børn og unge under 18 år fagligt set foretages på/af  

 en  

 børne- og ungdomspsykiatrisk afdeling.
 Børn og unge under 18 år  

 bliver fortsat i stort omfang indlagt på lukkede voksenpsykiatriske  

 afdelinger  

 (jf. den statusredegørelse fra Sundhedsstyrelsen, som snarest udkommer i  

 forlængelse af Folketingets Forespørgselsdebat om børne- og ungdomspsykiatri  

 den 27.5.2003).
BUP-DK opfordrede §  

 71-tilsynet til at aflægge anmeldt besøg på et eller flere af de lukkede  

 ungdomspsykiatriske afsnit på enten Bispebjerg Hospital, Børne- og  

 Ungdomspsykiatrisk Center i Glostrup eller på Børne- og Ungdomspsykiatrisk  

 Hospital i Århus.« Tilsynet skal bemærke, at  

 det er besluttet at tilsynet i den kommende folketingssamling især vil  

 beskæftige sig med børne- og ungdomspsykiatrien, især fordi der fortsat er  

 problemer i forhold til kapaciteten indenfor området.
 Referatet kan i sin helhed  

 læses på alm. del  bilag 115.
 8. Deltagelse i konferencer m.v.
 Tilsynet blev inviteret til Amtsrådets konference den 25.  

 februar 2004 »Fremtidens Psykiatri  sammenhæng og kvalitet« og  

 Teknologi-Rådets konference den 10. maj 2004 om »Fælles værdigrundlag i  

 psykiatri og socialpsykiatri.« Tilsynet blev endvidere inviteret med til  

 lanceringen  

 af informationsvideoen »Når livet gør ondt  en vej til bedring« fra  

 Videnscenter  

 for Socialpsykiatri.
9. Information om tilsynets arbejde I det forløbne folketingsår har tilsynet med henblik på at  

 udbrede kendskabet til hele sin virksomhed til en bredere kreds af offentlige  

 myndigheder, personale og  ikke mindst  patienter udarbejdet en  

 folder.
 Tilsynets mål med udbredelsen af folderen har været at medvirke  

 til en positiv udvikling, således at administrativt frihedsberøvede, hvor de  

 end befinder sig, bliver tilbudt nogle forhold, som samfundet kan være  

 bekendt.
Folderen blev oprindelig udsendt til ca. 350 forskellige  

 myndigheder, organisationer, foreninger m.v.
Efterfølgende er folderen  

 udsendt  

 enten efter anmodning eller i forbindelse med besvarelse af henvendelser.
 Pjecen om tilsynet, der nærmere beskriver tilsynets opgaver  

 efter grundloven, udsendes enten efter anmodning fra f.eks. psykiatriske  

 afdelinger eller uddannelsessteder eller i forbindelse med besvarelse af  

 henvendelser.
 Tilsynets offentlige dokumenter kan endvidere findes på  

 Folketingets hjemmeside  

  

 www.folketinget.dk  

.
