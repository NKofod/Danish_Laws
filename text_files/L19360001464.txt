 Ved en den 17. juni 1936 mellem Udenrigsministeriet og det herværende  

 tyske Gesandtskab stedfunden Noteveksling er der mellem Danmark og det tyske  

 Rige truffet Aftale om forskellige Lettelser med Hensyn til Legalisationer af  

 Underskrifter paa Dokumenter.
Den danske Note har følgende Ordlyd: Oversættelse UDENRIGSMINISTERIET Verbalnote.
 I Besvarelse af det tyske Gesandtskabs Verbalnote af Dags Dato har  

 Udenrigsministeriet den Ære at bekræfte, at der mellem den danske Regering og  

 den tyske Regering bestaar Enighed om følgende:
 Artikel 1.
Dokumenter, der er udfærdiget, udstedt eller legaliseret af en dansk eller  

 tysk Domstol, en dansk eller tysk øverste eller overordnet administrativ  

 Myndighed, eller af en tysk øverste Forvaltningsdomstol og forsynet med  

 vedkommende Myndigheds Stempel eller Segl, kræver for at kunne benyttes  

 indenfor den anden Stats Omraade ingen yderligere Bekræftelse eller  

 Legalisation.
Forsaavidt angaar Dokumenter udfærdiget af kollegiale Retter er  

 Retspræsidentens Bekræftelse tilstrækkelig.
 Endvidere behøver Dokumenter, der er udfærdiget, udstedt eller legaliseret  

 af en dansk eller tysk Notar, og forsynet med Embedssegl eller Embedsstempel,  

 ingen yderligere Bekræftelse eller Legalisation.
 Til de i 1. Stk., 1. Punktum, omhandlede Rets- og Forvaltningsmyndigheder  

 hører ogsaa de to Landes Anklagemyndigheder.
 Artikel 2.
For tyske Dokumenter, der ikke hører til de i Artikel 1 omhandlede, og som  

 er udfærdiget, udstedt eller bekræftet af en tvangsfuldbyrdende Myndighed  

 eller andre Retsfunktionærer, af et grundbogskontor eller et autoriseret  

 Forvaringssted, er det til Brug i Danmark tilstrækkeligt, at Dokumentet er  

 legaliseret af vedkommende Amts- eller Landretspræsident og forsynet med  

 Embedssegl eller Embedsstempel.
Det samme gælder om Dokumenter, der er  

 udfærdiget, udstedt eller bekræftet af Skriveren ved en tysk Domstols  

 Justitskontor; er det udfærdigende eller bekræftende Kontor knyttet til en  

 højere Ret, kræves Legalisation af denne Domstols Præsident.
 For Benyttelse i det tyske Rige af Dokumenter af den i 1. stk. omhandlede  

 Art, og som er udfærdiget af danske Myndigheder, er Legalisation af  

 vedkommende Dommer eller for de kollegiale Retters Vedkommende af Rettens  

 Præsident med Anvendelse af Embedssegl eller Embedsstempel tilstrækkelig.  

 Forsaavidt angaar Dokumenter udfærdiget af autoriserede Forvaringssteder er  

 Bekræftelse af Justitsministeriet fornøden.
 Artikel 3.
 Udskrifter af tyske Personstandsregistre anerkendes i Danmark uden  

 yderligere Bekræftelse eller Legalisation, saafremt de er bekræftet af  

 vedkommende Registerfører eller dennes Stedfortræder, eller af Skriveren ved  

 den Amtsret, ved hvilken Biregistrene opbevares, og derhos forsynet med  

 vedkommende Embedsmands eller vedkommende Amtsrets Segl eller Stempel.  

 Udskrifter af Registre over Fødsler, Ægteskabsindgaaelser og Dødsfald, der  

 indenfor det tyske Riges Omraade i Tiden inden 1. januar 1876 er bleven ført  

 af anden Myndighed end Registerfører, kræver ingen yderligere Bekræftelse  

 eller Legalisation, saafremt de er bekræftede af vedkommende tyske  

 Landretspræsident eller af en tysk højere Forvaltningsmyndighed og er  

 forsynet med vedkommende Myndigheds Segl eller Stempel; samtidig skal det  

 attesteres, at Udstederen er kompetent til at meddele Udskriften.
Med Hensyn til danske Attester vedrørende personlige Forhold kræves til  

 Benyttelse i det tyske Rige, at det paagældende Dokument er bekræftet af  

 vedkommende danske stedlige Forvaltningsmyndighed (i København  

 Politidirektøren, udenfor København Politimesteren) og forsynet med dennes  

 Embedssegl eller Embedsstempel; det skal samtidig attesteres, at Udstederen  

 er kompetent til at udfærdige Dokumentet.
Attester vedrørende Kirkebøgers  

 Indhold legaliseres af Kirkeministeriet.
 Ægteskabsattester, der er udstedt af en tysk Personstandsregisterfører  

 eller dennes Stedfortræder eller af det kgl. danske Justitsministerium,  

 Politidirektøren i København eller vedkommende stedlige Politimester og  

 forsynet med vedkommende Embedsmands eller Myndigheds Segl eller Stempel,  

 anerkendes i den anden Stats Omraade, uden yderligere Bekræftelse eller  

 Legalisering.
 Artikel 4.
 Veksel- og Checkposter kræver til Benyttelse i den anden Stats Omraade  

 ingen Bekræftelse eller Legalisation, saafremt de i  Tyskland er  

 optaget af Notarer, Retsembedsmænd, Postembedsmænd eller saadanne Personer,  

 som af Postadministrationen er bemyndiget til at optage Protester, og i  

Danmark af Notarer, Undernotarer eller saadanne Personer, der af  

 Præsidenten for vedkommende Domstol af anden Instans (Landsret) er bemyndiget  

 til at udføre Notarialforretninger, og de derhos er underskrevet og forsynet  

 med Embedssegl eller Embedsstempel.
 Artikel 5.
 Af Overenskomsten berøres ikke:
1. de om Rejsepas og Rejselegitimationer gældende  

 Forskrifter; 2. de ved særlige Overenskomster tilstaaede Lettelser  

 i Særdeleshed forsaavidt angaar Handelssamkvemmet og Toldbehandlingen.
 Artikel 6.
 Den danske og tyske Regering meddeler gensidig hinanden de af Artikel 1 og  

 3 omfattede Forvaltningsmyndigheder og Forvaltningsdomstole saavel som de  

 Forandringer, der maatte finde Sted vedrørende disse.
 Artikel 7.
Denne overenskomst træder i Kraft den 1. juli 1936 og har Gyldighed indtil  

 eet Aar efter Ikrafttrædelsen.
Opsiges den ikke 3 Maaneder inden Udløbet af  

 denne Frist, gælder den som forlænget paa ubestemt Tid.
Den kan da til enhver  

 Tid opsiges med 3 Maaneders Varsel.
 København, den 17. juni 1936.
 Til Det tyske Gesandtskab.
 Hvilket herved bringes til almindelig Kundskab, med Tilføjende, at  

 Overenskomsten er traadt i Kraft den 1. juli 1936.
 Udenrigsministeriet, den 31. juli 1936.
