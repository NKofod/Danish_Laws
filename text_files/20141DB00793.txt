Betænkning afgivet af Retsudvalget den 16. april 2015 Betænkning over Forslag til folketingsbeslutning om skærpet straf for chikane mod offentligt ansatte tjenestemænd i fritiden m.v.
 [af Karsten Lauritzen (V), Peter Skaarup (DF), Simon Emil Ammitzbøll (LA) og Tom Behnke (KF)]:
1. Udvalgsarbejdet Beslutningsforslaget blev fremsat den 27. januar 2015 og var til 1. behandling den 19. marts 2015. Beslutningsforslaget blev efter 1. behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 2 spørgsmål til justitsministeren til skriftlig besvarelse, hvoraf justitsministeren har besvaret spørgsmål 1.
2. Indstillinger og politiske bemærkninger Et flertal i udvalget (S, RV, SF, EL og SIU) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til  vedtagelse.
Venstres og Det Konservative Folkepartis medlemmer af udvalget noterer sig, at der fortsat verserer sager, hvor offentligt ansatte tjenestemænd  især polititjenestemænd og fængselsfunktionærer   qua deres arbejde udsættes for chikane og trusler i deres fritid.
Antallet af disse sager er stigende.
V og KF finder derfor, at en skærpelse af straffen for overtrædelse af straffelovens §§ 119 og 121 skal være med til at sikre, at disse personer ydes en særlig beskyttelse.
Offentligt ansatte tjenestemænd løser en vigtig opgave for vores samfund.
Det er derfor ekstra vigtigt, at de kan gå trygt på arbejde uden at skulle frygte trusler eller repressalier.
Uanset at det i Rigspolitiets rapport af 4. februar 2014 fremgår, at der ikke umiddelbart er behov for nye lovgivningsinitiativer, er det V og KFs politiske holdning, at det nuværende straffeniveau på mellem 10 og 60 dages fængsel afhængigt af grovheden er alt for lavt.
Derfor bør de nuværende regler ændres, så ret og retfærdighed genoprettes, og så straffen for at chikanere offentligt ansatte tjenestemænd i deres fritid får den tilstrækkelige afskrækkende effekt.
V og KF er bevidste om, at det i retspraksis allerede nu kan have skærpende betydning, hvis chikanen sker uden for den offentligt ansattes tjenestemands arbejdstid.
Partierne understreger derfor, at intentionen bag forslaget om, at straffen skal være den samme, uanset om chikanen foregår i arbejdstiden eller uden for arbejdstiden, absolut ikke er, at straffeniveauet for disse gerninger generelt skal lempes.
Tværtimod.
V og KF forventer derfor, at der kan tages højde for dette under den tekniske udarbejdelse af et konkret lovforslag på området.
 Alternativet, Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) Julie Skovsby (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Marlene Borst Hansen (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Søren Pind (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Mai Mercado (KF) nfmd.
 Alternativet, Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
