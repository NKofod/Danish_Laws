 Indledning.
Ligningsrådet har ikke fastsat nye betingelser eller vilkår.
Der er alene  

 foretaget ændringer af redaktionel karakter, idet dog betingelse 1.3 er  

 lempet under hensyn til Ligningsrådets afgørelse offentliggjort i TfS  

 1996,403. I forlængelse af det fra og med skatteåret 1995/96 gældende  

 sambeskatningscirkulære er der foretaget følgende ændringer:
 * Vilkår 2.2 og 2.5 er redigeret som følge af lov nr. 377 af 18. maj 1994  

 (Udbytte fra udlandet) og lov nr. 312 af 17. maj 1995 (International  

 beskatning).
 * Vilkår 2.3 er redigeret som følge af lov nr. 312 af 17. maj 1995  

 (International beskatning).
 * Vilkår 2.9 er redigeret som følge af lov nr. 312 af 17. maj 1995  

 (International beskatning).
 Cirkulæret er udarbejdet uden hensyntagen til nyere skattelovgivning, der  

 først har virkning fra indkomståret 1996, herunder lov nr. 180 af 23. marts  

 1995 (Afskaffelse af skatteårsbegrebet m.v.).
 Brugere, som ønsker en samlet vejledning om reglerne om sambeskatning af  

 selskaber henvises til Told- og Skattestyrelsens Ligningsvejledning for  

 Aktionærer og Selskaber.
 Sambeskatning af selskaber m.v.
 Ligningsrådet har i medfør af bestemmelserne i selskabsskattelovens § 31  

 fastsat følgende anvisning for sambeskatning af selskaber, der har virkning  

 fra og med skatteåret 1996/97:
 Den kommunale skattemyndighed er bemyndiget til at tillade sambeskatning.
 Når skattelovgivningens bestemmelser om sambeskatning er opfyldte, og når  

 de under punkt 1 angivne betingelser er opfyldte, er selskaber berettiget til  

 sambeskatning på de vilkår som er angivet under punkt 2.
 Betingelser:
 1. Selskaberne skal have samme regnskabsår.
 1.1. Sambeskatning tillades, uanset at selskabernes regnskabsår ikke  

 begynder samtidigt, hvis blot de slutter samtidigt, og moderselskabet tillige  

 har ejet aktierne eller anparterne i datterselskabet i såvel hele  

 moderselskabets indkomstår som i hele datterselskabets indkomstår.
Ejer moderselskabet aktierne eller anparterne fra datterselskabets  

 stiftelse, tillades sambeskatning, hvis blot selskabernes regnskabsår slutter  

 samtidigt.
Det samme gælder, hvis moderselskabet erhverver aktierne eller  

 anparterne i et selskab, som har været uden aktivitet fra dets stiftelse, når  

 bortses fra forrentning af indskudskapitalen.
 Ejer moderselskabet aktiverne eller anparterne indtil datterselskabets  

 likvidation, tillades sambeskatning, hvis blot selskabernes regnskabår  

 begynder samtidigt.
 1.2. Ejerforholdet, jf. selskabsskattelovens § 31, skal have bestået i  

 hele moderselskabets indkomstår, bortset fra tilfælde hvor moderselskabet  

 ejer aktierne eller anparterne fra datterselskabets stiftelse, eller, hvor  

 moderselskabet erhverver aktierne eller anparterne i et selskab, som har  

 været uden aktivitet fra dets stiftelse, når bortses fra forrentning af  

 indskudskapitalen, eller hvor moderselskabet ejer aktierne eller anparterne  

 indtil datterselskabet likvidation.
1.3. Fornyet sambeskatning, efter at selskaberne selv har foranlediget en  

 tidligere sambeskatning ophævet, tillades normalt ikke.
Ansøgning om fornyet  

 sambeskatning i nævnte situation forelægges Ligningsrådet.
 1.4. Ansøgning om sambeskatning fra et givet skatteår og selvangivelserne  

 for det pågældende skatteår skal indgives senest inden udløbet af fristen for  

 rettidig selvangivelse.
2. Under sambeskatningen - og ved dennes ophør - er de  

 sambeskattede selskaber undergivet de til enhver tid gældende vilkår.
For  

 tiden gælder følgende:
 Vilkår:
 2.1. Der skal hvert år i regnskab eller særligt bilag til selvangivelsen  

 afgives oplysning om moderselskabets aktiebesiddelse i datterselskabet.
2.2. For udbytte fra et af sambeskatningen omfattet datterselskab, der er  

 hjemmehørende i udlandet, gælder - såfremt udbyttet ikke er omfattet af  

 skattefritagelsen i selskabsskattelovens § 13, stk. 3 - følgende.
Udbyttet  

 fradrages ved moderselskabets indkomstopgørelse i det omfang, udbyttet kan  

 indeholdes i datterselskabets skattepligtige indkomst - opgjort efter danske  

 regler - for det regnskabsår, for hvilket udbyttet er deklareret.
Kan  

 udbyttefradrag herefter ikke foretages, indrømmes der modersleskabet lempelse  

 efter bestemmelserne i selskabsskattelovens § 17, stk. 2, samt i henhold til  

 dobbeltbeskatningsoverenskomst eller efter ligningslovens § 33 vedrørende  

 betalt udbytteskat.
Efter bestemmelsen i ligningslovens § 33, stk. 6 om  

 tvungen credit ved sambeskatning, jf. lov nr. 312 af 17. maj 1995  

 (International beskatning), finder reglerne i eventuelle  

 dobbeltbeskatningsoverenskomster ikke anvendelse.
Bestemmelsen har virkning  

 fra indkomståret 1995. Er indkomståret 1995 for et selskab m.v. påbegyndt før  

 2. november 1994 har loven dog først virkning fra indkomståret 1996, jf.  

 ændringslovens § 11, stk. 2.
 For det første år under sambeskatningen indrømmes dog ikke udbyttefradrag.
 2.3. Det en betingelse for anvendelse af vilkår 2.2, at det enkelte  

 selskab ejer mindst 25 % af aktiekapitalen i datterselskabet.
 Vilkår 2.2. anvendes ikke i det omfang, der efter bestemmelserne i  

 selskabsskattelovens § 32, stk. 8 og 9, sammenholdt med stk. 10, jf. lov nr.  

 312 af 17. maj 1995 (International beskatning) er pligt til førelse af en  

 fradragskonto.
 2.4. Underskud.
 2.4.1. Underskud fordeles under sambeskatning efter følgende  

 retningslinier:
Er der underskud i et eller flere af de sambeskattede selskaber, fordeles  

 disse underskud forholdsmæssigt på de selskaber, som har overskud for det  

 pågældende år.
Underskud, der ikke kan indeholdes i de øvrige selskabers  

 overskud for dette år, fordeles forholdsmæssigt mellem de underskudsgivende  

 selskaber til fradrag i de sambeskattede selskabers samlede indkomst for de  

 efterfølgende år.
Underskud omfattet af fradragsbegrænsningen i vilkår 2.4.2  

 kan dog ikke fradrages i overskud i selskaber, hvori det underskudsgivende  

 selskab direkte eller indirekte ejer aktier.
Ubenyttede underskud fra tidligere år fradrages i medfør af ligningslovens  

 § 15 fortrinsvis i overskud hos det selskab, der har haft underskuddet, idet  

 ældre underskud i de øvrige sambeskattede selskaber dog fradrages forud for  

 selskabets eget underskud for et senere år.
Et herudover ubenyttet underskud  

 fra tidligere år fremføres forholdsmæssigt til fradrag i de af  

 sambeskatningen i øvrigt omfattede selskaber, som har overskud.
Ubenyttede  

 underskud omfattet af fradragsbegrænsningen i vilkår 2.4.2 kan dog ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier.
 Ubenyttede underskud i et af selskaberne fra tiden inden sambeskatning kan  

 kun fradrages i overskud hos det selskab, der har haft underskuddet.
 Underskud i udenlandske datterselskaber fra tiden før sambeskatningens  

 indtræden kan ikke fradrages i overskud indtjent efter sambeskatningens  

 indtræden.
 2.4.2. Udviser den skattepligtige indkomst for et selskab underskud, kan  

 en til selskabets nettofinansieringsudgift svarende del af underskuddet ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier, jf. vilkår 2.4.1.
 Nettofinansieringsudgiften opgøres som summen af renteudgifter,  

 skattemæssige kurstab og valutakurstab samt løbende ydelser med fradrag af  

 summen af renteindtægter, skattepligtige kursgevinster og  

 valutakursgevinster.
Såfremt summen af renteindtægter, skattepligtige kursgevinster og  

 valutakursgevinster er mindre end en beregnet rente af selskabets  

 skattemæssige egenkapital ved begyndelsen af selskabets regnskabsår, kan  

 denne beregnede renteindtægt i stedet benyttes.
For børsnoterede selskaber  

 kan aktiekapitalen opgjort til børskursen ved begyndelsen af selskabets  

 regnskabsår anvendes i stedet for selskabets skattemæssige egenkapital.
Det  

 een gang valgte princip for opgørelsen af egenkapitalen kan kun ændres efter  

 tilladelse fra skattemyndigheden ved fastsættelsen af forrentningen anvendes  

 den gældende mindsterente efter kursgevinstlovens § 7 ved begyndelsen af  

 selskabets regnskabsår.
 Begrænsningen i adgangen til at fradrage underskud gælder dog højst den  

 del af underskuddet, som svarer til normal forrentning af anskaffelsessummen  

 for aktier i de af sambeskatningen omfattede selskaber, som er erhvervet  

 efter 31. december 1983.
Ved denne beregning nedsættes anskaffelsessummen med 1/7 hvert år, første  

 gang for det regnskabsår, der følger umiddelbart efter anskaffelsesåret, uden  

 hensyn til den faktiske afvikling af købesummen.
Ved fastsættelsen af den  

 normale forrentning anvendes den gældende mindsterente efter  

 kursgevinstlovens § 7 ved begyndelsen af selskabets regnskabsår.
 2.5. Under sambeskatningen fordeles den på de sambeskattede selskaber  

 hvilende selskabsskat efter en af nedennævnte 3 fordelingsmetoder.
 Nettoskatten er skatten efter reduktion for lempelse efter lov nr. 486 af  

 30. juni 1993 (Ophævelse af udlandslempelsen) § 4, selskabsskattelovens § 17,  

 stk. 2 og ligningslovens § 33 eller efter dobbeltbeskatningsoverenskomster.
Efter bestemmelsen i ligningslovens § 33, stk. 6 om tvungen credit ved  

 sambeskatning, jf. lov nr. 312 af 17. maj 1995 (International beskatning),  

 finder reglerne i eventuelle dobbeltbeskatningsoverenskomster ikke  

 anvendelse.
Bestemmelsen har virkning fra indkomståret 1995. Er indkomståret  

 1995 for et selskab m.v. påbegyndt før 2. november 1994 har loven dog først  

 virkning fra indkomståret 1996, jf. ændringslovens § 11, stk. 2.
 Det er en forudsætning for anvendelse af den under 2.5.2 nævnte  

 fordelingsmetode, at der gives oplysning om beløb, som overføres mellem  

 selskaberne, enten i en note til selskabernes regnskaber eller i et særligt  

 bilag hertil.
 Den een gang valgte metode kan kun ændres efter tilladelse fra  

 skattemyndigheden.
 2.5.1. Nettoskatten af sambeskatningsindkomsten fordeles forholdsmæssigt  

 på de her i landet hjemmehørende selskaber, hvis indkomst er positiv.
2.5.2. Nettoskatten af sambeskatningsindkomsten fordeles forholdsmæssigt  

 på de her i landet hjemmehørende selskaber, hvis indkomst er positiv, men  

 herudover skal de her i landet hjemmehørende selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et bbeløb svarende til den opnåede  

 skattebesparelse.
Beløbet beregnes ved at gange nettoskatteprocenten med et  

 beløb svarende til det overførte underskud.
Er sambeskatningsindkomsten 0  

 eller negativ, anvendes skatteprocenten 34. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets indkomstopgørelse.
 2.5.3. nettoskatten af sambeskatningsindkomsten posteres i moderselskabet.
 2.6. Det påhviler et her i landet hjemmehørende moderselskab, der ønsker  

 et udenlandsk datterselskab inddraget under sambeskatning, at drage omsorg  

 for, at bogføringen m.v. vedrørende det udenlandske selskab tilrettelægges  

 således, at resultatopgørelse og balance kan danne grundlag for ligningen af  

 moderselskabet, og at regnskabsmateriale m.v. vedrørende det udenlandske  

 selskab opbevares i overensstemmelse med de her i landet gældende  

 bestemmelser.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det modersleskabet, at der  

 vedlægges selvangivelsen et særligt bilag, hvorpå resultatopgørelsen i det  

 udenlandske selskabs årsregnskab omformes til at udvise et resultat opgjort  

 efter dansk lovgivning.
Det regnskab, der vedlægges selvangivelsen, skal være affattet på dansk,  

 norsk, svensk, engelsk, tysk eller fransk.
Skattemyndigheden er berettiget  

 til at kræve et regnskab oversat til dansk.
 På begæring skal regnskabsmateriale, dokumenter m.v., som har betydning  

 for ligningen, indsendes til dansk skattemyndighed, ligesom der på begæring  

 skal meddelels oplysninger i øvrigt, som har betydning for ligningen.
 Såfremt dette vilkår ikke opfyldes, kan tilladelse til sambeskatning med  

 det pågældende udenlandske datterselskab inddrages af skattemyndigheden som  

 hovedregle med virkning for det følgende indkomstår.
2.7. Et i udenlandsk mønt ført regnskb omregnes på statustidspunktet til  

 kursen på dette tidspunkt eller til en gennemsnitkurs.
Det er den  

 skattepligtige indkomst for det udenlandske selskab - opgjort efter danske  

 regler - der omregnes til danske kroner.
 2.8. Reglerne i afskrivningslovens afsnit IV A om forskudsafskrivning kan  

 ikke anvendes på maskiner m.v. og bygninger, når leveringsaftale er truffet  

 af et udenlandsk datterselskab, ligesom reglerne i afskrivningslovens § 14  

 ikke kan anvendes på kontrakt om bygning af skibe, som et udenlandsk  

 datterselskab har indgået.
2.9.Ved etablering af sambeskatning med et udenlandsk datterselskab  

 fastsættes indgangsværdierne for afskrivningsberettigede aktiver mv., som det  

 udenlandske datterselskab har erhvervet før sambeskatningens indtræden, til  

 de pågældende aktivers handelsværdi på tidspunktet for sambeskatningens  

 indtræden.
Handelsværdien omregnes til kontantværdi for så vidt angår de  

 aktiver, hvor der efter dansk lovgivning er krav herom.
Skattemyndigheden er  

 berettiget til at kræve handelsværdien dokumenteret.
 Vilkår 2.9. anvendes ikke i det omfang bestemmelserne om indgangsværdier i  

 selskabsskattelovens § 31, stk. 5-9, jf. lov nr. 312 af 17. maj 1995  

 (International beskatning) skal anvendes.
 2.10. Ønskes sambeskatningen bragt til ophør, må selskaberne give  

 meddelelse herom til skattemyndigheden senest inden udløbet af fristen for  

 rettidig selvangivelse for det skatteår, i hvilket særbeskatning ønskes  

 påbegyndt.
 2.11. Ophører sambeskatningen ved datterselskabets likvidation, foretages  

 der ikke afsluttende ansættelse af datterselskabet, og datterselskabets  

 eventuelle underskud i den afsluttende regnskabsperiode kan således bringes  

 til fradrag efter de almindelige regler herom, herunder fremføres i medfør af  

 ligningslovens § 15.
 Ved ophør af sambeskatning af andre årsager end ved likvidation af  

 datterselskabet kan fremførsel af underskud efter ligningslovens § 15 ikke  

 ske i det omfang, underskuddene har været brugt til fradrag ved opgørelsen af  

 de sambeskattede selskabers skattepligtige indkomst, jf. vilkår 2.4.1.
 3. Ansøgning om sambeskatning skal indsendes til den  

 kommune, hvorunder moderselskabet har hjemsted.
 3.1. Klage over nægtet sambeskatning stiles til Ligningsrådet og indsendes  

 til Told- og Skatteregionen, hvorunder moderselskabets hjemstedskommune  

 hører.
 Klage over afgørelser om nægtet sambeskatning truffet af Direktoratet for  

 Københavns Skatte- og Registerforvaltning og Frederiksberg Skattedirektorat  

 stiles til Ligningsrådet og indsendes til henholdsvis Told- og Skatteregion  

 København 2 (Nord), Hermodsgade 8, 2200 København N og Told- og Skatteregion  

 København 3 (Nordvest) Finsensvej 15, 2000 Frederiksberg.
 3.2. Skatteansættelsen for de sambeskattede selskaber foretages i den  

 kommune, hvori moderselskabet har hjemsted.
 4. Med nærværende cirkulære ophæves TS-cirkulære  

 1995-9.
