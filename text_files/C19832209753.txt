(De tekniske skoler) Efter forhandling med Dansk Teknisk Lærerforening fastsættes i henhold til  

 bekendtgørelse nr. 351 af 28. juni 1982, om den pædagogiske uddannelse af  

 lærere ved tekniske skoler (Pædagogikum) og cirkulære af 20. december 1983,  

 om indhold og om prøver ved pædagogikum for lærere ved tekniske skoler,  

 følgende retningsliner for teoretisk og praktisk pædagogikum for lærere ved  

 tekniske skoler.
I.
Gennemførelse af praktisk pædagogikum.
Formål § 1.  Praktisk pædagogikum består af et kursus i  

 praktisk undervisningsfærdighed.
Kurset afsluttes med en prøve.
Formålet med  

 praktisk pædagogikum er, at kandidaterne øves i at planlægge, gennemføre og  

 evaluere undervisning og i at anvende pædagogisk teori som grundlag herfor.
 Forudsætninger for at praktikvejledning kan påbegyndes.
 §2. Det er en forudsætning for påbegyndelse af praktikvejledning, at  

 kandidaten ved sin skoles foranstaltning har modtaget en almindelig  

 introduktion til skolen og dens undervisning.
 Aftale om praktikvejledning.
 §3. Før vejledningen påbegyndes, skal en aftale om vejledningens  

 gennemførelse indgås mellem kandidaten og den skole, på hvilken han er ansat.  

 Aftalen indgås på grundlag af en plan over vejledningens forløb.
 stk. 2.  Såfremt vejledningen helt eller delvis skal  

 finde sted på en anden skole, end den på hvilken kandidaten er ansat, skal  

 planen godkendes af begge skoler.
 stk. 3.  Planen udarbejdes af skolen og  

 praktikvejlederen i samarbejde med kandidaten, hvis ønsker med hensyn til  

 vejledningens placering og udpegning af vejleder i videst muligt omfang  

 imødekommes.
 Det er skolens ansvar, at planen følges.
 stk. 4.  Planen skal udformes således, at kandidaten kan  

 afslutte sit pædagogikum inden for prøvetiden på 2 år.
 stk. 5.  Planen bør udformes således, at kandidaten kan  

 modtage 30 timers vejledning forud for påbegyndelsen af den teoretiske del af  

 uddannelsen.
Vejledningen placeres således, at der opnås en jævn fordeling af praktik  

 og teori gennem hele uddannelsesforløbet.
Kandidaten skal hurtigst muligt  

 efter sin ansættelse modtage den første vejledning i praktisk  

 undervisningsfærdighed.
 Planen udformes i øvrigt i overensstemmelse med de til enhver tid  

 godkendte forløbsmodeller for den samlede pædagogiske uddannelse.
 Udpegning og godkendelse af praktikvejlederen.
§4. Vejledere i praktisk pædagogikum skal være godkendt af Statens  

 Erhvervspædagogiske Læreruddannelse, som udarbejder en fortegnelse over  

 godkendte vejledere stk. 2.  Forslag til godkendelse som vejleder fremsættes  

 af skolen efter indstilling fra skolens lærerkursusudvalg.
 stk. 3.  Det er en forudsætning for godkendelsen, at  

 pædagogikum er bestået, og at en godkendt uddannelse i vejlederfunktionen er  

 gennemgået.
 For vejledere, der er blevet godkendt inden 1. august 1982, kan der indtil  

 1. august 1985 dispenseres for gennemgåelse af denne uddannelse.
stk. 4.  I særlige tilfælde kan Statens  

 Erhvervspædagogiske Læreruddannelse godkende, at vejledning gives af en  

 vejleder, der ikke er optaget på den i stk. 1 nævnte fortegnelse.
Skolen  

 søger Statens Erhvervspædagogiske Læreruddannelse herom, forinden  

 vejledningen påbegyndes.
 § 5.  Vejledningen gives af en eller flere vejledere.  

 Det bør dog undgås, at der - bortset fra demonstration af enkelte lektioner -  

 medvirker flere end tre vejledere i et forløb. jvf. dog §16.
 stk. 2.  En vejleder skal opfylde følgende kriterier for  

 at kunne medvirke i vejledningen:
 Ansvaret for praktikvejledningen.
 § 6.  Skolen har ansvaret for, at vejledningen finder  

 sted i overensstemmelse med gældende regler.
 Praktikvejledningens indhold og omfang.
 § 7.  Vejledning i forbindelse med praktisk  

 pædagogikum omfatter følgende emneområder:
 stk. 2.  Vejledningen gennemføres således, at den med  

 vekseluddannelsesprincippet tilstræbte sammenhæng mellem uddannelsens  

 teoretiske og praktiske del fremmes.
 stk. 3.  Vejledningen finder sted i en klasse, der  

 undervises af vejlederen i kandidatens undervisningsfag.
 stk. 4.  I et flertal af lektionerne gennemfører  

 kandidaten selvstændigt undervisningen i vejlederens påhør.
 §8. Vejledningen har et omfang af 80 lektioner, jvf. dog § 10, stk. 4.  

 Dertil kommer de i § 9 nævnte konferencetimer.
 Det nærmere omfang af vejledningen og dens placering, herunder af  

 konferencetimer, fastlægges i den i § 3 nævnte plan.
 § 9.  Sideløbende med vejledningen i klassen afholdes  

 konferencetimer mellem kandidaten og vejlederen.
 stk. 2.  Antallet af konferencetimer skal svare til 1/5  

 af antallet af vejledningstimer.
 stk. 3.  I konferencetimerne drøftes forløbet  

 afvejledningslektionerne samt forhold, der i øvrigt tjener til opfyldelse af  

 formålet med vejledningen i praktisk undervisningsfærdighed.
§ 10.  En repræsentant for skolen (forstanderen eller  

 en inspektør) påhører i den sidste del af vejledningsperioden kandidatens  

 gennemførelse af mindst 2 lektioner.
Skolen afholder herefter et møde med  

 kandidaten og vejlederen.
 stk. 2.  På mødet vurderes forløbet af vejledningen i  

 henhold til planen,jvf. § 3, stk. 1, og vejlederen og skolen fremlægger et  

 begrundet forslag vedrørende afholdelse af prøven.
 stk. 3.  Såfremt kandidaten kræver det, skal indstilling  

 foretages.
 stk. 4.  Såfremt kandidaten ønsker det, kan skolen  

 beslutte en forlængelse af vejledningen med indtil 20 lektioner.
 § 11.  Adgang til at indstille sig til prøven i  

 praktisk undervisningsfærdighed har den, der har bestået den teoretisk  

 pædagogiske prøve, og som har gennemgået kurset i praktisk  

 undervisningsfærdighed.
stk. 2.  Indstilling om afholdelse af prøve i praktisk  

 undervisningsfærdighed fremsendes med underskrift af kandidaten, vejlederen  

 og skolen på den dertil udformede blanket til Statens Erhvervspædagogiske Læreruddannelse senest een måned før den foreslåede  

 prøveafholdelse.
 stk. 3.  Der kan kun medvirke een vejleder ved prøvens  

 afholdelse.
 II Den teoretiske pædagogiske prøve.
 § 12.  Adgang til at indstille sig til prøven, har  

 kandidater, der har erhvervet sig de faglige kvalifikationer i  

 undervisningsfaget/-ene, der kræves i henhold til de til enhver tid gældende  

 regler, og som har gennemgået kursus i teoretisk pædagogikum.
 § 13.  Prøven ved teoretisk pædagogikum er en mundtlig  

 prøve i det pensum, der er anført i studieplanen.
 stk. 2.  Prøven i pædagogikums teoretiske fag tager  

 udgangspunkt i en redegørelse for besvarelsen af en skriftlig opgave.
 stk. 3.  Den skriftlige opgave skal ikke bedømmes.
 Den skriftlige opgave.
 § 14.  Emnet for den skriftlige opgave i form af en  

 pædagogisk-psykologisk fremstilling ønskes i besvarelsen behandlet på tre  

 niveauer:
 stk. 2.  Fremsætter kandidaten selv et forslag til emne  

 skal dette være godkendt af Statens Erhvervspædagogiske Læreruddannelse.
 stk. 3.  Sidste frist for godkendelse er angivet i den  

 af Statens Erhvervspædagogiske Læreruddannelse udarbejdede eksamensplan.
 stk. 4.  Ønsker en kandidat ikke selv at formulere et  

 emne, kan han skrive den af eksamenskommissionen stillede fællesopgave.
 stk. 5.  Fællesopgaven vil indtil afleveringsfristens  

 udløb være et alternativ for kandidater, der fortryder deres eget  

 opgaveforslag.
 § 15.  Den skriftlige opgave skrives sideløbende med  

 gennemførelsen af den teoretisk pædagogiske uddannelse, idet der på kursus  

 gives en generel vejledning i opgaveskrivning.
 Flere kandidater kan vælge at være fælles om opgaveskrivning.
 stk. 2.  Opgavebesvarelsen skal i 3 eksemplarer være  

 Statens Erhvervspædagogiske Læreruddandannelse i hænde på det i  

 eksamensplanen angivne tidspunkt.
 stk. 3.  Kandidaten beholder selv et eksemplar og  

 medbringer dette til den mundtlige prøve.
stk. 4.  Opgavebesvarelsen afleveres maskinskrevet på  

 A-4 format.
Den må maksimalt fylde 20 sider inclusive bilag,  

 litteraturfortegnelse, indholdsfortegnelse m.v.
Vedrørende form, indhold og  

 omfang henvises til studieplanen.
 Den mundtlige prøve.
§ 16.  Den mundtlige prøve finder normalt sted 1-4  

 uger efter den skriftlige opgaves indsendelse.
Censor og eksaminator modtager  

 opgavebesvarelsen til læsning før prøven.
stk. 2.  Eksaminationen indledes med kandidatens  

 redegørelse for de tanker, der ligger bag den fremlagte besvarelse, herunder  

 f.eks. problematiseringer, supplerende oplysninger, alternative  

 løsningsmuligheder eller uddybende redegørelser for arbejdet med den  

 skriftlige opgave.
Der ønskes ved denne redegørelse ikke et resume af  

 opgavebesvarelsen, idet det må forudsættes at indholdet er kendt.
 stk. 3.  Med udgangspunkt i kandidatens redegørelse,  

 eksamineres denne gennem en samtale mellem kandidat, eksaminator og censor i  

 pædagogikums teoretiske indhold.
 Censor og eksaminator skal i fællesskab sikre, at spørgsmålene ligger  

 inden for rammerne af det pensum, der er anført i studieplanen.
stk. 4.  Den enkelte kandidats præstation bedømmes af  

 censor og eksaminator i forening.
Det er alene den mundtlige præstation, der  

 skal bedømmes.
 stk. 5.  Ved voteringen, hvor alene censor og  

 eksaminator er til stede, skal censor udtale sin bedømmelse først.
 Ved voteringen anvendes 13-skalaen, jvf. bekendtgørelse om karaktergivning  

 ved de højere uddannelsesinstitutioner.
 Kandidaten har bestået, hvis gennemsnittet af censors og eksaminators  

 karakter er mindst 6. Efter voteringen meddeles resultatet alene i form af  

 karakteren bestået/ikke bestået.
stk. 6.  Efter prøvens afslutning fremsendes den af  

 censor og eksaminator underskrevne liste med de opnåede resultater til  

 Statens Erhvervspædagogiske Læreruddannelse.
Såfremt den sendes med post,  

 skal dette ske anbefalet.
 stk. 7.  Prøven er offentlig og har en varighed af ca.  

 en halv time pr. kandidat.
 Afholdelse af ny prøve.
 § 17.  En kandidat, der ikke består prøven, kan  

 indstille sig til en ny prøve.
 stk. 2.  Ved hver ny indstilling skal kandidaten  

 udarbejde en ny skriftlig opgave.
 stk. 3.  Kandidaten kan højst indstille sig til prøven 3  

 gange.
stk. 4.  Ønsker kandidaten selv at formulere et emne,  

 skal forslaget sendes til Statens Erhvervspædagogiske Læreruddannelse til  

 godkendelse.
Samtidig med godkendelsen modtager kandidaten oplysninger om  

 afleveringsfrist og prøvetidspunkt.
 stk. 5.  Ønsker kandidaten ikke selv at formulere et  

 emne, kan han få tilsendt den af eksamenskommissionen stillede fællesopgave  

 for pågældende eksamenstermin.
 Fællesopgaven kan tidligst udleveres den dag, den udleveres til  

 kursusdeltagerne.
 § 18.  En kandidat, der er indstillet til prøve, og  

 som ved dokumenteret sygdom eller af anden gyldig grund godtgør at være  

 blevet forhindret i at deltage, kan af Statens Erhvervspædagogiske  

 Læreruddannelse få tilladelse til at indstille sig til en ny prøve.
§ 19.  En eventuel klage over prøven eller prøvens  

 forløb fremsendes til Statens Erhvervspædagogiske Læreruddannelse.
Klagen  

 fremsendes umiddelbart efter prøvens afholdelse.
Statens Erhvervspædagogiske Læreruddannelse foretager derefter en nærmere  

 undersøgelse af forholdet, hvorefter sagen eventuelt forelægges  

 eksamenskommissionen.
Afgørelsen meddeles de implicerede.
III.
Prøven i praktisk undervisningsfærdighed.
 Afholdelse af prøve.
§ 20.  Prøve i praktisk undervisningsfærdighed  

 aflægges i forbindelse med kandidatens planlægning og gennemførelse af en  

 undervisningslektion.
Undervisningslektionen har normalt en varighed af en  

 undervisningstime.
 stk. 2.  Kandidaten vælger selv lektionens indhold, som  

 skal ligge inden for det undervisningsindhold, klassen på det pågældende  

 tidspunkt arbejder med.
 stk. 3.  Kandidaten afleverer før prøvens påbegyndelse  

 et skriftligt materiale, der redegør for, hvorledes undervisningsforløbet er  

 planlagt.
 stk. 4.  Prøven afsluttes med en kort samtale mellem  

 kandidat, censor og vejleder om lektionens forudsætninger, planlægning og  

 gennemførelse.
 § 21.  Prøven bedømmes af vejlederen og en censor  

 udpeget af Statens Erhvervspædagogiske Læreruddannelse blandt de beskikkede  

 censorer.
 stk. 2.  Prøven bedømmes som en helhed af vejlederen og  

 censor ved anvendelsen af betegnelsen: Bestået/ikke bestået.
 stk. 3.  Censor afgør på grundlag af en begrundet  

 indstilling fra vejlederen, om kandidaten har bestået prøven.
 stk. 4.  Censor meddeler kandidaten resultatet af  

 bedømmelsen.
 Resultatet anføres på en blanket, der underskrives af såvel censor som  

 vejleder og fremsendes til Statens Erhvervspædagogiske Læreruddannelse.
 Afholdelse af ny prøve.
 § 22.  Såfremt kandidaten ikke består prøven ved den  

 første prøveafholdelse, kan der efter kandidatens anmodning indtil to gange  

 afholdes en ny prøve.
 stk. 2.  Efter aftale mellem kandidaten og skolen  

 tilrettelægges før omprøven en ny vejledning på mindst 20 og højst 30  

 lektioner.
 stk. 3.  Kandidaten kan kræve at få en ny vejleder ved  

 denne yderligere vejledning i praktisk undervisningsfærdighed.
 § 23.  En kandidat, der er indstillet til prøve, og  

 som ved dokumenteret sygdom eller af anden gyldig grund godtgør at være  

 blevet forhindret i at deltage, kan af Statens Erhvervspædagogiske  

 Læreruddannelse få tilladelse til at indstille sig til en ny prøve.
 § 24.  En eventuel klage over prøven eller prøvens  

 forløb fremsendes til Statens Erhvervspædagogiske Læreruddannelse.
Klagen fremsendes umiddelbart efter prøvens afholdelse.
Statens  

 Erhvervspædagogiske Læreruddannelse foretager derefter en nærmere  

 undersøgelse af forholdet, hvorefter sagen eventuelt forelægges  

 eksamenskommissionen.
Afgørelsen meddeles de implicerede.
IV.
Vejledning uden prøve.
 § 25.  En kandidat, som efter de til enhver tid  

 gældende regler herom ønsker at modtage bevis for bestået pædagogikum på  

 grundlag af en pædagogisk grunduddannelse erhvervet i en anden skoleform,  

 skal modtage 20 lektioners vejledning.
 stk. 2.  Ved vejledning i forbindelse med kandidatens  

 overgang fra en anden skoleform lægges vægt på den nye skoleforms særlige  

 forhold.
 stk. 3.  Efter vejledningens afslutning fremsender  

 skolen og kandidaten til Statens Erhvervspædagogiske Læreruddannelse en  

 erklæring om den gennemførte vejledning med en anmodning om udstedelse af  

 bevis.
V.
Ikrafttrædelse.
 § 26.  Ovenstående retningslinjer træder i kraft 1.  

 januar 1984.
 P.d.v.
