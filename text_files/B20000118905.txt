Bekendtgørelse om uddannelsen til  

 flymekaniker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 flymekaniker.
Uddannelsens mål § 2. Den uddannede flymekaniker skal opfylde  

 betingelserne beskrevet i JAR 66 reglerne for B1/B2 flymekanikerkategorien.  

 Desuden skal den uddannede flymekaniker kunne udføre alle  

 arbejdsprocesser, der forekommer i uddannelsen, under iagttagelse af  

 gældende miljø- og sikkerhedsregler, herunder:
 1)	Selvstændigt vedligeholde og reparere såvel fastvingede  

 fly som helikoptere.
 2)	Vedligeholde, reparere, inspicere, kontrollere og fejlsøge,  

 fejlrette samt foretage funktionsprøver på fly og  

 flysystemer.
 3)	Udføre arbejdet under anvendelse af godkendte  

 vedligeholdelses- og reparationsforskrifter samt andre godkendte data.
 4)	Udfærdige den foreskrevne dokumentation i forbindelse med  

 udførelse af eftersyn, reparation, modifikation og  

 funktionsprøver, herunder ajourføring af godkendte  

 vedligeholdelsessystemer.
 5)	Udføre arbejdet inden for følgende  

 arbejdsområder: Stempel- og turbinemotorer, flystelsystemer, fan-,  

 propel-, rotorsystemer, elektriske systemer og avionicsystemer.
 6)	Udføre arbejdet under overholdelse af såvel personlig,  

 som for fly og materialer gældende sikkerhedsmæssige  

 regler.
 Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Mekanik, transport og logistik jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Transportområdet.
 § 4. Uddannelsen varer 4 år og 6  

 måneder.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 75 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er normalt opbygget af 1 skoleperiode på 18 uger,  

 1 skoleperiode på 13 uger, 1 skoleperiode på 10 uger, 2  

 skoleperioder på 9 uger og 2 skoleperioder på 8 uger, i alt 75  

 uger.
Undervisningen omfatter grundfag, områdefag, specialefag og  

 valgfag.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og i de områdefag i  

 grundforløbet, der er særlige for hovedforløbet,  jf. §  

 9.
 Stk. 2. I grundforløbet skal mindst karakteren 6  

 være opnået i grundfaget naturfag og karakteren mindst 6  

 være opnået i det områdefag i grundforløbet, der er  

 særligt for hovedforløbet jf. § 9.
Voksenudannelsesforløb § 6. For personer, der er fyldt 25 år, og
som har relevant erhvervserfaring kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 suppleringskursus, jf. § 7, må ikke overstige 75 uger.
Det faglige  

 udvalg skal godkende fastsættelsen af den samlede uddannelsestid.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et suppleringskursus, på indtil 10 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet.
Skolen kan under suppleringskurset foretage  

 afklaring af elevens praktiske og teoretiske kvalifikationer med henblik  

 på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse efter anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
1) Generelt flykendskab Begynderniveau Eleverne får et grundlæggende kendskab til flyet og de  

 mekaniske systemers opbygning, operative virkemåde og funktion.  

 Endvidere skal eleven have kendskab til grundlæggende  

 værkstedsteknik, sikkerhedsregler og arbejdsmiljø i forbindelse  

 med omgang med luftfartøjer.
Der henvises til gældende  

 bestemmelser for luftfartuddannelse beskrevet i JAR 66 (level 1).
 Stk. 2. Områdefaget, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Materialeforståelse, 1 uge.
 2)	Produktudvikling, produktion og service, 1 uge.
 3)	Matematik, niveau F.
 4)	Fysik, niveau E.
 5)	Fremmedsprog, engelsk niveau F.
 Stk. 2. De grundfag, der er nævnt i stk. 1, varer i  

 alt 10 uger.
 § 11. Undervisningen i områdefag og  

 specialefag i hovedforløbet har som mål at sætte eleven i  

 stand til selvstændigt at foretage eftersyn og reparation af fly.
 § 12. Målene for områdefagene er:
1) Grundlæggende el-lære og elektronik Avanceret niveau Eleven forstår de teoretiske grundprincipper i faget  

 grundlæggende el-lære.
Eleven anvender sin viden i praksis ved at  

 udføre arbejdsopgaver på fly.
Eleven forstår de teoretiske  

 grundprincipper i emnet grundlæggende elektronik.
Eleven anvender sin  

 viden i praksis ved at udføre arbejdsopgaver på fly.
2) Digitalteknik og elektroniske instrumenter Avanceret niveau Eleven forstår de teoretiske grundprincipper i faget  

 digitalteknik og elektroniske instrumenter.
Eleven læser og  

 forstår skitser, tegninger og diagrammer, der beskriver emnerne I faget  

 . Eleven anvender sin viden i praksis ved at udføre arbejdsopgaver  

 på fly.
3) Materialelære for flyindustrien Avanceret niveau Eleven skal kunne redegøre for karakteristika, egenskaber og  

 anvendelse af metalliske og ikke metalliske materialer, anvendt i  

 flyindustrien.
4) Vedligeholdelsespraksis for flyindustrien I Avanceret niveau Eleven har detaljeret viden om sikkerhedsregler for omgang med fly og  

 for arbejde på flyværksteder.
Eleven udfører sine  

 funktioner under iagttagelse af denne viden.
5) Aerodynamik Avanceret niveau Eleven forstår de teoretiske grundprincipper i faget  

 aerodynamik.
Eleven kan læse og forstå skitser, tegninger og  

 diagrammer, der beskriver faget.
6) Menneskelige faktorer (Human factors) Avanceret niveau Eleven forstår de teoretiske grundprincipper i faget  

 menneskelige faktorer . Eleven anvender sin viden i praksis ved at tage  

 behørigt hensyn til disse faktorer, når eleven udfører  

 sine arbejdsopgaver.
7) Love og bestemmelser Avanceret niveau Eleven opnår kendskab til de love og bestemmelser, der er  

 gældende for flymekanikere, herunder Statens Luftfartsvæsens og  

 JAA s opbygning samt de myndigheder, der har indflydelse på reglerne i  

 forbindelse med dansk og international luftfart.
8) Flystruktur og flysystemer I Avanceret niveau Eleven skal kunne udføre inspektion, vedligeholdelse,  

 reparation og afprøvning af flyets strukturelementer og  

 flysystemer.
9) Turbinemotorer Avanceret niveau Eleven har detaljeret kendskab til opbygning og virkemåde af  

 turbinemotoren.
Eleven udfører inspektion, vedligeholdelse, reparation  

 og afprøvning af turbinemotoren.
Eleven skal selvstændigt kunne  

 udføre motorkøring på jorden.
10) Stempelmotor og propel Avanceret niveau Eleven har detaljeret kendskab til opbygning og virkemåde af  

 stempelmotoren, herunder, smøre- og brændstofsystemer og  

 smøremidler samt køle-, start/tændings- og  

 indikationssystemer.
Eleven skal selvstændigt kunne udføre  

 motorkøring på jorden.
Eleven har generelt kendskab til  

 konstruktion og virkemåde af propeller.
Eleven har detaljeret kendskab  

 til vedligeholdelse af propeller, herunder afbalancering, tracking og  

 vurdering af skader.
Stk. 2. Undervisningen i områdefag i  

 hovedforløbet varer i alt 42,7 uger.
Hvert fag varer mindst 1 uge,  

 medmindre andet er særligt angivet.
 § 13. Målene for specialefagene er:
1) Grundlæggende elektronik Avanceret niveau Eleven forstår fagets teori, og hvorledes det indgår i  

 andre emner i faget.
Eleven er i stand til at give en detaljeret  

 emnebeskrivelse ved brug af grundlæggende teori og specifikke  

 eksempler.
Eleven fortolker resultatet fra forskellige kilder og  

 målinger samt udføre korrigerende handlinger, hvor det er  

 relevant.
2) Instrument og digitalteknik Avanceret niveau Eleven forstår fagets teori, og hvorledes det indgår i  

 andre emner i faget.
Eleven er i stand til at give en detaljeret  

 emnebeskrivelse ved brug af grundlæggende teori og specifikke  

 eksempler.
Eleven overfører sit kendskab til praksis ved at anvende  

 fabrikantens instruktioner.
Eleven fortolker resultatet fra forskellige  

 kilder og målinger samt udfører korrigerende handlinger, hvor  

 det er relevant.
3) Vedligeholdelsespraksis for flyindustrien II Avanceret niveau Eleven har detaljeret viden om avionic testudstyr.
Eleven  

 udfører inspektion og reparation/udskiftning af elektriske ledninger  

 og stik.
4) Flystruktur og flysystemer II Avanceret niveau Eleven har detaljeret kendskab til opbygning og virkemåde af  

 flyets systemer, herunder autoflight, communication, emergency og navigation  

 systems.
Eleven udfører inspektion, vedligeholdelse, reparation og  

 afprøvning af flyets delsystemer.
 Stk. 2. Undervisningen i de i stk. 1 nævnte  

 specialefag varer i alt 14 uger.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 8,3 uger.
Praktikuddannelsen § 15. Praktikvirksomheden skal gennemføre  

 praktikuddannelsen således, at den sammen med skoleundervisningen  

 fører til, at eleven kan nå uddannelsens mål, jf.  

 hovedbekendtgørelsen.
Stk. 2. I de praktikperioder, der følger efter en  

 skoleperiode, jf. elevens personlige uddannelsesplan/-bog, skal uddannelsen i  

 virksomheden endvidere tilrettelægges, så skoleundervisning og  

 praktikuddannelse supplerer hinanden, og således at eleven  

 videreudvikler de færdigheder og rutiner, der er gennemført i  

 den forudgående skoleperiode samt lærer de discipliner, som alene  

 forekommer i den enkelte praktikvirksomhed.
I praktikperioden gives der  

 endvidere introduktion til discipliner, som kan forekomme i de  

 efterfølgende skoleperioder.
 Stk. 3. Praktikuddannelsen omfatter følgende  

 arbejdsområder og funktioner:
 1)	Fejlfinding, justering, inspektion, vedligeholdelse,  

 funktionsafprøvning og reparation af fly i drift svarende til de krav,  

 der stilles til en færdiguddannet kategori B1/B2 flymekaniker   jf.  

 gældende bestemmelser for luftfartuddannelse.
 2)	Anvendelse af branchens almindelige dokumentation, herunder  

 vedligeholdsmanualer på fremmedsprog.
 3)	Arbejde både på line- og base niveau.
Stk. 4. Under praktikuddannelsen arbejdes der med relevante  

 arbejdsopgaver inden for uddannelsen.
I øvrigt kan eleven på  

 virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 § 16. Målene med praktikuddannelsen  

 er:
 1)	Eleven kan på avanceret niveau fejlfinde, justere, inspicere,  

 vedligeholde, funktionsafprøve og reparere fly under anvendelse af  

 branchens værktøj samt særlige test- og måleudstyr.  

 Eleven udviser korrekt sikkerhedsmæssig adfærd i omgang med  

 branchens værktøj, materiale og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation på dansk og fremmedsprog.
 3)	Eleven kan i sit daglige arbejde demonstrere selvstændighed,  

 samarbejdsevne og ansvarlighed i opgaveløsningen.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 20. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 skriftlig prøve og en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 21. Den skriftlige prøve består af  

 opgaver inden for grundfag, områdefag og specialefag.
Anvendelsen af  

 hjælpemidler skal følge reglerne i JAR-66/147.  

 Spørgsmålene stilles under iagttagelse af bestemmelser beskrevet  

 i JAR-66/147. Prøven skal løses inden for 3 klokketimer.
§ 22. Den praktiske prøve,  

 værkstedsopgaven, afholdes i sidste skoleperiode.
Opgaven består  

 af typiske opgaver for flybranchen, som eleven udfører i forbindelse  

 med skoleundervisningen.
Eleverne skal løse opgaverne inden for i alt  

 12 klokketimer.
Stk. 2. Opgaverne fordeles på eleverne efter  

 lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven  

 anses for færdigudført, når eleven melder klar, og  

 værktøj m.v. er rengjort og på plads.
 Stk. 3. Læreren og censorerne skal være til stede  

 under udførelsen af den praktiske prøve.
§ 23. Ved bedømmelsen af den skriftlige  

 prøve giver læreren og de to censorer samlet en karakter  

 på grundlag af en votering.
I vurderingen lægges der vægt  

 på elevens kompetencer som angivet i målene for uddannelsen.
 Stk. 2. Ved bedømmelsen af opgaveløsningerne ved  

 den praktiske prøve giver læreren og de to censorer samlet en  

 karakter på grundlag af en votering for hvert af følgende  

 kriterier:
 1)	Teknisk faglige kompetencer.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af delkarakteren for den  

 skriftlige prøve og de to givne delkarakterer for den praktiske  

 prøve.
For at bestå eksamen kræves desuden, at  

 delkarakteren for den skriftlige prøve og gennemsnittet af de to givne  

 delkarakterer for den praktiske prøve hver for sig er mindst 6.
Stk. 4. Den beregnede karakter, som nævnt i stk. 3,  

 udgør eksamenskarakteren.
Eleven meddeles eksamensresultatet af skolen  

 og de to censorer i forlængelse med prøven.
Skolen indsender  

 oplysningerne om elevens karakter, som er givet efter stk. 1 og 2 til  

 det faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v., samt gældende bestemmelser for  

 luftfartuddannelse.
 Stk. 2. Der aflægges kun ny prøve i den  

 prøve, hvor karakteren i den første prøve er under 6,  

 henholdsvis »Ikke bestået« eller »ikke godkendt«.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført. jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven skal have opnået karakteren 6 i hvert enkelt  

 områdefag og specialefag.
 3)	Den i § 19 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
§ 27. Når skoleundervisningen er  

 gennemført, udsteder skolen et skolebevis til eleven.
Skolen sender  

 samtidig en kopi af skolebeviset til praktikvirksomheden og til det faglige  

 udvalg.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 289  

 af 4. maj 1993 om flymekanikeruddannelsen.
 Stk. 3. De hidtidige regler finder anvendelse for elever med  

 uddannelsesaftale, der er påbegyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
 Stk. 5. Elever, der har gennemført 2. skoleperiode i  

 flymekanikeruddannelsen, er fritaget for det obligatoriske grundforløb  

 Mekanik, transport og logistik, herunder det uddannelsesspecifikke  

 områdefag.
