 I medfør af §§ 152 og 153 i lov om luftfart, jf. lovbekendtgørelse nr. 162  

 af 7. marts 1994, og i medfør af § 2 i anordning nr. 28 af 17. januar 1986 om  

 at forskrifter, der udfærdiges af Statens Luftfartsvæsen, ikke indføres i  

 Lovtidende, fastsættes:
 § 1.  Beføjelser, der er tillagt trafikministeren i  

 lov om luftfart, til at træffe afgørelser og udstede forskrifter, herunder  

 forskrifter til gennemførelse og udfyldelse af bestemmelserne i loven, udøves  

 af Statens Luftfartsvæsen, jf. dog §§ 2 og 7.
 Stk. 2.  Statens Luftfartsvæsen kan i medfør af  

 luftfartslovens § 152, stk. 2, fastsætte regler om overladelse af beføjelser  

 til andre offentlige myndigheder, private organisationer eller sagkyndige til  

 at træffe afgørelser, som efter luftfartsloven eller denne bekendtgørelse er  

 tillagt luftfartsvæsenet, inden for den mere hobbyprægede del af den mindre  

 flyvning samt i tilfælde, hvor det i øvrigt må anses for flyvemæssigt  

 forsvarligt.
Stk. 3.  Forvaltningslovens kap. 2-7 og  

 offentlighedslovens § 6 gælder for private organisationer og sagkyndige, der  

 i medfør af stk. 2 får tillagt afgørelseskompetence.
Statens Luftfartsvæsen  

 kan fastsætte regler om opbevaring m.v. af dokumenter og om tavshedspligt.
 § 2.  Trafikministeren udøver beføjelserne efter  

 følgende bestemmelser i luftfartsloven:
 § 3.  Forskrifter, der udstedes af Statens  

 Luftfartsvæsen, udfærdiges som Bestemmelser for Civil Luftfart (BL).
 Stk. 2.  Ifølge anordning nr. 28 af 27. januar 1986  

 indføres forskrifter, som Statens Luftfartsvæsen udfærdiger i henhold til lov  

 om luftfart, ikke i Lovtidende.
 Stk. 3.  Oplysning om indholdet af forskrifterne vil  

 kunne fås ved henvendelse til Statens Luftfartsvæsen, hvor eksemplarer af  

 forskrifterne kan købes.
 § 4.  Statens Luftfartsvæsen kan i særlige tilfælde  

 dispensere fra forskrifterne i Bestemmelser for Civil Luftfart.
 § 5.  Statens Luftfartsvæsen fører tilsyn med  

 overholdelsen af Bestemmelser for Civil Luftfart.
 § 6.  Afgørelser truffet i medfør af forskrifter  

 udstedt efter § 1, stk. 2, i denne bekendtgørelse kan påklages til Statens  

 Luftfartsvæsen.
 Stk. 2.  Statens Luftfartsvæsens afgørelser i medfør af  

 luftfartsloven, Bestemmelser for Civil Luftfart og § 6, stk. 1, kan påklages  

 til Trafikministeriet.
Stk. 3.  Klage til Statens Luftfartsvæsen eller  

 Trafikministeriet har ikke opsættende virkning.
Statens Luftfartsvæsen eller  

 Trafikministeriet kan dog, når der foreligger særlige forhold, tillægge en  

 klage opsættende virkning.
 § 7.  Trafikministeren kan bestemme, at beføjelser,  

 der i henhold til denne bekendtgørelse udøves af Statens Luftfartsvæsen, i  

 stedet udøves af ministeren.
 Stk. 2.  Trafikministeren kan give Statens  

 Luftfartsvæsen instruktion om udøvelsen af de beføjelser, der er henlagt til  

 luftfartsvæsenet.
 § 8.  Bekendtgørelsen træder i kraft den 1. marts  

 1997.
 Stk. 2.  Samtidig ophæves følgende bekendtgørelser:
 § 9.  Bestemmelser for Civil Luftfart, herunder  

 Bestemmelser for Civil Luftfart udstedt efter de i § 8, stk. 2, nævnte  

 bekendtgørelser, forbliver i kraft, indtil Statens Luftfartsvæsen bestemmer  

 andet.
