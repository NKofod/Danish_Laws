Ved indgåelse af ægteskab i årets løb blev spørgsmålet om berettigelse  

 af overførsel til medhjælpende ægtefælle afgjort på arbejdsindsatsen i den  

 periode af året, hvor ægteskabet havde bestået.
Der blev endvidere taget  

 hensyn til, at den medhjælpende ægtefælle, der i samlivsforholdet før  

 ægteskabet også havde hjulpet til, kunne have været lønansat hos senere  

 ægtefælle.
 Speciallæge A klagede over, at de stedlige skattemyndigheder ikke fuldt ud  

 havde godkendt den af klageren ved indkomstopgørelsen for 1983 foretagne  

 overførelse af et beløb til beskatning hos hustruen som medarbejdende  

 ægtefælle.
Det fremgik af sagen, at klageren havde drevet selvstændig  

 speciallægevirksomhed sideløbende med ansættelse som søfartslæge.
Klageren  

 var i november 1983 blevet gift med sin flerårige samlever, der indtil 1983  

 havde deltaget i klagerens virksomhed som lønansat.
 Det var med hensyn til hustruens deltagelse i virksomheden oplyst, at hun  

 havde haft en daglig arbejdstid fra kl. 9.00 til kl. 14.00, og at arbejdet  

 havde bestået i sekretærarbejde, regnskabs- og journaliseringsfunktioner samt  

 laborantarbejde.
Som begrundelse for ikke at godkende overførselen til hustruen af et beløb  

 på 71.932 kr., men alene på 11.000 kr. havde skattemyndighederne henvist til,  

 at hustruen i 1983 ikke havde fået udbetalt løn før ægteskabets indgåelse,  

 men at der i stedet var overført 50% af virksomhedens overskud til beskatning  

 hos hustruen.
Dette beløb stod efter skattemyndighedernes opfattelse i  

 åbenbart misforhold til hendes arbejdsindsats i virksomheden, hvorfor man med  

 hjemmel i kildeskattelovens § 37 A havde nedsat beløbet til 11.000 kr.,  

 beregnet på basis af en timeløn a 65 kr. i 5 timer dagligt fra ægteskabets  

 indgåelse.
I en af Statsskattedirektoratet under sagens behandling for  

 Landsskatteretten afgiven udtalelse anførtes, at når et ægteskab var indgået  

 i årets løb, skete bedømmelsen af, om der havde været tale om en væsentlig  

 medvirken i ægtefællens virksomhed, på basis af den periode, ægteskabet havde  

 bestået.
På baggrund af de tilvejebragte oplysninger om arbejdets omfang  

 fandtes det overførte beløb ikke at stå i åbenbart misforhold til ægtefællens  

 arbejdsindsats i virksomheden, idet det samtidig blev bemærket, at i perioden  

 indtil ægteskabets indgåelse ville parterne med skattemæssig virkning have  

 kunnet indgå lønaftale med hinanden.
 Da Landsskatteretten var enig i den af Statsskattedirektoratet afgivne  

 indstilling, blev den påklagede ansættelse nedsat til det selvangivne beløb.
 LV 1987, B 1.4.
