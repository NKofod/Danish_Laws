Bekendtgørelse om pulje til landsbyfornyelse I medfør af § 100 i lov om byfornyelse og udvikling af byer, jf. lovbekendtgørelse nr. 1041 af 31. august 2015, fastsættes:
Pulje til landsbyfornyelse § 1. Erhvervs- og Vækstministeriet afsætter i hvert af årene 2016, 2017, 2018, 2019 og 2020 55,7 mio. kr. (2016-pl) i en afgrænset pulje til landsbyfornyelse.
 § 2. Erhvervs- og Vækstministeriet indkalder og fastsætter fristen for modtagelse af kommunalbestyrelsens ansøgning om andel i puljemidler, jf. § 1.
§ 3. Erhvervs- og Vækstministeriet fordeler puljemidlerne til kommuner efter en objektiv fordelingsnøgle udarbejdet af Erhvervs- og Vækstministeriet på grundlag af objektive kriterier, der afspejler den enkelte kommunes behov for landsbyfornyelse.
Fordelingen er angivet i bilag 1.
Stk. 2. Såfremt nogle af de i bilag 1 anførte kommuner ikke ansøger om at modtage puljemidler, jf. stk. 1, fordeles den del af puljen, som disse kommuner ellers ville have fået, til de øvrige i bilag 1 nævnte kommuner.
Fordelingen sker forholdsmæssigt efter den i stk. 1 nævnte fordelingsnøgle.
 § 4. Puljemidlerne skal anvendes af kommunalbestyrelsen senest 24 måneder fra tildelingen af puljemidler.
§ 5. Puljemidlerne anses for anvendt, når kommunalbestyrelsen har forpligtet sig til at yde støtte efter denne bekendtgørelse.
Erhvervs- og Vækstministeriet kan dispensere fra kravet i § 4, såfremt særlige forhold taler herfor.
 Stk. 2. Tildelte puljemidler, der ikke er anvendt inden den i § 4 angivne frist, og hvor der ikke er opnået dispensation, jf. stk. 1, 2. pkt., bortfalder uden varsel.
 § 6. Kommunalbestyrelsen i to eller flere af de i bilag 1 nævnte kommuner kan indgå aftale om mellemkommunal overdragelse af midler fra puljen.
 Stk. 2. Den kommune, der afgiver puljemidler, skal anmode Erhvervs- og Vækstministeriet om overdragelse af ramme med følgende oplysninger:
 1) Navn på den eller de modtagende kommuner.
 2) Størrelsen af det afgivne beløb fordelt på de under nr. 1 nævnte kommuner.
 Stk. 3. Beløbet i stk. 2, nr. 2, skal være opgjort i hele kroner.
 Stk. 4. Det er kommunalbestyrelsens ansvar, at oplysningerne i den i stk. 2 nævnte erklæring er tilstrækkelige og korrekte.
 § 7. Puljemidlerne kan anvendes på arbejder, der udføres på bygninger eller ejendomme, der er beliggende i byer med færre end 3.000 indbyggere eller i det åbne land, i henhold til lov om byfornyelse og udvikling af byer § 8, stk. 1, nr. 1 og 2, § 8, stk. 2, nr. 1-3, nr. 5 og 6, § 8, stk. 4 og stk. 5, §§ 9 - 20, § 21, nr. 1 og 2, § 22, stk. 1, stk. 3 og 4, §§ 23 - 38 e, §§ 51-57, § 82, stk. 2, 2. pkt. og stk. 3, § 93, § 94, stk. 2, 2. pkt., og stk. 3, § 100, § 102 - 104, § 105, § 107, stk. 1, nr. 1, nr. 6 og nr. 8 samt stk. 5 og 6.
 Stk. 2. Administrative forskrifter fastsat i medfør af lov om byfornyelse og udvikling af byer, der regulerer de i stk. 1 nævnte bestemmelser, finder tilsvarende anvendelse.
 § 8. Bekendtgørelsen træder i kraft den 2. juli 2016.
 Stk. 2. Kapitel 3 i bekendtgørelse nr. 102 af 28. januar 2015 om udgiftsrammer til byfornyelsesformål, Pulje til landsbyfornyelse og kommunernes brug af administrative edb-systemer på byfornyelsesområdet ophæves.
Stk. 3. For puljemidler afsat i årene 2014 og 2015, som blev tildelt med krav om anvendelse senest 18 måneder fra finansårets begyndelse, og som har opnået dispensation herfra, og som kommunalbestyrelsen endnu ikke har truffet beslutning om, finder § 5, 1.pkt. og §§ 6-7 tilsvarende anvendelse.
Erhvervs- og Vækstministeriet kan dispensere fra 18 måneders kravet i 1. pkt.
Har Erhvervs- og Vækstministeriet ikke givet dispensation efter 2. pkt., og har kommunerne ikke anvendt de tildelte puljemidler inden fristudløb, bortfalder disse.
