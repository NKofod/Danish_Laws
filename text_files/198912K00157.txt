Nr LSF 157 Forslag til Lov om ændring af lov om biblioteksafgift Fremsat af kulturministeren (Ole Vig Jensen) den 17. januar 1990 Vedtaget ved tredjebehandling den 26. april 1990 Lov nr. 273 af 02/05/1990 I lov om biblioteksafgift, jf. lovbekendtgørelse nr. 455 af 23. juni 1989, ændres i § 9 »1989-90« til: »1990-91«.
Oprindelig fremsat forslag I lov om biblioteksafgift, jf. lovbekendtgørelse nr. 455 af 23. juni 1989, ophæves § 9 Bemærkninger til lovforslaget Efter § 9 i den gældende biblioteksafgiftslov, jf. lovbekendtgørelse nr.  

 455 af 23. juni 1989, skal forslag til revision af loven fremsættes for  

 Folketinget senest i folketingsåret 1989-90. Lovforslaget indebærer, at  

 revisionsfristen foreslås ophævet.
I sidste folketingssamling vedtog Folketinget at udskyde fristen i lovens  

 § 9 fra 1988-89 til 1989-90, jf.
Folketingstidende 1988-89, Forhandl., sp.  

 6379, 6741, 7521, 7726, Tillæg A, sp. 4909, Tillæg B, sp. 771, og Tillæg C,  

 sp. 635.
Udvalget til revision af den gældende biblioteksafgiftsordning afgav den  

 29. december 1988 betænkning nr. 1148/1988: Biblioteksafgiften, til  

 kulturministeren.
Hovedpunkterne i betænkningens forslag er følgende:
- Alle danske skabende og udøvende kunstnere, som er beskyttede i henhold  

 til ophavsretslovgivningen, skal være berettigede til afgift, dog ikke for  

 værker i aviser og tidsskrifter eller for værker, der ikke må udlånes uden  

 rettighedshaverens samtykke.
Kredsen af berettigede skal således udvides  

 betydeligt i forhold til den gældende ordning, hvor blandt andet bøger med  

 flere end een forfatter, oversættelser, musikværker, billedkunst og  

 fotografier ikke giver ret til den almindelige biblioteksafgift.
 - De berettigede ophavsmænd skal selv stå for administrationen af  

 afgiften, herunder udfærdige en fordelingsnøgle.
- Den nye ordning skal kun gælde for de værker, der anskaffes efter  

 ordningens ikrafttræden.
Den gældende lovs regler skal således fortsat være  

 gældende for de værker, der allerede er anskaffet på dette tidspunkt.
 En gennemførelse af betænkningens forslag vil udover merudgifterne til  

 afgift efter den nye ordning medføre meget betydelige merudgifter til  

 optælling og administration.
Udvalgsbetænkningen har været til høring hos en bred kreds af myndigheder  

 og organisationer mv.
Af de indkomne høringssvar fremgår blandt andet, at der  

 fra forskellig side, herunder fra Dansk Forfatterforening, Kommunernes  

 Landsforening, Danmarks Biblioteksforening, Bibliotekarforbundet,  

 Undervisnings- og Forskningsministeriet samt Rigsrevisionen er fremført en  

 række indvendinger mod udvalgsbetænkningens forslag, især vedrørende  

 administrationen og de økonomiske konsekvenser heraf.
Det kan oplyses, at  

 Dansk Kunstnerråd har meddelt Kulturministeriet, at organisationens  

 stillingtagen til betænkningen ikke vil foreligge før 1. februar 1990.
På denne baggrund samt under hensyn til den almindelige økonomiske  

 situation finder Kulturministeriet ikke, at der foreligger fornødent grundlag  

 for at gennemføre en omfattende revision af biblioteksafgiftsloven på basis  

 af de i betænkningen stillede forslag.
Ministeriet vil herefter foretage en  

 undersøgelse af betænkningens forslag med sigte på senere at gennemføre  

 ændringer i den gældende biblioteksafgiftsordning inden for de økonomiske  

 muligheder som måtte kunne tilvejebringes.
 Det foreslås derfor, at revisionsfristen i § 9 i den gældende  

 biblioteksafgiftslov ophæves.
Efter 2. behandling den 24. april 1990 I lov om biblioteksafgift, jf. lovbekendtgørelse nr. 455 af 23. juni 1989, ændres i § 9 »1989-90« til: »1990-91«.
