 Ikke hjælp efter bistandslovens § 37, stk. 2, til betaling af  

 børnebidrag, mens ansøgeren var indsat i varetægtsfængsel og forvarin heller  

 grundlag for efter indsættelsens ophør i medfør af bistandslov 40, stk. 1, at  

 yde hjælp til betaling af gælden til det offentlige vedrørende de i  

 indsættelsesperioden forskudsvis udlagte bidrag.
 REDEGØRELSE FOR SAGEN:
 En mand, der havde været varetægtsfængslet fra marts 1978 og senere blev  

 idømt forvaring, blev separeret i maj 1978. I forbindelse hermed blev det  

 pålagt ham at svare bidrag til sine 2 børn.
 Det sociale udvalg ydede under indsættelsen hjælp til betaling af  

 fagforeningskontingent.
 I maj 1981 søgte ansøgeren om hjælp til betaling af børnebidrag.  

 Socialudvalget afslog ansøgningen, idet udvalget fandt, at der ikke var  

 hjemmel til at yde denne hjælp, når der iøvrigt ikke blev udbetalt ansøgeren  

 hjælp til underhold efter bistandslovens § 37, stk. 2.
 AFGØRELSEN, DER KLAGES OVER:
Amtsankenævnet tiltrådte socialudvalgets afgørelse, idet nævnet i sin  

 afgørelse henviste til bistandslovens § 37, stk. 1 og 2, og  

 socialministeriets cirkulæreskrivelse af 8. maj 1978 om hjælp efter  

 bistandsloven til indsatte i kriminalforsorgens institutioner.
Endvidere  

 henviste amtsankenævnet til socialministeriets udtalelse af 24. november 1978  

 i en tilsvarende sag.
Nævnet begrundede sin afgørelse med, at der efter  

 socialministeriets nævnte vejledende udtalelser ikke kunne ydes hjælp til  

 underhold til en person med ophold i en kriminalforsorgsinstitution og derfor  

 ej heller til betaling af børnebidrag som tillæg til underholdshjælpen i  

 tilfælde af, at den indsatte er bidragspligtig over for et barn.
 KLAGEN TIL ANKESTYRELSEN:
 Sagen blev på ansøgerens vegne anket af kriminalforsorgen, der bl.a.  

 anførte, at det af hensyn til den pågældendes resocialisering var af  

 betydning, at der påhvilede ham så få gældsbyrder som muligt.
 SUPPLERENDE OPLYSNINGER EFTER ANKEN:
Det oplystes, at ansøgeren var løsladt i juni 1982. Han havde da en formue  

 på 15.000 kr.
Bidragsgælden blev nedbragt med halvdelen heraf.
Restbeløbet  

 blev anvendt til etablering.
Bidragsgælden udgjorde i november 1982 godt  

 17.000 kr.
Ansøgeren fik arbejdsløshedsdagpenge.
Gælden blev afdraget med 400  

 kr. pr. måned.
 LOVGRUNDLAG OG ANKESTYRELSENS OVERVEJELSER:
 Efter bistandslovens § 37, stk. 2, kan det beløb, der højst kan udbetales  

 til underhold, forhøjes med et beløb svarende til det særlige børnetilskud  

 for hvert barn.
 Ifølge bistandslovens § 40, stk. 1, kan der under de forhold, der er nævnt  

 i § 37 (bl.a. arbejdsløshed), særskilt eller i forbindelse med  

 underholdshjælp ydes hjælp til dækning af rimeligt begrundede enkeltudgifter,  

 såfremt pågældendes egen afholdelse af disse udgifter i afgørende grad ville  

 vanskeliggøre pågældendes og familiens økonimiske muligheder for fremtidig at  

 klare sig selv.
I socialministeriets cirkulæreskrivelse af 8. maj 1978 om hjælp efter  

 bistandsloven til indsatte i kriminalforsorgens institutioner er det udtalt,  

 at der kun kan ydes hjælp efter den sociale lovgivning til udgifter, som er  

 af betydning for deres tilværelse efter løsladelsen.
I cirkulæreskrivelsens  

 pkt. 3 er der nævnt eksempler på faste udgifter, hvortil der kan ydes  

 indsatte hjælp.
Herunder er bl.a. nævnt fagforeningskontingent.
I pkt. 6  

 udtales det, at underhold under udgang ikke kan dækkes efter loven.
I socialministeriets skrivelse af 24. november 1978 er det udtalt, at der  

 ikke kan ydes hjælp til underhold til en person med ophold i en  

 kriminalforsorgsinstitution og derfor ej heller til betaling af børnebidrag  

 som tillæg til underholdshjælpen i tilfælde af, at den indsatte er  

 bidragspligtig overfor et barn.
I skrivelsen er der henvist til, at  

 børnetilskudslovens § 31 indeholder regler om eftergivelse af forskudsvis  

 udlagte bidrag.
 Ankestyrelsen fandt at kunne lægge den af socialministeriet i skrivelsen  

 af 24. november 1978 angivne fortolkning af reglen i bistandslovens § 37,  

 stk. 2, til grund ved afgørelsen.
 ANKESTYRELSENS AFGØRELSE:
Ansøgeren fandtes ikke at være berettiget til under indsættelsen at få en  

 løbende hjælp til dækning af bidrag til de 2 børn.
Der fandtes ej heller  

 grundlag for efter indsættelsens ophør at yde pågældende hjælp i henhold til  

 bistandslovens § 40, stk. 1, til betaling af gælden til det offentlige  

 vedrørende de i indsættelsesperioden forskudsvis udlagte bidrag.
 Ankestyrelsen tiltrådte således amtsankenævnets afgørelse.
