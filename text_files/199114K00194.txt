Nr BTL 194 Betænkning over Forslag til lov om ændring af lov om betalingsregler for  

 spildevandsanlæg   

 Nr L 194 1991-92, 1. samling Afgivet af Miljø- og Planlægningsudvalget Afgivet: 19920429 Udvalget har behandlet lovforslaget i en række møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Boligselskabernes Landsforening, Dansk Vandteknisk Forening, Danske Husmandsforeninger, De Danske Landboforeninger, Ebeltoft Kommune, Industrirådet, Kommunernes Landsforening, Landbrugsraadet, Lindemann, Merete, Hundested, Viborg Byråd og Winther, Elsebeth, Svendborg.
 Industrirådets henvendelse til udvalget og miljøministerens skriftlige  

 kommentarer hertil er optrykt som bilag.
 Der er af miljøministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af miljøministeren stillede ændringsforslag.
Et mindretal (Fremskridtspartiets medlem af udvalget) ønsker at henvise  

 til de betænkeligheder, der er nævnt i Industrirådets henvendelse til  

 udvalget.
Mindretallet lægger derfor vægt på, at mindsteafledningsretten er  

 bortfaldet, og at virksomhederne fremover skal betale for det faktiske  

 vandforbrug.
Endvidere vil mindretallet pege på, at det fortsat vil kunne  

 betale sig for virksomhederne at indføre renere teknologi, idet de vil kunne  

 få reduceret deres særbidrag i det omfang, de reducerer forureningsgraden af  

 deres spildevand.
 ÆndringsforslagAf miljøministeren , tiltrådt af udvalget :
 Til § 1 1) I den under nr. 2 foreslåede affattelse af §  

 2, stk. 3 , indsættes efter 2. pkt. som nyt punktum:
»Kommunalbestyrelsen kan give adgang til, at bidrag fastsættes efter  

 målere opsat uden krav herom.« 2) I den under nr. 2 foreslåede affattelse af § 2, stk.  

 5 , ændres ordene »beregnet efter 0,25 (m3) vand pr. (m2)  

 areal« til: »beregnet efter 0,12 (m3) vand pr. (m2) areal«.
 3) Efter nr. 3 indsættes som nyt nummer:
 »01. I § 3 indsættes efter stk. 3 som nye stykker:
» Stk. 4 . Tilslutningsbidraget for ejendomme, der ikke er  

 tilsluttet eller ikke har betalt tilslutningsbidrag, kan ikke fastsættes til  

 over 30.000 kr. pr. boligenhed.
For erhvervsejendomme kan  

 tilslutningsbidraget tilsvarende ikke fastsættes til over 30.000 kr. pr. 800  

 (m2) grundareal.
 Stk. 5 . I områder, hvor der alene kan tilledes husspildevand til  

 kloakkerne, kan tilslutningsbidraget i henhold til stk. 4 ikke fastsættes til  

 over 20.000 kr.
Stk. 6 . Bidragene efter stk. 4 og 5 reguleres årligt efter et af  

 Danmarks Statistik udarbejdet reguleringstal baseret på bygge- og  

 anlægsomkostninger.«» 4) Paragraffen affattes således:
»§ 2 Loven træder i kraft den 1. juli 1992 og finder  

 anvendelse for alle betalingsvedtægter på den 1. januar 1993.« Bemærkninger Til nr. 1 Ændringsforslaget giver kommunerne mulighed for, at  

 vandafledningsbidrag i kommunen kan opkræves efter målt forbrug i ejendomme,  

 hvor der er opsat målere, uden at der består et generelt krav om målere i  

 hele det pågældende vandforsyningsanlægs opland.
Muligheden gælder også  

 etageejendomme, hvor der er opsat målere for ejendomme pr. blok eller pr.  

 opgang, og hvor ejendommen efterfølgende afregner bidraget pr. lejlighed.
Til nr. 2 Trafikministeriet har i en udtalelse over lovforslaget gjort  

 indsigelse mod et vandafledningsbidrag, der fremtidig indeholder såvel  

 anlægs- som driftsbidrag, med henvisning til, at det vil betyde forøgede  

 samlede vandafledningsbidrag.
For at gøre lovforslaget udgiftsneutralt for  

 stats- og amtsveje foreslås det, at vandafledningsbidraget skal beregnes på  

 grundlag af en arealafgift for 0,125 (m3) vand pr. (m2) areal.
 For at imødekomme Trafikministeriets ønsker om, at lovforslaget forbliver  

 udgiftsneutralt for vejbidragene er beregningsgrundlaget for  

 vandafledningsbidrag foreslået nedsat fra 0,25 m3 pr. m2 til 0,12 m3 pr. m2.
 Til nr. 3 Under lovforslagets behandling har det været gjort gældende, at  

 man ved at forlade et solidarisk princip gør en kloakering af landsbyer  

 urimeligt dyr for den enkelte ejendom og derved forhindrer en miljømæssigt  

 forsvarlig løsning på spildevandsafledningen i området.
 Ved det stillede ændringsforslag fastholdes princippet om, at der for  

 landsbyer, sommerhusområder m.v. ikke kan pålægges området større samlede  

 tilslutningsbidrag, end hvad der dækker de faktiske udgifter til  

 ledningsanlægget, samtidig med at tilslutningsbidraget maksimeres til det  

 gennemsnitlige tilslutningsbidrag for en boligenhed i de kommuner, der har en  

 betalingsvedtægt efter den gældende lov.
 Samtidig tager ændringsforslaget højde for, at tilslutningsbidraget i  

 områder, der kun kloakeres for husspildevand, som regel sommerhusområder,  

 maksimalt kan sættes til ca. 60 pct. af et bidrag for kloakering af såvel  

 husspildevand som overfladevand.
 De i lovforslaget maksimerede tilslutningsbidrag reguleres årligt efter et  

 reguleringstal baseret på bygge- og anlægsomkostninger.
Til nr. 4 Ved denne formulering af ikrafttrædelsesbestemmelserne sikres  

 det, at de kommuner, der ikke den 1. juli 1992 har vedtaget betalingsvedtæger  

 efter den gældende lov om betalingsvedtægter straks kan bringe vedtægten i  

 overensstemmelse med reglerne i den nye lov.
Samtidig gives der fortsat 1/2  

 år til de kommuner, der har vedtaget betalingsvedtægter efter den gældende  

 lov, til at ændre disse i overensstemmelse med den nye lov.
 Helen Beim (S) Henning Gjellerod (S) Martin Glerup (S) Lise Hækkerup (S)  

 Henning Nielsen (S) Løvig Simonsen (S) Trøjborg (S) Gade (SF) nfmd.
 Svend Aage Jensen (CD) Eva Møller (KF) Rønholt (KF) Peter Hansen-Nord  

 (V) Hanne Severinsen (V) Bodil Thrane (V) Aage Brusgaard (FP) fmd.
Marianne Jelved (RV) Glønborg (KRF) Bilag Industrirådet København, den 21. april 1992 Folketingets Miljø- og Planlægningsudvalg Christiansborg 1240 København K Industrirådets henvendelse til udvalget og et af udvalgets spørgsmål  

 til miljøministeren og dennes besvarelse heraf Vedrørende L 194. Forslag til lov om ændring af lov om betalingsregler  

 for spildevandsanlæg Under henvisning til ovennævnte lovforslag ønsker Industrirådet hermed at  

 fremhæve væsentlige synspunkter fra tidligere fremsendte bemærkninger.
 Såvel den eksisterende lov om betalingsvedtægter for spildevandsanlæg som  

 ovennævnte ændringsforslag er baseret på princippet om fuld brugerbetaling.  

 Industrirådet går fuldt ud ind for dette princip, forstået således at  

 prisfastsættelsen afspejler de faktiske omkostninger ved den leverede ydelse.
 Samtidig med at fuld brugerfinansiering giver en fordeling af udgifterne  

 blandt brugerne, rummer den den bedste motivation for renere teknologi og  

 ressourcebesparelser.
 Med det foreliggende ændringsforslag, L 194, mener Industrirådet ikke at  

 ovennævnte principper kan opfyldes, af følgende årsager:
 - I bemærkningerne til § 2, stk. 4, står følgende: »det årlige bidrag  

 til anlæg og drift kan kun opkræves efter vandforbrug . . . Dette er i  

 modstrid med § 2, stk. 7, som må holdes åben for at opretholde motivationen  

 for indførelse af renere teknologi.
- Lovforslaget giver ikke kommunalbestyrelsen mulighed for at gennemføre  

 sagligt begrundede afvigelser fra de generelle takster.
Dette medfører, at  

 prisfastsættelsen i en række tilfælde ikke vil afspejle de faktiske  

 omkostninger ved den leverede ydelse.
Begrundelser herfor kan være, at  

 enkelte industrier vil komme til at finansiere urimeligt store andele af  

 anlægsinvesteringerne i kloaknet og renseanlæg, at tilledning af spildevand  

 med høj temperatur eller højt indhold af organisk stof reducerer  

 omkostningerne til rensning m.v.
 Med baggrund i ovennævnte mener vi, at der i forslaget bør indføjes:
 § 2, stk. 5. Kommunalbestyrelsen kan fastsætte det årlige bidrag fra  

 erhvervsvirksomheder ud fra de faktiske omkostninger, der er forbundet med  

 tilledning og behandling af den enkelte virksomheds spildevand.
 Ændringsforslagets § 2, stk. 5-8, bliver herefter til § 2, stk. 6-9.
 Nærværende notat er vedlagt 1 bilag med eksempler, som understreger  

 behovet for ovennævnte ændring i lovforslaget.
Bilag Eksempel Virksomheden Frigodan, Svendborg, afholdt i 1991 en anlægsinvestering på  

 18 mio. kr. til etablering af et renseanlæg, der reducerer virksomhedens  

 forureningsmængde med ca. 90 pct.
De årlige driftsudgifter udgør 2,5 mio. kr.
 Baggrunden for virksomhedens beslutning om at reducere udledningen af  

 forurenende stoffer ved kilden var Svendborg Kommunes betalingsregler i 1986.  

 Reglerne er siden blevet ændret i 1989 og 1992.
 Forudsætninger:
 Før rensning:
Årligt vandforbrug 600.000 (m3) Gennemsnitlig daglig forurening 70.000 PE Efter rensning:
Årligt vandforbrug 600.000 (m3) Gennemsnitlig daglig forurening 7.000 PE Virksomhedens betalingsvilkår for levering og behandling af spildevand til  

 Svendborg Kommune har været som følger:
Eksempel Slagteri i X-købing Kommune (mindre landkommune).
 Årlig bidragspligtig spildevandsmængde:
 Udledningen fra slagteriet udgør ca. 40 pct. af den samlede  

 bidragspligtige vandmængde.
Kommunen skal i de kommende 10 år investere 2,0 mio. kr./år i  

 kloakrenovering (ikke etablering af renseanlæg). Desuden anvendes 0,5 mio.  

 kr./år til drift af kloaknettet.
I alt en udgift på 2,5 mio. kr./år.
 Det årlige vandafledningsbidrag uden reduktion vil udgøre:
 Slagteriets andel vil udgøre: 250.000 (m3) x 3,97 kr./(m3) = 992.000  

 kr./år.
 Det ledningssystem, der afleder regn- og spildevand fra slagteriet, er  

 alene fordyret p.g.a. større dimension (ø 40 cm i stedet for ø 20 cm),  

 hvilket er en yderst beskeden fordyrelse.
 Beløbet 992.000 kr./år, som slagteriet skal betale, svarer til, hvad ca.  

 1300 enfamiliesboliger skal betale til renovering af det stærkt forgrenede og  

 omfattende ledningssystem, som er etableret for disse ejendomme.
 Spørgsmål 23:
 Udvalget annmoder om ministerens kommentar til henvendelse af 21. april  

 1992 fra Industrirådet, jf. bilag 26.
 Svar:
 Industrirådet bemærker, at der skulle være en modstrid mellem  

 bemærkningerne i lovforslaget til § 2, stk. 4, om, at »det årlige bidrag  

 til anlæg og drift kun opkræves efter vandforbrug« og lovforslagets § 2,  

 stk. 7, om, at der kan pålignes særbidrag for særlig forurenet spildevand.
Bemærkningen til § 2, stk. 4, er en præcisering af de konsekvenser af  

 lovforslaget, der følger af mindsteafledningsrettens bortfald.
Konsekvensen  

 er, at der kun kan opkræves årlige bidrag til anlæg og drift som et samlet  

 enhedsbidrag efter målt eller skønnet vandforbrug og ikke som i den gældende  

 lov: Bidrag til anlæg efter mindsteafledningsretten uanset vandforbrug og  

 bidrag til drift efter vandforbrug.
 I § 2, stk. 7, bestemmes det, at der for erhvervsvirksomheder med  

særlig forurenet spildevand - ud fra forureneren betaler-princippet -  

 kan opkræves en forhøjet kubikmeterpris, der er fastsat ud fra de  

 ekstraomkostninger, der er ved at behandle spildevand med en forureningsgrad,  

 der er større end den, der forekommer i husspildevand.
Der er således ingen modstrid i lovforslaget.
Det er derfor heller ikke  

 rigtigt - som anført af Industrirådet - at lovforslaget er til hinder for, at  

 taksterne kan fastsættes ud fra sagligt begrundede omkostninger ved at  

behandle spildevandet.
 Derimod åbner lovforslaget ikke mulighed for at fravige det solidariske  

 princip om ensartede takster uanset geografisk beliggenhed, og uanset hvilke  

 omkostninger der har været forbundet med etableringen af  

 spildevandsanlæg i det pågældende område, herunder mængderabatter.
 Det af Industrirådet vedlagte eksempel med et slagteri i X-købing Kommune  

 (mindre landkommune) giver anledning til følgende bemærkninger:
 I eksemplet begrundes det urimelige forhold bl.a. med, at slagteriets  

 vandmængde ikke har større betydning for ledningsnettets dimensioner og  

 udstrækning, hvorfor udgifterne til det stærkt forgrenede ledningssystems  

 renovering ikke fordeles efter de omkostninger, der er foranlediget af  

 udledningen.
 Da ledningernes dimensionering hovedsagelig er betinget af  

 regnvandsafledningen og derfor arealbetinget (bebygget og befæstet areal)  

 skulle bidragene til ledningssystemet - hvis man følger den tankegang, der  

 ligger i det anførte eksempel - derfor også være arealbetinget.
 Ved i den gældende lov at fastsætte en mindsteafledningsret på 0,25 m3  

 vand pr. m2 grundareal pr. år uanset vandforbrug er der tilvejebragt en  

 arealafgift, der netop tager hensyn til dette forhold ved at fordele  

 udgifterne på grundarealer uafhængigt af vandforbrug.
 Ved mindsteafledningsrettens bortfald flyttes de heraf bergnede løbende  

 anlægsbidrag fra virksomheder med ofte betydelige vandmængder fra tage og  

 befæstede arealer over på vandforbrugende virksomheder.
Industrien giver udtryk for, at den gældende lovs mindsteafledningsret er  

 urimelig for virksomheder med et stort grundareal, men et lille vandforbrug,  

 fordi de kommer til at betale for mere end de bruger.
Denne urimelighed  

 rettes med lovforslaget.
Over for lovforslaget fremføres med slagterieksemplet den omvendte anke.  

 Ifølge denne anke øges stærkt vandforbrugende virksomheders bidrag til  

 anlægsudgifterne for meget.
Herved får de samme problemer som virksomheder,  

 der tidligere betalte for et højt arealbetinget vandforbrug uden at belaste  

 anlægget tilsvarende.
 Med lovforslaget vil alle virksomhedstyper imidlertid få en fordel af et  

 mindre vandforbrug og har således mulighed for selv at påvirke  

 vandafledningsbidraget gennem vandbesparelser - en mulighed, de virksomheder,  

 der i dag må leve med mindsteafledningsretten, ikke har.
Det største skisma - mindsteafledningsretten - afhjælpes altså med  

 lovforslaget.
Men som belyst i slagterieksemplet vil der fortsat være et vist  

 skisma mellem betalinger og reel belastning, som kun kan afhjælpes ved at  

 indføre et takstsystem for henholdsvis regnvand og spildevand.
Et sådant  

 system vil være en tilbagevenden til tidligere tiders komplicerede  

 bidragsfastsættelser for den enkelte ejendom ud fra en i hvert tilfælde  

 konkret foretaget vurdering af afledningsretten og dens fordeling på regnvand  

 og spildevand.
 Det andet eksempel, der vedrører en konkret sag i Svendborg, hvor  

 virksomheden Frigodan ved etablering af et forrenseanlæg har reduceret  

 forureningsmængden med organisk stof med ca. 90 pct., viser, at der er sket  

 en reduktion i særbidraget.
 Dette eksempel giver anledning til følgende bemærkninger:
 Denne prisreduktion er formentlig forårsaget af, at det i 1991 etablerede  

 centralrenseanlæg med næringssaltfjernelse er sat i drift og der her er brug  

 for organisk stof i forbindelse med kvælstoffjernelsen.
 Taksten for særbidraget er i konsekvens heraf reduceret fra 267 kr./kg  

 BOD5 i 1991 til 27 kr./kg BOD5 i 1992.
 Dette eksempel er således alene et udtryk for, at det ikke kan betale sig  

 at forrense i de tilfælde, hvor der ikke er ekstra omkostninger ved at  

 behandle det pågældende stof på det fælles renseanlæg.
 Ved i lovforslagets § 2, stk. 7, at ændre den gældende bestemmelse om  

pligt til at påligne ejendomme med særlig forurenet spildevand  

 særbidrag for så vidt angår driftsbidrag til et kan, såfremt  

 tilledningen giver anledning til særlige foranstaltninger, er der åbnet  

 mulighed for, at man eventuelt helt kan friholde sådanne ejendomme for  

 særbidrag, når tilledningen ikke giver anledning til særlige  

 foranstaltninger.
 Herved er intentioner om en omkostningsbestemt betaling søgt tilgodeset.
Tillægsbetænkning afgivet af Miljø- og Planlægningsudvalget Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og har herunder stillet spørgsmål til miljøministeren, som denne har besvaret dels skriftligt, dels i samråd.
Et af udvalgets spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget en skriftlig henvendelse fra Skagen  

 Kommune.
 Der er af miljøministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Fremskridtspartiets medlemmer) lovforslaget til  

vedtagelse med de stillede ændringsforslag.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med det af miljøministeren stillede  

 ændringsforslag.
 Mindretallet vil redegøre for sin stilling til ændringsforslag nr. 1 og 3  

 ved 3. behandling.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling.
 Mindretallet har oplyst, at man kan stemme for ændringsforslag nr. 2.
Ændringsforslag Af et mindretal (SF), tiltrådt af et mindretal (V, KF, CD,  

 RV og KRF):
Til titlen 1) Efter ordet »spildevandsanlæg« indsættes:  

 »m.v.« Til § 1Af miljøministeren , tiltrådt af udvalget :
 2) Nr. 4 affattes således:
 »4. I § 3 indsættes efter stk. 3 som nye stykker:
»Stk. 4. Kommunalbestyrelsen fastsætter et maksimum for  

 tilslutningsbidragets størrelse.
Dette maksimum kan for en boligenhed ikke  

 overstige 30.000 kr.
For erhvervsejendomme kan tilslutningsbidraget  

 tilsvarende ikke fastsættes til over 30.000 kr. pr. 800 m2 grundareal.
 Stk. 5. I områder, hvor der alene kan tilsluttes husspildevand til  

 kloakkerne, kan tilslutningsbidraget højst fastsættes til 60 pct. af de i  

 stk. 4 nævnte bidrag.
Stk. 6. Bidragene efter stk. 4 og 5 reguleres årligt efter et af  

 Danmarks Statistik udarbejdet reguleringstal baseret på bygge- og  

 anlægsomkostninger.«» Af et mindretal (SF), tiltrådt af et mindretal (V, KF, CD,  

 RV og KRF):
 Ny paragraf 3) Efter § 1 indsættes som ny paragraf:
 »§ 01 I lov om vandforsyning, jf. lovbekendtgørelse nr. 337  

 af 4. juli 1985, som ændret senest ved § 114, stk. 4, nr. 2, i lov nr. 358 af  

 6. juni 1991, foretages følgende ændring:
 I § 55 indsættes efter stk. 5 som nyt stykke:
»Stk. 6. Miljøministeren fastsætter nærmere regler om  

 indførelse af vandmålere og betaling efter faktisk vandforbrug.«» Bemærkninger Til nr. 1 og 3 Bemyndigelsen til miljøministeren udnyttes til at fastsætte  

 nærmere regler om indførelse af vandmålere og betaling efter faktisk  

 vandforbrug f.eks. over en årrække.
 Ændringsforslag nr. 3 er udformet som en bemyndigelsesbestemmelse til at  

 fastsætte de nærmere regler for at give tid til og mulighed for at få løst de  

 tekniske problemer, der knytter sig til indførelse af vandmålere i  

 forskellige typer af ejendomme, inden reglerne udmøntes.
 Til nr. 2 Under lovforslagets behandling har det været gjort gældende, at  

 man ved at forlade et solidarisk princip gør en kloakering af landsbyer  

 urimelig dyr for den enkelte ejendom og derved forhindrer en miljømæssigt  

 forsvarlig løsning på spildevandsafledningen i området.
 Ved det stillede ændringsforslag fastholdes princippet om, at der for  

 landsbyer, sommerhusområder m.v. ikke kan pålægges området større samlede  

 tilslutningsbidrag, end hvad der dækker de faktiske udgifter til  

 ledningsanlægget samtidig med, at der i lovforslaget fastsættes et maksimum  

 for tilslutningsbidragets størrelse, der svarer til gennemsnittet af  

 tilslutningsbidrag for en boligenhed i de kommuner, der har en  

 betalingsvedtægt efter den gældende lov.
 Det er med formuleringen af stk. 4-6 præciseret, at kommunerne kan  

 fastsætte maksimale, ensartede tilslutningsbidrag, der er lavere end  

 lovforslagets maksimumbeløb.
 Samtidig tager ændringsforslaget højde for, at tilslutningsbidraget i  

 områder, der kun kloakeres til husspildevand - som regel sommerhusområder -  

 maksimalt kan sættes til 60 pct. af et bidrag for kloakering af såvel  

 husspildevand som overfladevand.
 Helen Beim (S) Henning Gjellerod (S) Martin Glerup (S) Lise Hækkerup (S)  

 Henning Nielsen (S) Løvig Simonsen (S) Trøjborg (S) Gade (SF) nfmd.
Svend Aage Jensen (CD) Eva Møller (KF) Rønholt (KF) Peter Hansen-Nord (V)  

 Hanne Severinsen (V) Bodil Thrane (V) Aage Brusgaard (FP) fmd.
Marianne  

 Jelved (RV) Glønborg (KRF) Bilag Et af udvalgets spørgsmål til miljøministeren og dennes besvarelse heraf Spørgsmål 23:
 Udvalget annmoder om ministerens kommentar til henvendelse af 21. april  

 1992 fra Industrirådet, jf. bilag 26.
 Svar:
 Industrirådet bemærker, at der skulle være en modstrid mellem  

 bemærkningerne i lovforslaget til § 2, stk. 4, om, at »det årlige bidrag  

 til anlæg og drift kun opkræves efter vandforbrug« og lovforslagets § 2,  

 stk. 7, om, at der kan pålignes særbidrag for særlig forurenet spildevand.
Bemærkningen til § 2, stk. 4, er en præcisering af de konsekvenser af  

 lovforslaget, der følger af mindsteafledningsrettens bortfald.
Konsekvensen  

 er, at der kun kan opkræves årlige bidrag til anlæg og drift som et samlet  

 enhedsbidrag efter målt eller skønnet vandforbrug og ikke som i den gældende  

 lov: Bidrag til anlæg efter mindsteafledningsretten uanset vandforbrug og  

 bidrag til drift efter vandforbrug.
 I § 2, stk. 7, bestemmes det, at der for erhvervsvirksomheder med  

særlig forurenet spildevand - ud fra forureneren betaler-princippet -  

 kan opkræves en forhøjet kubikmeterpris, der er fastsat ud fra de  

 ekstraomkostninger, der er ved at behandle spildevand med en forureningsgrad,  

 der er større end den, der forekommer i husspildevand.
Der er således ingen modstrid i lovforslaget.
Det er derfor heller ikke  

 rigtigt - som anført af Industrirådet - at lovforslaget er til hinder for, at  

 taksterne kan fastsættes ud fra sagligt begrundede omkostninger ved at  

behandle spildevandet.
 Derimod åbner lovforslaget ikke mulighed for at fravige det solidariske  

 princip om ensartede takster uanset geografisk beliggenhed, og uanset hvilke  

 omkostninger der har været forbundet med etableringen af  

 spildevandsanlæg i det pågældende område, herunder mængderabatter.
 Det af Industrirådet vedlagte eksempel med et slagteri i X-købing Kommune  

 (mindre landkommune) giver anledning til følgende bemærkninger:
 I eksemplet begrundes det urimelige forhold bl.a. med, at slagteriets  

 vandmængde ikke har større betydning for ledningsnettets dimensioner og  

 udstrækning, hvorfor udgifterne til det stærkt forgrenede ledningssystems  

 renovering ikke fordeles efter de omkostninger, der er foranlediget af  

 udledningen.
 Da ledningernes dimensionering hovedsagelig er betinget af  

 regnvandsafledningen og derfor arealbetinget (bebygget og befæstet areal),  

 skulle bidragene til ledningssystemet - hvis man følger den tankegang, der  

 ligger i det anførte eksempel - derfor også være arealbetinget.
 Ved i den gældende lov at fastsætte en mindsteafledningsret på 0,25 (m3)  

 vand pr. (m2) grundareal pr. år uanset vandforbrug er der tilvejebragt en  

 arealafgift, der netop tager hensyn til dette forhold ved at fordele  

 udgifterne på grundarealer uafhængigt af vandforbrug.
 Ved mindsteafledningsrettens bortfald flyttes de heraf beregnede løbende  

 anlægsbidrag fra virksomheder med ofte betydelige vandmængder fra tage og  

 befæstede arealer over på vandforbrugende virksomheder.
Industrien giver udtryk for, at den gældende lovs mindsteafledningsret er  

 urimelig for virksomheder med et stort grundareal, men et lille vandforbrug,  

 fordi de kommer til at betale for mere, end de bruger.
Denne urimelighed  

 rettes med lovforslaget.
Over for lovforslaget fremføres med slagterieksemplet den omvendte anke.  

 Ifølge denne anke øges stærkt vandforbrugende virksomheders bidrag til  

 anlægsudgifterne for meget.
Herved får de de samme problemer som  

 virksomheder, der tidligere betalte for et højt arealbetinget vandforbrug  

 uden at belaste anlægget tilsvarende.
 Med lovforslaget vil alle virksomhedstyper imidlertid få en fordel af et  

 mindre vandforbrug og har således mulighed for selv at påvirke  

 vandafledningsbidraget gennem vandbesparelser - en mulighed, de virksomheder,  

 der i dag må leve med mindsteafledningsretten, ikke har.
Det største skisma - mindsteafledningsretten - afhjælpes altså med  

 lovforslaget.
Men som belyst i slagterieksemplet vil der fortsat være et vist  

 skisma mellem betalinger og reel belastning, som kun kan afhjælpes ved at  

 indføre et takstsystem for henholdsvis regnvand og spildevand.
Et sådant  

 system vil være en tilbagevenden til tidligere tiders komplicerede  

 bidragsfastsættelser for den enkelte ejendom ud fra en i hvert tilfælde  

 konkret foretaget vurdering af afledningsretten og dens fordeling på regnvand  

 og spildevand.
 Det andet eksempel, der vedrører en konkret sag i Svendborg, hvor  

 virksomheden Frigodan ved etablering af et forrenseanlæg har reduceret  

 forureningsmængden med organisk stof med ca. 90 pct., viser, at der er sket  

 en reduktion i særbidraget.
 Dette eksempel giver anledning til følgende bemærkninger:
 Denne prisreduktion er formentlig forårsaget af, at det i 1991 etablerede  

 centralrenseanlæg med næringssaltfjernelse er sat i drift og der her er brug  

 for organisk stof i forbindelse med kvælstoffjernelsen.
 Taksten for særbidraget er i konsekvens heraf reduceret fra 267 kr./kg  

 BOD5 i 1991 til 27 kr./kg BOD5 i 1992.
 Dette eksempel er således alene et udtryk for, at det ikke kan betale sig  

 at forrense i de tilfælde, hvor der ikke er ekstra omkostninger ved at  

 behandle det pågældende stof på det fælles renseanlæg.
 Ved i lovforslagets § 2, stk. 7, at ændre den gældende bestemmelse om  

pligt til at påligne ejendomme med særlig forurenet spildevand  

 særbidrag for så vidt angår driftsbidrag til et kan, såfremt  

 tilledningen giver anledning til særlige foranstaltninger, er der åbnet  

 mulighed for, at man eventuelt helt kan friholde sådanne ejendomme for  

 særbidrag, når tilledningen ikke giver anledning til særlige  

 foranstaltninger.
 Herved er intentioner om en omkostningsbestemt betaling søgt tilgodeset.
Industrirådet København, den 21. april 1992 Folketingets Miljø- og Planlægningsudvalg Vedrørende L 194. Forslag til lov om ændring af lov om betalingsregler  

 for spildevandsanlæg Under henvisning til ovennævnte lovforslag ønsker Industrirådet hermed at  

 fremhæve væsentlige synspunkter fra tidligere fremsendte bemærkninger.
 Såvel den eksisterende lov om betalingsvedtægter for spildevandsanlæg som  

 ovennævnte ændringsforslag er baseret på princippet om fuld brugerbetaling.  

 Industrirådet går fuldt ud ind for dette princip, forstået således at  

 prisfastsættelsen afspejler de faktiske omkostninger ved den leverede ydelse.
 Samtidig med at fuld brugerfinansiering giver en fordeling af udgifterne  

 blandt brugerne, rummer den den bedste motivation for renere teknologi og  

 ressourcebesparelser.
 Med det foreliggende ændringsforslag, L 194, mener Industrirådet ikke at  

 ovennævnte principper kan opfyldes, af følgende årsager:
 - I bemærkningerne til § 2, stk. 4, står følgende: »det årlige bidrag  

 til anlæg og drift kan kun opkræves efter vandforbrug . . . Dette er i  

 modstrid med § 2, stk. 7, som må holdes åben for at opretholde motivationen  

 for indførelse af renere teknologi.
- Lovforslaget giver ikke kommunalbestyrelsen mulighed for at gennemføre  

 sagligt begrundede afvigelser fra de generelle takster.
Dette medfører, at  

 prisfastsættelsen i en række tilfælde ikke vil afspejle de faktiske  

 omkostninger ved den leverede ydelse.
Begrundelser herfor kan være, at  

 enkelte industrier vil komme til at finansiere urimeligt store andele af  

 anlægsinvesteringerne i kloaknet og renseanlæg, at tilledning af spildevand  

 med høj temperatur eller højt indhold af organisk stof reducerer  

 omkostningerne til rensning m.v.
 Med baggrund i ovennævnte mener vi, at der i forslaget bør indføjes:
 § 2, stk. 5. Kommunalbestyrelsen kan fastsætte det årlige bidrag fra  

 erhvervsvirksomheder ud fra de faktiske omkostninger, der er forbundet med  

 tilledning og behandling af den enkelte virksomheds spildevand.
 Ændringsforslagets § 2, stk. 5-8, bliver herefter til § 2, stk. 6-9.
 Nærværende notat er vedlagt 1 bilag med eksempler, som understreger  

 behovet for ovennævnte ændring i lovforslaget.
Bilag Eksempel Virksomheden Frigodan, Svendborg, afholdt i 1991 en anlægsinvestering på  

 18 mio. kr. til etablering af et renseanlæg, der reducerer virksomhedens  

 forureningsmængde med ca. 90 pct.
De årlige driftsudgifter udgør 2,5 mio. kr.
 Baggrunden for virksomhedens beslutning om at reducere udledningen af  

 forurenende stoffer ved kilden var Svendborg Kommunes betalingsregler i 1986.  

 Reglerne er siden blevet ændret i 1989 og 1992.
 Udledningen fra slagteriet udgør ca. 40 pct. af den samlede  

 bidragspligtige vandmængde.
Kommunen skal i de kommende 10 år investere 2,0 mio. kr./år i  

 kloakrenovering (ikke etablering af renseanlæg). Desuden anvendes 0,5 mio.  

 kr./år til drift af kloaknettet.
I alt en udgift på 2,5 mio. kr./år.
 Det årlige vandafledningsbidrag uden reduktion vil udgøre:
 Slagteriets andel vil udgøre: 250.000 m3 x 3,97 kr./m3 = 992.000 kr./år.
 Det ledningssystem, der afleder regn- og spildevand fra slagteriet, er  

 alene fordyret p.g.a. større dimension (ø 40 cm i stedet for ø 20 cm),  

 hvilket er en yderst beskeden fordyrelse.
 Beløbet 992.000 kr./år, som slagteriet skal betale, svarer til, hvad ca.  

 1300 enfamiliesboliger skal betale til renovering af det stærkt forgrenede og  

 omfattende ledningssystem, som er etableret for disse ejendomme.
