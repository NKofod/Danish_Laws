Cirkulære om Meddelelse om sager om overtrædelse af  

 dyreværnslovgivning Ved lov nr.  

 384 af 28. maj 2003 om ændring af dyreværnsloven (Strafskærpelse,  

 pasningsvejledninger ved salg af dyr til private, fremvisning af halekuperede  

 hunde, øget dyrevelfærdsmæssig kontrol, gebyrbestemmelse m.v.) er  

 straffebestemmelserne i dyreværnsloven ændret.
Lovændringen er trådt i kraft  

 den 1. juli 2003.
 Ifølge  

 forarbejderne til loven er formålet med lovændringen en generel skærpelse af  

 bødeniveauet i sager om overtrædelse af dyreværnslovgivningen, jf.  

 Folketingstidende 2002-2003, Tillæg A, side 3831 ff.
 Det  

 forudsættes endvidere i bemærkningerne til lovforslaget, at der gennemføres  

 administrative initiativer med henblik på at styrke anklagemyndighedens  

 behandling  

 af sager om overtrædelse af dyreværnslovgivningen.
 På den  

 baggrund fastsættes i denne meddelelse nye retningslinier om behandlingen af  

 sager om overtrædelse af dyreværnslovgivningen og om strafpåstande i sådanne  

 sager.
De væsentligste bestemmelser om straf og rettighedsfrakendelse i  

 dyreværnsloven har nu følgende ordlyd. (Bestemmelserne er her medtaget i  

 uddrag og med angivelse af de vigtigste sondringer ved understregning.) »  

 § 28.  

  

 Den, som ved overanstrengelse, vanrøgt eller på anden måde behandler dyr  

  

 uforsvarligt, straffes med bøde eller fængsel indtil 1 år.
Der skal ved  

 udmåling af straffen tages hensyn til, om der foreligger  

  

 uforsvarlig eller grovere uforsvarlig behandling af dyr.
Har forholdet  

 haft karakter af  

  

 mishandling, er straffen fængsel indtil 1 år, i gentagelsestilfælde  

 indtil 2 år.
Stk. 2. Medmindre højere straf er forskyldt efter stk. 1, straffes med bøde  

 eller fængsel indtil 4 måneder den, der overtræder §§ 1-3, § 5, § 6, stk. 1, § 9, § 11, stk. 2 og 3, § 13, stk. 1, §  

 14, stk. 1 og 2, § 16, § 17, stk. 1-3, § 18, stk. 1, § 19 og § 24 a, stk. 4,  

 eller tilsidesætter et vilkår for  

 en tilladelse.
 Stk. 3. Den, der overtræder et pålæg efter § 21,  

 stk. 1, straffes med bøde eller fængsel indtil 1 år.
 Stk. 4. Med bøde straffes en dyrlæge, som  

 tilsidesætter sin anmeldelsespligt efter § 20.
Stk. 5. - 6. (Udeladt) Stk. 7  

.  

  

 Ved udmåling af straf efter denne lov eller efter regler fastsat  

 i medfør af stk. 5 og 6 anses det som en skærpende omstændighed, hvis  

  

 overtrædelsen  

 er begået i forbindelse med udøvelse af erhverv.
 Stk. 8  

.  

  

 Der kan pålægges selskaber m.v. (juridiske personer) strafansvar  

 efter reglerne i straffelovens 5. kapitel.
§ 29.  

  

 Den, der ved dom findes skyldig i  

  

 mishandling  

 eller  

  

 grovere  

 uforsvarlig behandling  

 af dyr, kan ved dommen for bestandig eller for et  

 nærmere fastsat tidsrum frakendes retten til at eje, bruge, passe eller  

 slagte  

 eller i det hele beskæftige sig personligt med dyr.
Det samme gælder den, der  

 efter tidligere at have gjort sig skyldig i uforsvarlig behandling af dyr  

  

 på  

 ny findes skyldig  

 i sådan overtrædelse.
Forbudet kan begrænses til at angå  

 bestemte arter af dyr.
Overtrædelse af forbudet straffes med bøde eller  

 fængsel  

 indtil 6 måneder.
Stk. 2-3. (Udeladt).« De nævnte  

 bestemmelser suppleres af straffebestemmelser i en række bekendtgørelser.
Om  

 straffebestemmelserne i bekendtgørelserne om transport af dyr henvises til  

 afsnit 2.2. nedenfor.
 Grundlaget  

 for korrekt anvendelse af bestemmelserne om straf og om rettighedsfrakendelse  

 efter § 29 er således også efter lovændringen vurderingen af, hvorvidt en  

 overtrædelse må anses for  

  

 uforsvarlig behandling  

 (§ 28, stk. 1, 1. pkt.,  

 og § 29, stk. 1, 2. pkt.),  

  

 grovere uforsvarlig behandling  

 (§ 28, stk. 1,  

 1. pkt., og § 29, stk. 1, 1. pkt.) eller  

  

 mishandling af dyr  

 (§ 28, stk.  

 1, 3. pkt., og § 29, stk. 1, 1. pkt.). En eventuel tvivl om, hvilken af de  

 nævnte bestemmelser der skal anvendes i en konkret sag, kan afklares ved  

 forelæggelse for Det Veterinære Sundhedsråd, jf. afsnit 3 nedenfor.
 Efter  

 lovændringen skal det endvidere forud for tiltalerejsningen vurderes,  

 hvorvidt  

 overtrædelsen er begået i forbindelse med udøvelse af  

  

 erhverv, hvilket i  

 givet fald er en strafskærpende omstændighed, jf. § 28, stk. 7.
 Det er  

 således kun i sager, hvor de strafbare forhold  

  

 ikke  

 har udgjort  

 uforsvarlig behandling, grovere uforsvarlig behandling eller mishandling af  

 dyr, at der alene skal rejses tiltale efter straffebestemmelsen i  

  

 dyreværnslovens  

 § 28, stk. 2, og/eller bekendtgørelserne udstedt i medfør af loven.
 Da  

 vurderingen af et forhold som uforsvarlig behandling, grovere uforsvarlig  

 behandling eller mishandling af dyr har væsentlig betydning for straffen og  

 er  

 af afgørende betydning for spørgsmålet om rettighedsfrakendelse, forudsættes  

 det, at vurderingen af spørgsmålet om subsumption samt spørgsmålet om,  

 hvorvidt  

 der eventuelt er grundlag for at nedlægge påstand om rettighedsfrakendelse,  

 foretages af embedets jurister.
Strafansvar  

 for juridiske personer efter bestemmelsen i dyreværnslovens § 28, stk. 8, kan  

 blive aktuelt, hvis en overtrædelse er begået f.eks. af et landbrug eller af  

 et  

 transportfirma, der drives i selskabsform.
Hvis sagen efter  

 anklagemyndighedens  

 opfattelse bør medføre rettighedsfrakendelse, bør tiltalen dog ikke begrænses  

 til selskabet, men rettes mod den ansvarlige enkeltperson.
 Reglerne om transport af dyr findes i bekendtgørelse nr. 208 af 17. juni 1964  

 om transport af dyr med senere ændringer samt bekendtgørelse nr. 201 af 16.  

 april 1993 om beskyttelse af dyr under transport med senere ændringer.
Strafferammen for overtrædelse af de nævnte bekendtgørelser er bøde eller  

 fængsel i indtil 4 måneder.
Det fremgår af § 46 i bekendtgørelse nr. 201 af  

 16. april 1993. Bekendtgørelse nr. 208 af 17. juni 1964 indeholder ikke en  

 selvstændig straffebestemmelse.
Straf for overtrædelse af denne  

 bekendtgørelse fastsættes efter dyreværnslovens § 32, stk. 4, jf. stk. 3,  

 hvoraf det også fremgår, at der kan pålægges juridiske personer strafansvar.
I forbindelse med overtrædelse af bekendtgørelsernes regler om dyretransport  

 vil der ofte samtidig foreligge forhold, der kan straffes efter  

 dyreværnslovens § 28, stk. 2, jf. f.eks. § 1 om bl.a. beskyttelse af dyrene  

 mod væsentlig ulempe.
Undertiden vil det strafbare forhold også udgøre  

 uforsvarlig behandling, grovere uforsvarlig behandling eller mishandling af  

 dyrene, jf. dyreværnslovens § 28, stk. 1, 1. pkt. eller 3. pkt.
Der bør  

 i sådanne sager rejses tiltale  

  

 både  

 for overtrædelse af bekendtgørelsen  

  

 og  

 dyreværnsloven.
 I sager om transport af dyr kan der opstå spørgsmål om valg af  

 ansvarssubjekt, idet der kan være grundlag for at gøre strafansvar gældende  

 både mod en ansat chauffør, dennes arbejdsgiver/vognmand og/eller den person  

 (typisk en landmand), der f.eks. har ladet et dyr, der er uegnet til  

 transport, transportere.
 I praksis er der hidtil rejst tiltale både mod den chauffør, der har udført  

 transporten, og mod arbejdsgiver/vognmand og leverandør, hvis det kan  

 godtgøres, at disse har været medvirkende til overtrædelsen eller har begået  

 selvstændige overtrædelser, eller hvis der er grundlag for strafansvar for  

 arbejdsgiveren/vognmanden eller for leverandøren efter reglerne om  

 strafansvar for juridiske personer.
 Det forudsættes da også i bemærkningerne til ændringsloven, at både chauffør,  

 arbejdsgiver/vognmand og leverandør kan straffes i transportsager.
 Strafansvaret beror på en almindelige strafferetlig vurdering, herunder på,  

 om overtrædelsen kan tilregnes den pågældende som forsætlig eller uagtsom.
 Vurderingen  

 af spørgsmålet om et eventuelt virksomhedsansvar forudsætter endvidere, at  

 der  

 foreligger oplysninger om, hvorvidt transportvirksomheden eller  

 landbrugsvirksomheden, der har leveret dyr til transport, drives i  

 selskabsform.
 Hvis  

 sagen efter anklagemyndighedens opfattelse bør medføre rettighedsfrakendelse,  

 bør tiltalen dog ikke begrænses til selskabet, men rettes mod den ansvarlige  

 enkeltperson.
 Om  

 frakendelse af retten til at udføre transport af dyr henvises til afsnit 6.2.  

 nedenfor.
 I forbindelse med overvejelserne om, hvilken straffebestemmelse der er  

 relevant i konkrete sager, bør det indgå, om der er grundlag for at forelægge  

 sagen for Det Veterinære Sundhedsråd.
 En udtalelse fra Det Veterinære Sundhedsråd kan således være vejledende med  

 hensyn til, om en overtrædelse af dyreværnsloven må anses for at være enten  

 uforsvarlig behandling, grovere uforsvarlig behandling eller mishandling af  

 dyr.
 I sager om overtrædelse af dyreværnsloven, hvor overtrædelsen antages at  

 kunne udgøre grovere uforsvarlig behandling eller mishandling af dyr, bør der  

 som udgangspunkt ske forelæggelse for Det Veterinære Sundhedsråd med henblik  

 på en vurdering af dette spørgsmål, der også har betydning for spørgsmålet  

 om, hvorvidt der skal nedlægges påstand om frakendelse efter § 29, stk. 1.
 Nedenfor er fastsat nærmere retningslinjer for forelæggelse af sager for Det  

 Veterinære Sundhedsråd, idet der bør udvises særlig omhu ved formuleringen af  

 spørgsmål til rådet, jf. afsnit 3.2.
 Højesteret har i  

 en kendelse af 21. december 1999 (U 2000.627 H) udtalt, at udtalelser fra Det  

 Veterinære Sundhedsråd om bevismæssige spørgsmål og om, hvorvidt de tiltalte  

 har overtrådt dyreværnsloven, ikke kan anvendes som bevis.
 I den pågældende sag havde politiet fremsendt akterne i straffesagen til Det  

 Veterinære Sundhedsråd med anmodning om en "udtalelse om tiltaleforhold,  

 bødestørrelse og om hvorvidt der bør indstilles efter § 29, stk. 1" (om  

 rettighedsfrakendelse). Der var ved denne første forelæggelse ikke udformet  

 bestemte spørgsmål til rådet.
 Senere  

 fremsendte anklagemyndigheden på ny sagen til rådet med anmodning om  

 besvarelse  

 af en række konkrete spørgsmål.
Det  

 Veterinære Sundhedsråd afgav i den anledning to udtalelser.
Den første  

 udtalelse indeholdt bl.a. en gennemgang af de faktiske omstændigheder i  

 sagen,  

 sådan som rådet opfattede disse på grundlag af politirapporterne, og rådet  

 udtalte sig herunder om de bevismæssige spørgsmål i sagen.
Endvidere  

 indeholdt  

 rådets udtalelser en stillingtagen til, om de tiltalte efter rådets  

 opfattelse  

 havde overtrådt dyreværnsloven.
 Ved Østre Landsrets kendelse af 3. juni 1999 blev  

 det ikke tilladt anklagemyndigheden at benytte udtalelserne fra Det  

 Veterinære  

 Sundhedsråd som bevis under sagen.
 Flertallet  

 (tre af fem dommere) i Højesteret stadfæstede landsrettens kendelse og  

 begrundede afgørelsen således:
»Politiet kan indhente en udtalelse fra Det  

 Veterinære Sundhedsråd om veterinære spørgsmål, jf. § 3 i lov om  

 dyrlægegerning  

 m.v.
Rådet kan herunder udtale sig om, hvorvidt en adfærd, der er nærmere  

 beskrevet i spørgsmål til rådet, indebærer en uforsvarlig behandling af dyr  

 eller eventuelt en mishandling eller grovere uforsvarlig behandling, jf.  

 dyreværnslovens § 1, § 28, stk. 1, og § 29, stk. 1. Sådanne udtalelser er  

 omfattet af retsplejelovens § 877, stk. 2, nr. 5, og kan derfor benyttes som  

 bevis.
Dette gælder selv om udtalelsen er ensidigt indhentet af politiet  

 forud  

 for tiltalerejsning, idet tiltalte har adgang til at stille supplerende  

 spørgsmål til rådet eller indhente udtalelse fra andre sagkyndige.
 I  

 den foreliggende sag har rådet imidlertid - på grund af den måde sagen er  

 forelagt og spørgsmålene er stillet - ikke alene udtalt sig om veterinære  

 spørgsmål, men også om spørgsmål, som vil være genstand for rettens  

 bevisvurdering.
Rådet har herved givet udtryk for en stillingtagen til, om de tiltalte  

 har overtrådt dyreværnsloven.
Under henvisning hertil og til rådets særlige  

 stilling stemmer vi for at stadfæste landsrettens kendelse.« Det Veterinære Sundhedsråd er - i lighed med Retslægerådet - et sagkyndigt  

 råd.
Rådets opgave er at afgive udtalelser om veterinære spørgsmål og at være  

 rådgivende for ministeren for fødevarer, landbrug og fiskeri m.v.
Ifølge § 3,  

 stk. 1, i lov om dyrlægegerning m.v. afgiver Det Veterinære Sundhedsråd  

 udtalelser om veterinære spørgsmål på begæring af en offentlig myndighed  

 eller af parter i straffesager, hvor sådanne spørgsmål opstår.
 Det henhører derimod ikke under Det Veterinære Sundhedsråds kompetence at  

 afgive udtalelser om bevismæssige spørgsmål eller spørgsmål af juridisk  

 karakter, ligesom rådet ikke har til opgave at udtale sig om  

 anklagemyndighedens strafpåstand i konkrete sager.
 Rådets særlige stilling som sagkyndigt organ og det forhold, at det ikke  

 påhviler rådet at fungere som tilsynsmyndighed, fører endvidere til, at  

 anklagemyndigheden ikke bør rette almindelige forespørgsler til rådet om  

 behandlingen af konkrete sager, herunder f.eks. om, hvilke regler der er  

 relevante for sagen, om formuleringen af tiltalen eller om praksis i lignende  

 sager, sådan som det i et vist omfang forekommer ved samarbejdet med  

 særmyndigheder i særlovssager.
 Som det fremgår af præmisserne for Højesterets afgørelse, kan Det Veterinære  

 Sundhedsråd udtale sig om, "hvorvidt en adfærd, der er nærmere beskrevet  

 i spørgsmål til rådet, indebærer en uforsvarlig behandling af dyr eller  

 eventuelt en mishandling eller grovere uforsvarlig behandling, jf.  

 dyreværnslovens § 1, § 28, stk. 1, og § 29, stk. 1".
 Anklagemyndigheden må endvidere kunne anmode rådet om udtalelser om andre  

 veterinære spørgsmål, herunder f.eks. om en bestemt nærmere beskrevet  

 fremgangsmåde ved behandlingen af dyr er anerkendt og forsvarlig, og om et  

 bestemt indgreb på et dyr kræver autorisation som dyrlæge.
Forelæggelse af sagen for Det Veterinære Sundhedsråd skal ske ved en  

 skrivelse fra anklagemyndigheden til rådet, hvori spørgsmålene til rådet  

 formuleres.
Sagens akter vedlægges.
Det Veterinære Sundhedsråds adresse er:  

 Det Veterinære Sundhedsråd, Fødevaredirektoratet, Mørkhøj Bygade 19, 2860  

 Søborg.
 Spørgsmålene til det Veterinære Sundhedsråd skal formuleres konkret, og det  

 skal ved forelæggelsen for rådet klart angives, hvilke faktiske forhold rådet  

 skal udtale sig om.
 Anklagemyndigheden må derfor i henvendelsen til rådet beskrive den faktiske  

 adfærd, således som anklagemyndigheden på baggrund af efterforskningen i  

 sagen opfatter denne, og stille de enkelte spørgsmål til rådet i relation til  

 denne beskrivelse.
 Hvis der er tvivl om, hvilke faktiske omstændigheder der kan lægges til grund  

 ved sagens afgørelse, bør dette oplyses, ligesom det bør overvejes, om der er  

 behov for at stille alternative spørgsmål, f.eks. på baggrund af de  

 forklaringer, som er afgivet af den sigtede om hændelsesforløbet.
Det vil oftest være en fordel at stille flere korte spørgsmål vedrørende de  

 enkelte momenter i sagen.
Det er endvidere en mulighed at stille et  

 supplerende spørgsmål om, hvorvidt sagen i øvrigt giver rådet anledning til  

 bemærkninger.
 Spørgsmålene  

 til rådet må ikke stilles således, at der lægges op til en bevismæssig  

 vurdering eller en stillingtagen til, om den sigtede kan anses for skyldig i  

 bestemte lovovertrædelser, idet denne vurdering henhører under retten.
 Der bør  

 endvidere ikke stilles spørgsmål, hvor rådet anmodes om en gennemgang af, om  

 et  

 længere hændelsesforløb er foregået i overensstemmelse med de gældende  

 regler.
Det  

 forekommer stadig i et vist omfang, at Det Veterinære Sundhedsråd af  

 politiet/anklagemyndigheden forelægges sager, hvor de ovennævnte  

 retningslinier  

 ikke er fulgt.
Jeg har derfor anmodet Det Veterinære Sundhedsråds sekretariat  

 om at tilbagesende sådanne sager til politikredsene med anmodning om, at  

 spørgsmål til rådet stilles i overensstemmelse med retningslinierne i denne  

 meddelelse.
 Det fremgår af begrundelsen for Højesterets kendelse, at udtalelser fra Det  

 Veterinære Sundhedsråd er omfattet af retsplejelovens § 877, stk. 2, nr. 5,  

 og derfor som udgangspunkt kan benyttes som bevis, og at dette gælder, selv  

 om udtalelsen er ensidigt indhentet af politiet forud for tiltalerejsningen.
 Der er på den baggrund ikke noget til hinder for, at anklagemyndigheden  

 stiller spørgsmål til Det Veterinære Sundhedsråd uden forudgående  

 forelæggelse af spørgsmålene for den sigtede eller dennes eventuelle  

 forsvarer.
 I sager, hvor der er beskikket en forsvarer, bør et udkast til spørgsmålene  

 til rådet dog forelægges for forsvareren, således at der så tidligt som  

 muligt under sagens behandling gives sigtede adgang til at stille supplerende  

 spørgsmål.
 Som nævnt ovenfor under pkt. 3.2.1. bør anklagemyndigheden ikke rette  

 almindelige forespørgsler til Det Veterinære Sundhedsråd om behandlingen af  

 konkrete sager, herunder f.eks. om, hvilke regler der er relevante for sagen,  

 om formuleringen af tiltalen eller om praksis i lignende sager, sådan som det  

 i et vist omfang forekommer ved samarbejdet med særmyndigheder i  

 særlovssager.
 Sådan almindelig rådgivning med henblik på behandlingen af konkrete sager,  

 der indeholder veterinære spørgsmål, må indhentes hos de offentlige  

 myndigheder, som det påhviler at føre tilsyn med overholdelsen af  

 lovgivningen, jf. herved også RM 6/1994 om samarbejdet i særlovssager med  

 særmyndigheden.
 Fødevareregionernes veterinærafdelinger (tidligere kredsdyrlægerne) og  

 Fødevaredirektoratet vil således i mange tilfælde kunne bistå politiet og  

 anklagemyndigheden i forbindelse med behandlingen af enkeltsager.
Det fremgår af forarbejderne til ændringen af dyreværnslovens  

 straffebestemmelser ved lov nr. 384 af 28. maj 2003, at lovforslagets formål  

 er at gennemføre en generel skærpelse af  

  

 bøde  

 niveauet i sager om overtrædelse af dyreværnslovgivningen.
Det gælder såvel i  

 sager om overtrædelser, der er begået i forbindelse med gerningsmandens  

 udøvelse af sit erhverv, som i sager om privates hold af dyr, herunder  

 hobbydyr og kæledyr.
 På den baggrund er dyreværnslovens § 28, stk. 1, blevet ændret således, at  

 der som nyt 2. pkt., er indsat en bestemmelse, hvorefter der ved udmåling af  

 straf efter § 28, stk. 1, 1. pkt., om uforsvarlig behandling af dyr skal  

 tages hensyn til, om der er tale om uforsvarlig eller grovere uforsvarlig  

 behandling.
 Endvidere er der i dyreværnslovens § 28, stk. 7, indsat en bestemmelse,  

 hvorefter det ved udmåling af bødestraf i henhold til dyreværnslovgivningen  

 skal anses som en skærpende omstændighed, hvis overtrædelsen er begået i  

 forbindelse med lovovertræderens udøvelse af sit erhverv.
 Bestemmelserne er gengivet ovenfor under afsnit 2.1.
 I tilknytning til bemærkningerne til ændringsloven om en væsentlig skærpelse  

 af straffene i de sager om overtrædelse af dyreværnsloven, som afgøres med  

 bøde, er der anført en række minimums-strafpositioner, der kan  

 tjene som et udgangspunkt for  

 retsanvendelsen i forskellige sagstyper.
 Disse  

 strafpositioner gennemgås nedenfor under afsnit 5.3.  5.5. I afsnit  

 5.2.  

 beskrives en række konkrete forhold, der efter bemærkningerne i lovforslaget  

 kan føre til fravigelse af minimums-strafpositionerne.
Om området  

 for anvendelse af  

  

 frihedsstraf  

 i sager om overtrædelse af  

 dyreværnslovgivningen fremgår det af bemærkningerne, at retsudviklingen på  

 dette punkt fortsat bør overlades til anklagemyndighed og domstole.
Det  

 tilføjes dog, at hensigten med lovforslaget ikke har været at begrænse  

 anvendelsen  

 af frihedsstraf.
I sager om mishandling af dyr, skal der som udgangspunkt  

 altid  

 nedlægges påstand om fængselsstraf, da dyreværnslovens § 28, stk. 1, 3. pkt.,  

 kun har fængsel i strafferammen.
Om anvendelsen af frihedsstraf henvises i  

 øvrigt til afsnit 5.6. nedenfor.
 Som nævnt indeholder bemærkningerne til ændringsloven en række  

 minimums-strafpositioner, der kan tjene som et udgangspunkt for  

 retsanvendelsen i forskellige sagstyper.
Særligt med hensyn til erhvervssager, herunder også sager om transport af  

 dyr, bygger disse strafpositioner bl.a. på, at overtrædelse af  

 dyreværnslovgivningen ofte generelt vil være egnet til at skaffe den  

 pågældende transportør m.v. en  

 økonomisk vinding.
De nævnte strafpositioner forudsætter således ikke, at der  

 i  

 den konkrete sag er opnået eller tilsigtet en sådan vinding.
 Det er bl.a.  

 på den baggrund vigtigt at fremhæve, at spørgsmålet om, hvilken bøde der skal  

 udmåles i den enkelte konkrete sag, selvsagt fortsat vil bero på domstolenes  

 samlede vurdering af den enkelte sags foreliggende omstændigheder.
Det betyder  

 på den ene side, at der jævnligt kan være grundlag for at udmåle  

  

 bøder, der  

 er højere  

 - og efter omstændighederne meget væsentligt højere - end dem,  

 der følger af de nævnte udgangspunkter.
Ud fra den overordnede betragtning,  

 at  

 det ikke må kunne betale sig at overtræde dyreværnslovgivningen, vil dette  

 navnlig gælde, hvor det i den konkrete sag kan lægges til grund, at der er  

 opnået eller tilsigtet en økonomisk vinding.
I så fald må det også indgå, om  

 der kan være grundlag for konfiskation efter straffelovens almindelige  

 regler.
Det anførte  

 betyder på den anden side, at der efter omstændighederne også kan være  

 grundlag  

 for at udmåle  

  

 lavere bøder  

 end de anførte.
Det kan f.eks. være  

 tilfældet, hvis forholdet i den konkrete sag har været af mindre  

 strafværdighed, hvis der er tale om personer under 18 år, eller hvis den  

 pågældendes personlige forhold i øvrigt taler for det.
Endvidere  

 bemærkes, at der selvsagt også fremover vil kunne differentieres i  

 bødeudmålingen mellem de forskellige implicerede personer, bl.a. på baggrund  

 af  

 en vurdering af, hvem der er hovedmanden, og hvem en opnået eller  

 tilsigtet  

 fortjeneste ville tilfalde.
I transportsager vil der i særlige tilfælde kunne  

 være grundlag for at sondre mellem leverandører, chauffører og vognmænd m.v.,  

 jf. nærmere nedenfor under afsnit 5.5.
 Om  

  

 gentagelsesvirkning  

 ved bødefastsættelsen fremgår det af forarbejderne, at tidligere straffe for  

 overtrædelse af de hidtidige regler i dyreværnslovgivningen kan tillægges  

 gentagelsesvirkning efter de nye regler.
 Ifølge bemærkningerne til lovforslaget anvendes følgende  

 minimums-strafpositioner som udgangspunkt ved overtrædelser af  

 dyreværnslovens  

  

 § 28, stk. 1, 1. pkt., når der ikke er tale om overtrædelser i  

 erhvervsforhold:
1. gang 2. gang Uforsvarlig  

 behandling af dyr 2.000 kr.
 3.000 kr.
Grovere  

 uforsvarlig behandling af dyr 5.000 kr.
 7.500 kr.
 Er der tale  

 om grovere uforsvarlig behandling eller gentagen uforsvarlig behandling af  

 dyr,  

 kan der eventuelt være grundlag for at nedlægge påstand om  

 rettighedsfrakendelse, jf. afsnit 6.1. nedenfor.
 Forarbejderne  

 til ændringsloven indeholder ikke bemærkninger om skærpede bøder i sager,  

 hvor  

 der alene er tale om en overtrædelse af dyreværnslovens  

  

 § 28, stk. 2. I  

 denne type sager vil der således fortsat kunne forekomme bøder, der er mindre  

 end de ovennævnte udgangspunkter.
Ifølge bemærkningerne til ændringsloven, bør det ved udmålingen af en straf  

 for overtrædelse af dyreværnslovgivningen i højere grad indgå som en  

 skærpende omstændighed, hvis forholdet er begået som led i erhvervsmæssigt  

 forhold.
Der bør således kunne stilles særlige krav til agtpågivenhed hos  

 personer, der handler inden for deres erhverv.
Hertil kommer, at der særligt  

 i disse sager kan være et økonomisk incitament til at overtræde lovgivningen,  

 og at det derfor i almindelighed vil være påkrævet med væsentligt højere  

 bøder, før bøden kan virke præventivt.
 På den baggrund er der i dyreværnslovens  

  

 § 28, stk. 7, indsat en bestemmelse om, at det ved udmåling af straf  

 efter loven eller forskrifter udstedt i henhold hertil vil være at anse som  

 en skærpende omstændighed, hvis overtrædelsen er begået som led i udøvelse af  

 erhverv.
Det fremgår i øvrigt af forarbejderne, at bødepositionerne nedenfor bl.a.  

 bygger på den forudsætning, at overtrædelse af dyreværnslovgivningen ofte  

 generelt vil være egnet til at skaffe gerningsmanden en økonomisk vinding.
De  

 nævnte strafpositioner forudsætter således ikke, at der i den konkrete sag er  

 opnået eller tilsigtet vinding.
 Ifølge  

 bemærkningerne til lovforslaget anvendes følgende  

 minimums-strafpositioner  

 som udgangspunkt ved overtrædelser af dyreværnslovens  

  

 § 28, stk. 1, 1. pkt.,  

 når overtrædelsen er begået i forbindelse med udøvelse af erhverv, jf.  

  

 § 28,  

 stk. 7  

 :
1. gang 2. gang Uforsvarlig  

 behandling af dyr 5.000 kr.
 7.500 kr.
Grovere uforsvarlig  

 behandling af dyr 10.000 kr.
 15.000 kr.
 Er der tale  

 om grovere uforsvarlig behandling eller gentagen uforsvarlig behandling af  

 dyr,  

 kan der eventuelt være grundlag for at nedlægge påstand om  

 rettighedsfrakendelse, jf. afsnit 6.1. nedenfor.
Bestemmelsen  

 i  

  

 § 28, stk. 7,  

 finder også anvendelse i erhvervssager, hvor der  

 fastsættes en bøde efter dyreværnslovens  

  

 § 28, stk. 2,  

 hvis  

 overtrædelsen  uden at være omfattet af § 28, stk. 1  har medført  

 væsentlig  

 ulempe for det pågældende dyr.
Her anvendes følgende  

 minimums-strafpositioner  

 som udgangspunkt for strafpåstanden:
1. gang 2. gang Dyreværnslovens  

 § 28, stk. 2 3.000 kr.
 4.500 kr.
De ovenfor  

 beskrevne strafpositioner bør ligeledes anvendes som udgangspunkt for  

 strafpåstanden i sager, hvor der rejses tiltale for overtrædelse af både  

 bekendtgørelse nr. 828 af 7. november 1997 om  

  

 afhorning af dyr  

 og  

 dyreværnslovens § 28, stk. 1, 1. pkt., eller stk. 2, når sådanne  

 overtrædelser  

 er begået i erhvervsmæssig sammenhæng.
Er overtrædelse af reglerne i den  

 nævnte  

 bekendtgørelse sket med hensyn til flere dyr, bør der nedlægges påstand om en  

 højere bøde afhængig af antallet af dyr og den herved opnåede besparelse på  

 udgifter til dyrlæge og/eller bedøvelse af dyrene.
I sager, hvor  

 der alene er tale om brud på helt  

  

 formelle regler, og hvor  

  

 dyr ikke  

 har været udsat for væsentlig ulempe  

 m.v., er bødeniveauet ikke skærpet.
I  

 disse tilfælde kan også mindre bøder således efter omstændighederne anses for  

 passende.
 Overtrædelser  

 i forbindelse med transport af dyr, der typisk begås som et led i  

 erhvervsmæssig virksomhed, er særligt beskrevet nedenfor i afsnit 5.5.
 I sager om transport af dyr - f.eks. sager, hvor der på en dyretransport er  

 lastet flere dyr end tilladt, eller sager, hvor dyr, der er uegnede til  

 transport, alligevel transporteres - anvendes ifølge forarbejderne til lov  

 nr. 380 af 28. maj 2003 følgende minimums-strafpositioner som  

 udgangspunkt for bødepåstanden:
1. gang 2. gang Kun  

 overtrædelse af bekendtgørelse og/eller dyreværnslovens § 28, stk. 2.
 3.000 kr.
 4.500 kr.
Uforsvarlig  

 behandling af dyr (dvs. både  

 overtrædelse af bekendt-gørelse og dyreværnslovens § 28, stk. 1, 1. pkt.) 5.000 kr.
 7.500 kr.
Grovere  

 uforsvarlig behandling af dyr (dvs. både  

 overtrædelse af bekendt-gørelse og dyreværnslovens § 28, stk. 1, 1. pkt.) 10.000 kr.
 15.000 kr.
 Der er i  

 forarbejderne til ændringsloven ikke fastsat forskellige udgangspunkter for  

 bødestørrelsen for chauffør, arbejdsgiver/vognmand og leverandør, men det  

 fremgår af bemærkningerne, at der ved bødeudmålingen vil kunne differentieres  

 i  

 bødeudmålingen mellem de forskellige implicerede personer, bl.a. på baggrund  

 af  

 en vurdering af, hvem der er hovedmanden, og hvem en opnået eller  

 tilsigtet  

 fortjeneste ville tilfalde.
Det er på den  

 baggrund min opfattelse, at udgangspunktet for anklagemyndighedens  

 strafpåstand  

 bør være de ovennævnte minimums-strafpositioner, uanset om  

 strafansvar gøres  

 gældende kun over for enten chaufføren, arbejdsgiveren/vognmanden eller  

 leverandøren eller over for flere af disse.
Hvis der foreligger oplysninger  

 om  

 særlige omstændigheder i forbindelse med lovovertrædelsen, kan der dog - især  

 i  

 forholdet mellem chauffør og arbejdsgiver/vognmand  være grundlag for,  

 at  

 bøden for en af disse nedsættes eller forhøjes.
Nedsættelse eller forhøjelse  

 kan bl.a. komme på tale i de tilfælde, der er nævnt i afsnit 5.2.
I sager, hvor  

 der alene er tale om brud på helt  

  

 formelle regler, og hvor  

  

 dyr ikke  

 har været udsat for væsentlig ulempe  

 m.v., f.eks. tilfælde, hvor en  

 vognmand ikke har medbragt sin autorisation til transport af dyr, er  

 bødeniveauet ikke skærpet.
I disse tilfælde kan også mindre bøder således  

 efter  

 omstændighederne anses for passende.
 Om tilfælde,  

 hvor der foreligger  

  

 gentagne og eventuelt systematiske overtrædelser  

 af  

 transportreglerne, fremgår det af forarbejderne, at bødebeløbet bør være  

 væsentligt højere end bødebeløbet for andengangsovertrædelser.
For at  

 modvirke, at personer, der som led i deres erhverv beskæftiger sig med  

 dyretransporter, konsekvent overtræder transportreglerne, vil der kunne være  

 grundlag for  

  

 absolut kumulation, dvs. sammenlægning af de bøder, der  

 isoleret set er forskyldt i de enkelte tilfælde.
Det anføres i  

 bemærkningerne,  

 at det må bero på en konkret vurdering i den enkelte sag, i hvilket omfang  

 dette udmålingsprincip bør anvendes.
 Om  

 rettighedsfrakendelse i sager om transport af dyr henvises til afsnit 6.1.og  

 6.2. nedenfor.
Det fremgår af dyreværnslovens § 28, stk. 1, 3. pkt., at straffen i sager,  

 hvor det strafbare forhold har haft karakter af  

  

 mishandling, er fængsel indtil 1 år, i gentagelsestilfælde indtil 2 år.
I  

 sager, hvor der er tale om mishandling af dyr, skal der således som  

 udgangspunkt altid nedlægges  

  

 påstand om frihedsstraf.
 I praksis foreligger mishandling ofte i situationer, hvor landmænd gennem  

 længere tid ikke har draget omsorg for en besætning af produktionsdyr bl.a.  

 med den følge,  

 at dyrene er syge, stærkt afmagrede eller døde.
Mishandling forekommer  

 dog også ved privatpersoners hold af enkelte eller få dyr, herunder hobbydyr  

 og  

 kæledyr.
Som eksempel kan nævnes en utrykt landsretsdom:
 Vestre Landsrets dom af 19. marts 2002 (7.  

 afdeling).  

 En 62-årig mand var tiltalt for overtrædelse af dyreværnsloven § 28, jf. § 1  

 og  

 § 2, samt § 3, stk. 1 og 3, ved groft uforsvarlig behandling af 3 hunde, idet  

 han som ejer overlod dem til sig selv i længere tid i et aflåst område på ca.  

 12 m2 uden adgang til foder og drikkevand, hvorved en af hundene døde,  

 formentlig  

 af tørst, og de 2 andre hundes ernæringstilstand blev dårlig, ligesom de led  

 af  

 væskemangel.
 Det Veterinære Sundhedsråd havde udtalt, at rådet betragtede forholdet  

 som groft uforsvarlig behandling af dyr med karakter af mishandling.
Landsretten tiltrådte, at forholdet havde karakter af mishandling, og  

 idømte en fællesstraf af fængsel i 7 måneder, der også omfattede en tidligere  

 dom på 6 måneders betinget fængsel.
Landsretten anførte i domspræmisserne, at  

 retten herved havde taget i betragtning, at den begåede overtrædelse af  

 dyreværnsloven var af en sådan grovhed, at  

  

 den i sig selv som udgangspunkt  

 bør medføre ubetinget fængselsstraf i 30 dage.
 Navnlig under hensyn til tiltaltes alder og personlige forhold i øvrigt  

 fandt retten det forsvarligt, at alene 14 dages fængsel skulle afsones, mens  

 resten af fængselsstraffen blev gjort betinget.
 Også i  

  

 sager,  

 der ikke vedrører mishandling, vil der kunne være grundlag for at  

 nedlægge  

 påstand om frihedsstraf, idet andre af dyreværnslovens bestemmelser i §§ 28  

 og  

 29 samt bekendtgørelser udstedt i medfør af loven også indeholder fængsel i  

 strafferammen.
I praksis vil  

 påstand om fængselsstraf - hvis tiltalte ikke tidligere er straffet for  

 overtrædelse af dyreværnslovgivningen - primært være relevant i sager om  

  

 grovere  

 uforsvarlig behandling af dyr, jf. § 28, stk. 1, 1. pkt., og typisk, hvor  

 der er tale om adskillige dyr, eller hvor overtrædelsen har medført  

 omfattende  

 skader for dyrene.
Som eksempler kan nævnes følgende domme:
Vestre Landsrets dom af  

 3. november 1999 (TfK 2000.85).  

 En landmand blev idømt 14  

 dages betinget hæfte for overtrædelse af dyreværnslovens § 28, stk. 1, 1.  

 pkt.,  

 ved i to tilfælde over en periode på ca. 4 måneder at have behandlet sin  

 svine-  

 og kreaturbesætning  

  

 grovere uforsvarligt  

 bl.a. ved ikke at tilkalde  

 dyrlæge til syge dyr, og idet fire dyr måtte aflives på grund af sygelig  

 afmagring og diverse lidelser.
Tiltalte blev også frakendt retten til at eje,  

 bruge, passe, slagte eller i det hele beskæftige sig personligt med dyr i  

 produktionsmæssigt  

 øjemed i 3 år.
 Retten i Tønders dom af 6. januar 2003.  

 En 51-årig ustraffet  

 landmand blev idømt 10 dages betinget fængsel for overtrædelse af  

 dyreværnslovens § 28, stk. 1, 1. pkt., jf. stk. 2, 1. pkt., jf. §§ 1, 2 og 3,  

 ved at have behandlet flere kreaturer  

  

 groft uforsvarligt, idet bl.a. en  

 ko havde et horn, der var vokset gennem huden og ind i kraniet, ligesom tre  

 andre dyr havde knogleskader og betændte sår.
Betingede  

 frihedsstraffe  

 kommer især på tale i de sager, hvor den tiltaltes personlige forhold, f.eks.  

 psykiske problemer, har været en af årsagerne til lovovertrædelsen.
Det  

 forekommer også i et vist omfang, at der er grundlag for at idømme  

  

 foranstaltninger  

 efter straffelovens §§ 68  69 i sager om overtrædelse af  

 dyreværnslovgivningen.
 Efter dyreværnslovens § 29, stk. 1, 1. pkt., kan den, der ved dom findes  

 skyldig i  

  

 mishandling  

 eller  

  

 grovere uforsvarlig behandling  

 af dyr, ved dommen for bestandig eller for et nærmere fastsat tidsrum  

 frakendes retten til at eje, bruge, passe eller slagte eller i det hele  

 beskæftige sig personligt med dyr.
 Det samme gælder den, der efter tidligere at have gjort sig skyldig i  

  

 uforsvarlig behandling  

 af dyr  

  

 på ny findes skyldig i sådan overtrædelse, jf. § 29, stk. 1, 2. pkt.
 Ifølge bemærkningerne til ændringsloven bør spørgsmålet om  

 rettighedsfrakendelse altid overvejes, når et forhold henføres under  

 kategorien grovere uforsvarlig behandling af dyr.
 Rettighedsfrakendelse bør endvidere overvejes i alle sager om mishandling  

 samt i sager, hvor sigtelsen vedrører overtrædelse af § 28, stk. 1, 1. pkt.,  

 hvis den sigtede tidligere er dømt efter dyreværnslovens § 28, stk. 1.
Rettighedsfrakendelse kan ske for bestandig eller for et nærmere fastsat  

 tidsrum, oftest 2, 3 eller 5 år.
Frakendelsen kan begrænses til kun at angå  

 f.eks. produktionsdyr eller bestemte arter af dyr eller således, at der  

 fremover kun må holdes et bestemt antal dyr.
 Sager, hvor  

 påstand om rettighedsfrakendelse agtes nedlagt, eller hvor en sådan påstand  

 bør  

 overvejes, skal forelægges for Rigsadvokaten inden tiltalerejsning og fremme  

 af  

 sagen til strafferetlig afgørelse.
Er  

 der efter anklagemyndighedens opfattelse grundlag for rettighedsfrakendelse,  

 skal der rejses tiltale mod den ansvarlige enkeltperson.
Sådanne sager bør  

 derfor ikke begrænses, således at der kun rejses tiltale over for et  

 eventuelt  

 strafansvarligt selskab.
 I sager om transport af dyr, hvor tiltalen omfatter både overtrædelse af  

 bekendtgørelserne om dyretransport og overtrædelse af dyreværnslovens § 28,  

 stk. 1, kan der være grundlag for at nedlægge påstand om  

 rettighedsfrakendelse efter dyreværnslovens § 29, stk. 1, efter de  

 retningslinier, der er beskrevet ovenfor i afsnit 6.1.
 I sager om overtrædelser af bekendtgørelserne om transport af dyr kan der  

 også være grundlag for at nedlægge påstand om rettighedsfrakendelse efter  

 straffelovens §  

 79, stk. 1, af retten til at udføre transport af hvirveldyr, idet sådan  

 virksomhed kræver særlig offentlig autorisation, jf. straffelovens § 78, stk.  

 2.
En  

 transportvirksomhed, der udfører transport af hvirveldyr, skal således være  

 autoriseret hertil, jf. § 3 a i bekendtgørelse nr. 201 af 16. april 1993 om  

 beskyttelse af dyr under transport med senere ændringer.
Autorisation  

 meddeles  

 af Fødevaredirektoratet for så vidt angår transportvirksomheder etableret i  

 Danmark.
 Fødevaredirektoratet  

 kan i medfør af bekendtgørelsens § 3 d tilbagekalde autorisationen i tilfælde  

 af gentagne overtrædelser af EU-reglerne om beskyttelse af dyr under  

 transport,  

 herunder nationale regler udstedt i medfør af EU-regler, eller i tilfælde af  

 en  

 sådan overtrædelse, som har medført alvorlig lidelse for dyrene.
 Om forholdet  

 mellem reglerne om administrativ tilbagekaldelse af autorisationer og  

 straffelovens § 79 om rettighedsfrakendelse har Justitsministeriet i en  

 redegørelse af 14. april 2003 (Alm. del  bilag 970) til Folketingets  

 Retsudvalg udtalt følgende:
 »Efter Justitsministeriets opfattelse bør administrativ tilbagekaldelse  

 af en autorisation ikke finde sted, før den eller de tilknyttede straffesager  

 er afgjort, da Fødevaredirektoratet ikke før dette tidspunkt kan vide, om  

 transportøren bliver kendt skyldig og grundlaget for tilbagekaldelsen af  

 autorisationen dermed er til stede.
Hvis  

 der er tale om en grov overtrædelse af reglerne, som har medført alvorlig  

 lidelse for dyrene, vil det dog være mest korrekt at lade spørgsmålet om  

 tilbagekaldelse af autorisationen indgå i den straffesag, der i givet fald  

 bør  

 rejses over for transportøren, så domstolene får lejlighed til at tage  

 stilling  

 til spørgsmålet om rettighedsfrakendelse.
Baggrunden herfor er, at en sådan  

 rettighedsfrakendelse kan være et ganske alvorligt indgreb over for den  

 pågældende transportør, og retssikkerhedsmæssige betragtninger taler således  

 for, at afgørelsen træffes af domstolene, som det også er tilfældet i andre  

 sager om rettighedsfrakendelse, jf. straffelovens §§ 78 og 79. Det samme  

 gælder, hvis anklagemyndigheden vælger at sammenlægge en række sager om  

 gentagne (mindre) overtrædelser begået af den samme transportør og indbringe  

 sagerne samlet for retten.
Fødevaredirektoratets adgang til administrativt at tilbagekalde  

 autorisationerne er således primært tænkt anvendt i situationer, hvor den  

 samme  

 transportør gentagne gange ved forskellige afgørelser dømmes for  

 overtrædelser  

 af reglerne om beskyttelse af dyr under transport, herunder afgørelser fra  

 forskellige domstole og politimestre.« Som det  

 fremgår af redegørelsen, kan en påstand om frakendelse af retten til at  

 udføre  

 transport af hvirveldyr i medfør af straffelovens § 79, stk. 1, være aktuel i  

 straffesager mod en transportør, hvor overtrædelsen har medført alvorlig  

 lidelse for dyrene.
I sådanne tilfælde kan der eventuelt samtidig være  

 grundlag  

 for at nedlægge påstand om frakendelse efter dyreværnslovens § 29, stk. 1, af  

 retten til at beskæftige sig med dyr.
Endvidere kan der være anledning til at  

 nedlægge påstand om frakendelse af retten til at udføre transport af  

 hvirveldyr  

 i medfør af straffelovens § 79, stk. 1, i straffesager mod en transportør,  

 hvor  

 der skal ske samlet pådømmelse af en række gentagne (eventuelt mindre)  

 overtrædelser begået af transportøren.
 Det  

 forudsættes samtidig, at betingelserne for frakendelse i straffelovens § 79,  

 stk. 1, må anses for opfyldte.
 Sager, hvor  

 påstand om frakendelse af retten til at udføre transport af dyr agtes  

 nedlagt,  

 eller hvor en sådan påstand bør overvejes, skal forelægges for Rigsadvokaten  

 inden tiltalerejsning og fremme af sagen til strafferetlig afgørelse.
Er  

 der efter anklagemyndighedens opfattelse grundlag for rettighedsfrakendelse,  

 skal der rejses tiltale mod den ansvarlige enkeltperson.
Sådanne sager bør  

 derfor ikke begrænses, således at der kun rejses tiltale over for et  

 eventuelt  

 strafansvarligt selskab.
 I meget grove sager om overtrædelse af reglerne om transport af dyr kan der  

 eventuelt være grundlag for at påstå det køretøj, der har været anvendt til  

 transporten, konfiskeret, jf. straffelovens § 75, stk. 2, nr. 1, om  

 konfiskation af genstande, der har været anvendt til en strafbar handling,  

 hvis det er påkrævet for at forebygge yderligere lovovertrædelser.
 Dette kan f.eks. komme på tale, hvis en transportør fortsætter sin ulovlige  

 virksomhed efter at være frataget sin autorisation og udsætter dyrene for  

 alvorlig lidelse, jf. herved også den ovennævnte redegørelse af 14. april  

 2003 fra Justitsministeriet til Folketingets Retsudvalg.
 Som det fremgår ovenfor under afsnit 6.2., kan Fødevaredirektoratet under  

 visse omstændigheder administrativt tilbagekalde en autorisation til  

 transport af hvirveldyr i medfør af § 3 d i bekendtgørelse nr. 201 af 16.  

 april 1993 om beskyttelse af dyr med senere ændringer.
Fødevaredirektoratet har derfor behov for at få oplysninger om alle  

 afgørelser i sager vedrørende overtrædelse af reglerne om dyretransport  

 (bekendtgørelsen om transport af dyr og bekendtgørelsen om beskyttelse af dyr  

 under transport), hvor den tiltalte findes skyldig.
Det gælder også  

 bødeforelæg, der vedtages udenretligt.
 I den anledning skal jeg anmode politimestrene og politidirektøren om, at  

 disse afgørelser indberettes til Fødevaredirektoratet, Kontoret for dyreværn  

 og veterinærlægemidler, Mørkhøj Bygade 19, 2860 Søborg.
I forbindelse med behandlingen af sager om overtrædelse af dyreværnsloven  

 forekommer det, at politiet konstaterer, at dyr er skadede eller syge eller  

 opholder sig under uforsvarlige forhold.
Udover efterforskningen af  

 eventuelle strafbare forhold i den forbindelse bør politiet være opmærksom  

 på, om der er grundlag for straks at gribe ind over for sådanne dyrehold.
 Dette kan ske efter bestemmelserne i dyreværnslovens §§ 21 og 22, der er  

 sålydende:
»§ 21. Behandles dyr uforsvarligt, kan politimesteren (politidirektøren) give  

 den ansvarlige pålæg om dyrets behandling.
Er dyret sygt eller kommet  

 uhelbredeligt til skade, kan politimesteren (politidirektøren) meddele pålæg  

 om aflivning af dyret, hvis det vil medføre unødig lidelse at lade det leve.
Stk. 2. Pålæg skal meddeles skriftligt.
Inden der meddeles pålæg, skal  

 politi-mesteren (politidirektøren) indhente en erklæring fra en dyrlæge og om  

 fornødent fra kredsdyrlægen.
Endvidere skal den, der har ansvaret for dyret,  

 have lejlighed til at udtale sig.
 Stk. 3. Stk. 2 kan fraviges i det omfang, det er nødvendigt for at afværge en  

 væsentlig lidelse for dyret.
Stk. 4. Om omkostninger (udelades) § 22. Efterkommes pålægget efter § 21, stk. 1, 1. pkt., ikke, skal  

 politimesteren (politidirektøren) sørge for dyrenes pasning og kan herunder  

 anbringe dyrene et andet sted.
Efterkommes pålæg efter § 21, stk. 1, 2. pkt.,  

 ikke, skal politimesteren sørge for, at dyret aflives.
 Stk. 2. Politimesteren (politidirektøren) kan straks eller senere  

 bestemme, at dyrene skal sælges eller aflives, hvis forholdene taler derfor,  

 herunder dyrenes tilstand, udsigten til, at ejeren kan passe dyrene igen, og  

 udgifterne ved dyrenes placering andetsteds.
Stk. 3. Om omkostninger (udelades).« I  

 dyreværnslovens § 23 er der fastsat bestemmelser om adgangen til  

 domstolsprøvelse af pålæg efter § 21 og salg eller aflivning efter § 22.  

 Indbringelse for domstolene har ikke opsættende virkning.
 Om pålæg  

 efter § 21 og om anvendelse af beføjelserne i § 22 henvises i øvrigt til  

 Vestre  

 Landsrets kendelse i U 1999.2064V.
 Overtrædes  

 politiets pålæg, bør det overvejes efterfølgende at rejse tiltale for  

 overtrædelse af dyreværnslovens § 28, stk. 3, jf. § 21, stk. 1.
 Retningslinierne i denne meddelelse erstatter retningslinierne i  

 rigsadvokatmeddelelse nr. 6/2000, der samtidig ophæves.
 Retningslinierne i meddelelsens afsnit 5 om højere bøder gælder for  

 overtrædelser, der er begået efter den 1. juli 2003, hvor lov nr. 384 af 28.  

 maj 2003 trådte i kraft.
