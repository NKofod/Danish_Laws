Landsskatteretskendelse af 20/12 2001 Præferencetoldbehandling  metervarer genindført fra Polen Sagen skyldes, at toldcentret den 22. november 1999 har truffet  

 afgørelse om, at der ikke kan opnås præferencetoldbehandling ved  

 indfortoldning  

 af varer, der har været udført til passiv forædling i Polen, idet de  

 genindførte varer ikke opfylder oprindelseskriterierne i præferenceaftalen  

 mellem EU og Polen.
Det fremgår af sagen, at den klagende virksomhed A i perioden 1.  

 november 1996 til 30. september 1999 har eksporteret metervarer til Polen til  

 forarbejdning under toldordningen passiv forædling.
Der er afgivet  

 fakturaerklæring om varernes EU-præferenceoprindelse på proformafakturaerne,  

 der er udfærdiget på de udførte varer.
Ved genindførslen efter  

 forarbejdningen  

 i Polen er metervarerne fortoldet med præferencetoldsats i henhold til  

 oprindelsesdokumentation udstedt i Polen.
Virksomheden har tilladelse (autorisation) til udstedelse af  

 præferenceoprindelsesdokumentation uden toldcentrets medvirken ved eksport  

 til  

 bl.a.
Polen af varer, der har oprindelsesstatus ifølge oprindelsesreglerne i  

 EU´s frihandelsaftale med Polen.
Ved ansøgning om tilladelse til udstedelse  

 af  

 oprindelsesdokumentation er der fremlagt leverandørerklæring fra virksomheden  

 B  

 A/S, om at varerne har EU-oprindelsesstatus.
De udførte varer tilhører B A/S.
Klager har efter aftale  

 forestået forarbejdningen i Polen, hvor de tilskårne metervarer af  

 trikotagestof og løsdele blev syet til pude- eller madrasbetræk på 2-3  

 forskellige systuer.
Forarbejdningen er sket i henhold til klagers bevilling  

 til passiv forædling.
 Metervarerne er fremstillet på basis af garn importeret fra  

 tredjeland, der efterfølgende er blevet forarbejdet i henholdsvis Tyskland og  

 Danmark.
 I forbindelse med et kontrolbesøg hos klager har toldcentret  

 konstateret, at de tilskårne metervarer, der er modtaget fra B A/S ikke i  

 alle  

 tilfælde har præferenceoprindelse i henhold til EU´s præferenceaftale med  

 Polen.
Toldcentret har truffet afgørelse om, at der skal ske  

 efteropkrævning af told af de genindførte varer fra Polen.
Toldcentret har  

 til  

 støtte for afgørelsen anført, at de genindførte varer ikke opfylder  

 oprindelseskriterierne i præferenceaftalen mellem EU og Polen.
Toldcentret har dertil anført, at der ved vurderingen af om en  

 vare opfylder oprindelseskriterierne i henhold til toldpræferenceordningen  

 mellem EU og Polen skal tages udgangspunkt i forarbejdningsprocesserne inden  

 for EU.
Det vil i dette tilfælde sige produktionen af metervarer (varekode  

 6001  

 og 6002). I henhold til præferenceaftalen mellem EU og Polen er  

 oprindelseskriterierne for trikotagestof i kapitel 60 i Toldtariffen, at  

 stoffet skal være fremstillet på basis af: naturlige fibre, korte kemofibre  

 (ikke kartede eller kæmmede eller på anden måde beredt til spinding),  

 kemikalier eller spindeopløsninger.
 Toldcentret har herved anført, at da metervarerne er fremstillet  

 på basis af garn importeret fra tredjeland, er de nævnte oprindelseskriterier  

 ikke opfyldt, hvorfor der ikke kan udstedes  

 EU-præferenceoprindelsesdokumentation  

 for disse varer ved udførsel fra Danmark til passiv forædling i Polen.
Endvidere har toldcentret anført, at bestemmelserne om bilateral  

 oprindelseskumulation ikke kan anvendes, da metervarerne ikke kan opnå  

 EU-præference.
Det er kun materialer med oprindelse i EU, der kan anses som  

 materialer med oprindelse i Polen, når de indgår i et produkt, der  

 fremstilles  

 der.
I Polen kan der derfor ikke udstedes oprindelsesdokumentation på  

 baggrund  

 af en EU-præferenceoprindelse, der faktisk ikke er opnået.
Til støtte herfor har toldcentret henvist til artikel 2, stk. 2,  

 litra b, i præferenceaftalen mellem EU og Polen.
Efter denne bestemmelse  

 anses  

 produkter for at have oprindelse i Polen, når de er fremstillet i Polen og  

 indeholder materialer, der ikke fuldt ud er fremstillet i Polen, dog på  

 betingelse af, at disse materialer har undergået en tilstrækkelig  

 bearbejdning  

 eller forarbejdning i Polen.
Det følger endvidere af proceslisten til  

 præferenceaftalen, at oprindelsesbetingelserne for pude- og madrasbetræk er,  

 at  

 de skal være fremstillet af ubleget, enkelttrådet garn.
Toldcentret har  

 dertil  

 anført, at denne betingelse ikke er opfyldt ved forarbejdningen i Polen, der  

 består i sammensyning af tilskårne metervarer til færdige pude- og  

 madrasbetræk.
Toldcentret har endvidere anført, at tolerancereglen på 8 % for  

 varer uden oprindelse set i forhold til de materialer, der er anvendt ved  

 forarbejdning i Polen ikke er opfyldt, idet værdien af medgåede metervarer  

 uden  

 EU-præferenceoprindelse overstiger 8 % af de færdige betræk.
Toldcentret har  

 herved anført, at 8 % tolerancen skal beregnes udfra værdien af de færdige  

 metervarer, der ikke har opnået EU-præferenceoprindelse ved eksport fra EU  

 til  

 Polen, sat i forhold til værdien af de færdigsyede betræk ved eksport fra  

 Polen  

 efter forarbejdningen under toldordningen passiv forædling.
Hertil har  

 toldcentret anført, at klager har beregnet 8 % tolerancen forkert, idet han  

 har  

 beregnet denne på baggrund af værdien af garnet ved import til EU sat i  

 forhold  

 til værdien af de færdige betræk ved reeksporten fra Polen.
Told- og Skattestyrelsen har indstillet, at toldcentrets  

 afgørelse stadfæstes.
Styrelsen har herved anført, at forarbejdningen i Polen  

 af den pågældende metervare ikke kan medføre, at der for det forarbejdede  

 produkt kan opnås ret til præferencetoldbehandling.
Videre har styrelsen  

 anført, at 8 % tolerancen skal beregnes efter den fremgangsmåde toldcentret  

 har  

 anvendt, hvilket medfører, at tolerancereglen ikke er opfyldt.
Endvidere har styrelsen anført, at de pågældende varer havde  

 oprindelse i EU, idet de ved udførslen til Polen med henblik på passiv  

 forædling blev ledsaget af fakturaerklæringer, hvori det var angivet, at  

 varerne havde EU-oprindelse.
Den videre forarbejdning af materialer i Polen  

 var  

 ikke af en sådan karakter, at de pågældende materialer derved skiftede  

 oprindelse, hvorfor de bevarede deres EU-oprindelse.
 Styrelsen har dertil anført, at da de forarbejdede varer således  

 stadig havde EU-oprindelse efter den passive forædling, må det som en analogi  

 til EF-domstolens dom i sag C-97/95 Pascoal & Filhos være  

 toldmyndighederne  

 i det land/område, hvor varerne angives at have oprindelse, der må være  

 nærmest  

 til at vurdere, om den angivne oprindelse er korrekt.
Endelig har Styrelsen anført, at der i præferenceaftalen er  

 indsat en række bestemmelser om forholdet mellem indførsels- og  

 udførselslandets toldmyndigheder, herunder art. 32 og disse er alene udtryk  

 for  

 en samarbejdsaftale mellem landenes myndigheder og har ikke forpligtet de  

 danske myndigheder til i den konkrete sag at rette henvendelse til de polske  

 myndigheder.
Dette er også bekræftet af EU-Kommissionens besvarelse på  

 Styrelsens spørgsmål i sagen.
Klagers repræsentant har over for Landsskatteretten nedlagt  

 påstand om, at klager med rette har anset de indførte varer for at have  

 erhvervet præferentiel oprindelse efter bestemmelserne i præferenceaftalen  

 mellem EU og Polen.
Til støtte herfor er anført, at præferentiel oprindelse  

 er  

 erhvervet i kraft af præferenceaftalens særlige bagatelgrænse for  

 tekstilvarer  

 (tolerancereglen).
Det er endvidere anført, at det er ubestridt, at den importerede  

 tråd ikke opnår præferentiel EU-oprindelse i forbindelse med den  

 forarbejdning,  

 der har fundet sted i EU inden udførslen af det forarbejdede produkt  

 (metervarerne) til Polen.
Den oprindelsesdokumentation, der ledsagede varerne  

 til Polen, er dermed udstedt på et fejlagtigt grundlag.
Dertil er anført, at de forarbejdede metervarer derimod har  

 erhvervet præferentiel oprindelse ved forarbejdning til betræk i Polen.
De  

 polske myndigheder har derfor med rette  

    

 udstedt oprindelsesdokumentation for de genindførte varer.
Til støtte  

 herfor er anført, at proceslisten i præferenceaftalen mellem EU og Polen  

 fastlægger, at præferentiel oprindelse kan opnås, hvis det indførte betræk er  

 fremstillet på basis af ubleget, enkelttrådet garn.
Metervarerne er  

 fremstillet  

 af ubleget, enkelttrådet garn i EU, hvorefter de bliver eksporteret til  

 Polen,  

 hvor de bliver forarbejdet til betræk.
 Videre er henvist til note 6 i præferenceaftalen, hvoraf  

 fremgår:
For de tekstilvarer, der i listen er markeret med en fodnote  

 med henvisning til denne note, kan tekstilmaterialer, med undtagelse af for  

 og  

 mellemfor, som ikke opfylder reglen i listen i kolonne 3 for det fremstillede  

 produkt, anvendes, forudsat at de er tariferet under en anden position end  

 produktet, og at deres værdi ikke overstiger 8 % af prisen ab fabrik for  

 produktet. Det er dertil anført, at ved anvendelse af denne note, skal der  

 ske en sammenholdelse af produktets værdi ab fabrik i Polen, (det vil sige  

 den  

 værdi, som det færdige produkt har inkl. forarbejdningsomkostninger i EU,  

 fragt- og håndteringsomkostninger, værdi til lynlås, etiket m.v.) og værdien  

 af  

 det garn, som er medgået til fremstilling af det færdige produkt, (det vil  

 sige  

 toldværdien af garnet ved import til EU reduceret med svind i forbindelse med  

 forarbejdning i EU). Videre anføres, at en sammenholdelse af disse værdier  

 vil  

 medføre, at garnets værdi udgør mindre end 8 % af værdien af det færdige  

 betræk  

 ab fabrik i Polen.
Anvendelsen af tolerancereglen medfører således, at der  

 ikke  

 i toldmæssig henseende er forskel på, om garnet importeres via EU eller  

 importeres direkte til Polen.
Sammenfattende er det anført, at de polske myndigheder med rette  

 har udstedt oprindelsesdokumentation for de betræk, som efter syning i Polen  

 genindføres til Danmark, idet præferenceaftalens toleranceregel er opfyldt i  

 forbindelse med udførsel fra Polen.
Klager har derfor handlet korrekt ved at  

 indføre de færdige betræk toldfrit i overensstemmelse med præferenceaftalen.
Repræsentanten har nedlagt supplerende påstand om, at den af  

 toldcentret trufne afgørelse er ugyldig.
Dertil er anført, at såfremt de  

 danske  

 myndigheder vil træffe afgørelse om, at præferencetoldbehandlingen er sket på  

 et fejlagtigt grundlag, må de anmode de polske myndigheder om at undersøge,  

 hvorvidt oprindelsescertifikaterne er korrekt udstedt.
Først når resultatet  

 af  

 sådanne polske undersøgelser foreligger, eller når der er forløbet 10 måneder  

 uden reaktion fra de polske myndigheder, kan de danske myndigheder træffe  

 afgørelse i spørgsmålet.
Det er endvidere anført, at de danske myndigheder  

 ikke  

 har iagttaget denne fremgangsmåde i nærværende sag, hvorfor toldcentrets  

 afgørelse af 22. november 1999 må kendes ugyldig, og ny afgørelse kan først  

 træffes, når der er gennemført fornøden verifikation.
Til støtte for påstanden henvises til EF-domstolens dom i sag  

 C-97/95, Pascoal & Filhos og sag C-153/94, Faroe Seafood.
Af præmisserne  

 32  

 og 33 i Pascoal & Filhos-afgørelsen fremgår:
 (32): Det fremgår af disse domme, at fastlæggelsen af en vares  

 oprindelse er et spørgsmål, hvis regulering er baseret på en  

 kompetencefordeling mellem udførselsstatens og indførselsstatens myndigheder,  

 idet varernes oprindelse fastlægges af udførselsstatens myndigheder,  

 eventuelt  

 efter anmodning fra indførselsstatens myndigheder, og kontrollen med, at  

 ordningen fungerer, sker gennem et samarbejde mellem de pågældende  

 myndigheder.  

 Systemet er begrundet i den omstændighed, at det er myndighederne i  

 udførselsstaten,  

 der bedst kan vurdere rigtigheden af de faktiske omstændigheder, der er  

 afgørende for varens oprindelse (Faroe Seafood-dommen, a.st., præmis 19).
 (33): I disse domme har Domstolen ligeledes fastslået, at denne  

 ordning kun kan fungere efter hensigten, såfremt toldmyndighederne i  

 indførselsstaten lægger de afgørelser til grund, der lovligt er truffet af  

 myndighederne i udførselsstaten (Faroe Seafood-dommen, a.st., præmis  

 20).
 Dertil er anført, at præferenceaftalen mellem EU og Polen er en  

 aftale mellem Fællesskabet og et tredjeland og baseret på gensidige  

 forpligtelser, hvorfor Faroe Seafood-dommen understreger, at en ændring i  

 nærværende sag af varernes oprindelse kun kan ske efter forudgående  

 meddelelse  

 fra de polske myndigheder og dermed efter gennemførte  

 verifikationsprocedurer.
Endelig kan EU-Kommissionens svar, der er fremkommet på baggrund  

 af spørgsmål stillet af Told- og Skattestyrelsen ikke anvendes i sagen, da  

 der  

 ikke er mulighed for at fravige præferenceaftalens bestemmelser, ligesom det  

 også fremgår af Kommissionens svar, at såfremt de danske myndigheder tog  

 sagen  

 i egen hånd var det på sin plads at notificere de polske myndigheder herom,  

 hvilket ikke er sket i sagen.
Kommissionen er samtidig en administrativ  

 myndighed som ikke kan fremkomme med en judiciel, autoritativ afgørelse.
 Landsskatteretten skal  

 udtale:
 Af artikel 32 i protokol 4 i præferenceaftalen mellem EU og  

 Polen fremgår:
 Efterfølgende kontrol af oprindelsesbeviser skal foretages ved  

 stikprøver, og i øvrigt når indførselslandets toldmyndigheder nærer begrundet  

 tvivl om dokumenternes ægthed, de pågældende produkters oprindelsesstatus  

 eller  

 opfyldelsen af de øvrige betingelser i denne protokol.
Kontrollen gennemføres af udførselslandets toldmyndigheder  Endvidere fremgår det af præmis 32 i EF-domstolens dom i sag  

 C-97/95, Pascoal & Filhos:
Det fremgår af disse  

 domme, at fastlæggelsen af en vares oprindelse er et spørgsmål, hvis  

 regulering  

 er baseret på en kompetencefordeling mellem udførselsstatens og  

 indførselsstatens  

 myndigheder, idet varernes oprindelse fastlægges af udførselsstatens  

 myndigheder, eventuelt efter anmodning fra indførselsstatens myndigheder, og  

 kontrollen med, at ordningen fungerer, sker gennem et samarbejde mellem de  

 pågældende myndigheder.
Systemet er begrundet i den omstændighed, at det er  

 myndighederne i udførselsstaten, der bedst kan vurdere rigtigheden af de  

 faktiske omstændigheder, der er afgørende for varens oprindelse (Faroe  

 Seafood-dommen, a.st., præmis 19). Landsskatteretten skal bemærke, at dommen tager stilling til  

 verifikation af oprindelse i udførselslandet og ikke indførselslandet.
I  

 nærværende sag har de danske toldmyndigheder truffet afgørelse om oprindelse  

 i  

 EU i forbindelse med varernes genindførsel til Danmark.
Der er således tale  

 om  

 en situation, hvor det er oprindelsen i indførselslandet, der kontrolleres.  

 Retten er enig med Told- og Skattestyrelsens i, at en analogi af dommen må  

 være, at det land/område, hvor varerne angives at have oprindelse, må være  

 nærmest til at vurdere, om den angivne oprindelse er korrekt.
Ifølge præferenceaftalen mellem EU og Polen skal efterfølgende  

 kontrol af oprindelsesbeviserne kun foretages, når indførselslandets  

 toldmyndigheder nærer begrundet tvivl.
De danske toldmyndigheder skulle i den  

 konkrete sag tage stilling til, hvorvidt de pågældende varer havde oprindelse  

 i  

 EU.
De metervarer, der blev udført til Polen under ordningen for passiv  

 forædling, var fremstillet i EU.
Ifølge præferenceaftalen skal tekstilvarer  

 opfylde særlige betingelser for at få oprindelse i EU.
Disse betingelser  

 fremgår at proceslisten i præferenceaftalen.
Det følger af denne procesliste,  

 at de pågældende metervarer skulle være fremstillet på basis af kokosgarn,  

 naturlige fibre, korte kemofibre (ikke kartede eller kæmmede eller på anden  

 måde beredt til spinding), kemikalier eller spindeopløsninger.
Der er således  

 tale om en konkret, objektiv betingelse, som de danske toldmyndigheder nemt  

 kunne kontrollere, idet de som følge af, at varerne var fremstillet i EU,  

 herunder Danmark, havde adgang til de relevante oplysninger, hvilket de  

 polske  

 toldmyndigheder ikke umiddelbart havde.  

    

 De danske toldmyndigheder kunne således uden at nære begrundet tvivl  

 konstatere, at de pågældende metervarer ikke opfyldte nævnte betingelse.
 Told- og Skattestyrelsen har forelagt problemstillingen for  

 Kommissionen, der har givet følgende svar:
Refusal of  

 preference would ordinarily follow verification because in most cases it is  

 only the exporter and the exporting authority who are in a position to say  

 how  

 a product is manufactured.
But where the evidence is such that the  

 verification  

 could not materially alter the facts known to the importing customs  

 authorities  

 and those facts show conclusively that the product did not comply with the  

 rules of origin, then preferential treatment can be refused without  

 verification.
På baggrund af ovenstående finder Landsskatteretten ikke, at de  

 danske toldmyndigheder havde grund til at anmode de polske toldmyndigheder om  

 at foretage verifikation af de pågældende oprindelsesbeviser, der var udstedt  

 i  

 EU.
Den af toldcentret trufne afgørelse anses således for at være gyldig.
 For så vidt angår metervarernes EU-oprindelse følger det af  

 artikel 2, stk. 1, litra b i protokol 4 i præferenceaftalen, at produkter,  

 der  

 er fremstillet i Fællesskabet, og som indeholder materialer, der ikke er  

 fuldt  

 ud fremstillet i Fællesskabet, kan anses som produkter med oprindelse i  

 Fællesskabet dog på betingelse af, at disse materialer har undergået en  

 tilstrækkelig bearbejdning eller forarbejdning i Fællesskabet i den i artikel  

 6  

 i denne protokol fastlagte betydning.
Ifølge artikel 6 skal trikotagestof være fremstillet på basis af  

 kokosgarn, naturlige fibre, korte kemofibre (ikke kartede eller kæmmede eller  

 på anden måde beredt til spinding), kemikalier eller spindeopløsninger.
Det  

 fremgår af sagen, at metervarerne er fremstillet på baggrund af enkelttrådet  

 ubleget garn, der er indført fra tredjeland.
 Landsskatteretten er således enig med toldcentret i, at  

 metervarerne ikke opfylder betingelsen i proceslisten, hvorfor de ikke har  

 fået  

 oprindelse i EU.
For så vidt angår betrækkenes oprindelse i Polen følger det af  

 artikel 2, stk. 2 i protokol 4, at produkter, der er fremstillet i Polen, og  

 indeholder materialer, der ikke er fuldt ud fremstillet i Polen skal have  

 undergået en tilstrækkelig bearbejdning eller forarbejdning i Polen i  

 overensstemmelse med artikel 6. Bilag II i protokollen indeholder en liste  

 over  

 bearbejdninger eller forarbejdninger, som materialer uden oprindelsesstatus  

 skal undergå, for at det fremstillede produkt kan få oprindelsesstatus.
Af  

 bilaget fremgår, at betrækkene skulle have været fremstillet på basis af  

 ubleget enkelttrådet garn, for at få oprindelse i Polen.
I henhold til  

 artikel  

 2, stk. 2, litra b, er det en betingelse, at den pågældende bearbejdning af  

 materialerne skal foregå i Polen for at det fremstillede produkt, det vil  

 sige  

 betrækkene, kan få oprindelse i Polen.
Da betrækkene er fremstillet på basis  

 af  

 trikotagestof indført fra EU er betingelsen i bilaget ikke opfyldt.
I bilag II er der henvist til note 6 i protokollen.
Af denne  

 note fremgår:
 For tekstilvarer, der i listen er markeret med en fodnote med  

 henvisning til denne note, kan tekstilmaterialer med undtagelse af for og  

 mellemfor, som ikke opfylder reglen i listen i kolonne 3 for det fremstillede  

 produkt, anvendes, forudsat at de er tariferet under en anden position end  

 produktet og at deres værdi ikke overstiger 8 % af prisen ab fabrik for  

 produktet.
 Betrækkene er tariferet under position 63.02 og metervarerne  

 under position 60.01, hvorfor første betingelse i noten er opfyldt.
For så vidt angår beregning af 8 % tolerancegrænsen er  

 Landsskatteretten enig med toldcentret og Told- og Skattestyrelsen i, at de 8  

 %  

 skal ses i forhold til de materialer, der er anvendt ved forarbejdningen i  

 Polen.
Det vil sige værdien af de færdige metervarer, der ikke har opnået  

 EU-oprindelse, skal sættes i forhold til værdien af de færdigsyede betræk.  

 Som  

 sagen foreligge oplyst overstiger værdien af de medgåede metervarer 8 % af  

 værdien af de færdige betræk ab fabrik.
 Landsskatteretten finder således ikke, at betrækkene kan anses  

 for at opfylde oprindelseskravene i præferenceaftalen mellem Polen og EU.
 Som følge af det anførte findes det at have været med rette, at  

 toldcentret ikke har imødekommet anmodningen om præferencetoldbehandling.
