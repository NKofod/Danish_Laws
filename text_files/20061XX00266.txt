Skriftlig fremsættelse (7. februar 2007) Skatteministeren  

  

 (Kristian Jensen) :
 Herved tillader jeg mig for Folketinget at fremsætte:
 Forslag til lov om  

 ændring af dødsboskatteloven (Ændrede beskatningsregler ved uskiftet bo  

 m.v.).
(Lovforslag nr.
L 155).
Lovforslaget går ud på at ændre skatteberegningen i dødsåret  

 i de tilfælde, hvor en afdød persons ægtefælle overtager boet.
I disse  

 tilfælde  

 foretages der to skatteansættelser i dødsåret: én af den efterlevende  

 ægtefælle  

 og én af afdødes indkomst fra indkomstårets begyndelse og  

 frem til dødsfaldet.
 Efter de gældende regler anvendes den efterlevende  

 ægtefælles skatteprocenter ved beregning af skat på grundlag af begge  

 indkomster. Ændringen består i, at man fremover anvender afdødes  

 skatteprocenter  

 ved beregning af skat på grundlag af afdødes indkomst.
 Ændringen har kun betydning i to tilfældegrupper:
  

 	  

 hvor kun den ene af  

 ægtefællerne er medlem af Folkekirken og derfor har betalt kirkeskat og   

 	  

 hvor ægtefællerne er  

 skattepligtige til hver sin kommune med hver sin skatteprocent.
 I tilfælde, hvor ægtefæller bor i samme kommune og har samme  

 status i forhold til Folkekirken, har ændringen ingen betydning.
Baggrunden for lovforslaget er bl.a. det af SF fremsatte  

 beslutningsforslag B 8 af 12. oktober 2006 om retfærdig beregning af  

 kirkeskatten for ægtefæller ved dødsfald.
Lovforslaget gør det muligt at  

 tilgodese afdødes vilje med hensyn til betaling af kirkeskat i dødsåret:
Hvis den afdøde ægtefælle ikke var medlem af Folkekirken,  

 men den efterlevende ægtefælle er medlem, beregnes der efter gældende regler  

 kirkeskat med den efterlevendes skatteprocent ved beregning af skat på  

 grundlag  

 af begge ægtefællers indkomst i dødsåret.
Efter lovforslaget skal der ikke  

 beregnes kirkeskat på grundlag af afdødes indkomst.
Den efterlevende  

 ægtefælles  

 samlede skattetilsvar bliver således lavere, end tilfældet er efter gældende  

 regler, hvorved afdødes vilje tilgodeses.
Hvis den afdøde ægtefælle var medlem af Folkekirken, men den  

 efterlevende ægtefælle ikke er medlem, beregnes der efter gældende regler  

 ikke  

 kirkeskat på grundlag af ægtefællernes indkomst i dødsåret.
Efter  

 lovforslaget  

 skal der fremover beregnes kirkeskat med afdødes skatteprocent ved beregning  

 af  

 skat på grundlag af afdødes indkomst.
Den efterlevende ægtefælles samlede  

 skattetilsvar bliver således højere, end tilfældet er efter gældende regler,  

 hvorved afdødes vilje tilgodeses.
 Det foreslås, at ændringen skal have virkning for tilfælde,  

 hvor afdøde er afgået ved døden efter påbegyndelsen af indkomståret 2008.
 Lovforslaget skønnes at være provenuneutralt, men at medføre  

 administrative omkostninger til systemudvikling i SKAT i størrelsesordenen  

 955.000 kr. i 2007.
 Med disse bemærkninger skal jeg anbefale forslaget til  

 Folketingets velvillige behandling.
