 En sparekasse ønskede at tilbyde nuværende og potentielle kunder  

 medlemskab af en klub, hvis medlemmer fik adgang til forskellige ydelser af  

 såvel finansiel som ikke finansiel art.
 Forbrugerombudsmanden udtalte, at en sådan markedsføring ikke vil være  

 i strid med markedsføringslovens § 6, såfremt de tilbudte ydelser i  

 markedsføringsmaterialet fremtræder som sidestillede ydelser, således at  

 forbrugeren opfatter tilbuddet som værende en samlet pakke.  

 Markedsføringsmaterialet må ikke give det indtryk, at der er tale om en  

 ydelse, hvortil der er knyttet andre særlige fordele.
2.4.5. Medlemskab af en klub tilknyttet en bankkonto Forbrugerstyrelsen modtog en henvendelse fra en sparekasse, der påtænkte  

 markedsføring af et nyt produkt.
Sparekassen ønskede at tilbyde sine kunder medlemskab i en klub, hvis  

 medlemmer fik adgang til forskellige ydelser af såvel finansiel som  

 ikke-finansiel art.
Levering af ydelserne skulle ske således, at sparekassen  

 leverede de finansielle ydelser, et forsikringsselskab leverede de  

 forsikringsmæssige ydelser, og et tredje selskab skulle stå for formidling og  

 levering af de ikke-finansielle ydelser.
 Det var endvidere oplyst, at kunden skulle betale et mindre månedligt  

 medlemsgebyr, og at sparekassen skulle stå for inkassering af gebyret, mens  

 administrationen af klubben skulle varetages af det tredje selskab.
Forbrugerombudsmanden udtalte, at ydelser, der kan erhverves vederlagsfrit  

 eller til reduceret pris til nuværende og potentielle kontohavere i  

 sparekassen, vil kunne betragtes som biydelser i forhold til selve  

 kundeforholdet og derved komme i strid med markedsføringslovens § 6. Såfremt  

 de ydelser, der tilbydes i servicepakken, markedsføres ligeværdigt, vil  

 ordningen imidlertid uden at komme i strid med markedsføringslovens § 6 kunne  

 udformes som et samlet tilbud.
De tilbudte ydelser skal i  

 markedsføringsmaterialet fremtræde som sidestillede ydelser, således at  

 forbrugeren opfatter at købe en samlet pakke, ikke en ydelse, hvortil der er  

 knyttet andre særlige fordele. (J.nr.
FO 89-1611-88) (*1) Offentliggjort i Forbrugerstyrelsens juridiske årbog 1990, s. 61.
