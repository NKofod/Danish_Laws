Cirkulære  

 om energieffektivisering i statens institutioner (til samtlige statslige institutioner) I medfør af § 13, stk. 2 og 3, § 14, stk. 3, og § 19, stk.  

 1, i lov nr. 450 af 31. maj 2000 om fremme af besparelser i energiforbruget  

 og  

 § 9 og § 14 i lov nr. 485 af 12. juni 1996 om fremme af energi- og  

 vandbesparelser i bygninger, som ændret ved § 24 i lov nr. 450 af 31. maj  

 2000,  

 fastsættes:
Formål § 1.  

  

 Cirkulærets formål er at begrænse statens energi- og vandforbrug ved at  

 fremme  

 energieffektive indkøb og energieffektiv adfærd i statslige institutioner  

 samt  

 at sikre en energieffektiv drift og vedligeholdelse af de bygninger, som  

 staten  

 ejer og lejer.
Anvendelsesområde § 2.  

  

 Cirkulæret gælder for samtlige ministerier, styrelser og andre statslige  

 institutioner.
 Stk. 2.  

  

 Energistyrelsen kan  

 efter ansøgning fra de enkelte ministerområder undtage statslige  

 institutioner  

 fra bestemmelser i dette cirkulære.
 Stk. 3.  

  

 Statslige institutioner,  

 der administrerer lovgivning, hvorigennem der ydes driftstilskud til  

 selvejende  

 institutioner, skal så vidt muligt søge tilvejebragt hjemmel til at kræve  

 cirkulærets bestemmelser gennemført i disse institutioner.
 § 3.  

  

 Cirkulæret omfatter alle former for forbrug af el, varme og vand knyttet til  

 en  

 statslig institution, herunder både energi- og vandforbrug til bygningers  

 drift  

 og energi- og vandforbrug til andre aktiviteter i tilknytning til  

 institutionen.
 Stk. 2.  

  

 Cirkulæret omfatter  

 ikke energiforbrug til transportformål.
Energieffektiv adfærd og energieffektive indkøb § 4.  

  

 Statslige institutioner skal udvise energieffektiv adfærd med henblik på at  

 reducere institutionens samlede energiforbrug.
 § 5.  

  

 Statslige Statslige institutioner skal købe energieffektive produkter,  

 medmindre de kan begrunde, at sådanne produkter ikke lever op til væsentlige  

 krav med hensyn til funktion, kvalitet, miljø og omkostningseffektivitet.
 Stk. 2.  

  

 Følgende produkter  

 anses umiddelbart som energieffektive.
 1)  

 	  

 Produkter, der  

 opfylder kravene i Elsparefondens indkøbsvejledning.
2)  

 	  

 Produkter med  

 energimærke A i henhold til den Europæiske Unions energimærkningsdirektiver  

 for  

 husholdningsapparater m.v.
For kølemøbler (køl/frys) dog energimærke A+ eller  

 A++.
 3)  

 	  

 Produkter, der er  

 optaget på elnet-, naturgas- og fjernvarmeselskabernes eller andres  

 positivlister  

 over energieffektive produkter, og som der henvises til på Elsparefondens  

 hjemmeside.
 4)  

 	  

 Produkter, der er  

 omfattet af andre ordninger til synliggørelse af energieffektive produkter,  

 og  

 som der henvises til på Elsparefondens hjemmeside.
§ 6.  

  

 Alle ministerier udpeger en energiansvarlig, koordinerende kontaktperson, som  

 er ansvarlig for gennemførelsen af cirkulærets bestemmelser.
Denne  

 kontaktperson skal som led i dette arbejde:
 1)  

 	  

 Sørge for, at der  

 udarbejdes en samlet målsætning for udviklingen i ministerområdets  

 energiforbrug  

 på kort og lang sigt.
 2)  

 	  

 Sikre koordinerede  

 indkøb af energieffektive produkter, så mulighederne for at opnå  

 omkostningseffektive  

 priser på disse produkter udnyttes inden for ministerområdet.
 3)  

 	  

 Sikre, at  

 koordinerede indkøb af energieffektive produkter indarbejdes i den fælles  

 indkøbspolitik, som i henhold til cirkulære om indkøb i staten skal indgå i  

 effektiviseringsstrategien for ministerområdet.
 4)  

 	  

 Sikre, at kendskabet  

 til energieffektiv adfærd udbredes i hele ministerområdet.
 Stk. 2.  

  

 Alle ministerier  

 skal oplyse Energistyrelsen om, hvem der er ministerområdets  

 energiansvarlige,  

 koordinerende kontaktperson samt offentliggøre dette på ministeriets  

 hjemmeside.
§ 7.  

  

 Alle statslige institutioner skal have en energiansvarlig person, som skal  

 samarbejde  

 med ministerområdets energiansvarlige, koordinerende kontaktperson om  

 gennemførelsen af cirkulærets bestemmelser.
Den energiansvarlige person skal  

 herunder følge udviklingen i institutionens varme-, el- og vandforbrug,  

 f.eks.  

 på www.se-elforbrug.sparel.dk eller ved jævnlig aflæsning af varme-, el- og  

 vandmålere.
Indberetning og synliggørelse af energiforbrug § 8.  

  

 Til  

 brug for Energistyrelsens opfølgning på udviklingen i energiforbruget i  

 staten  

 skal alle statslige institutioner for hvert finansår indberette  

 institutionens  

 samlede energi- og vandforbrug, opgjort pr. ejendom og opgjort i faktiske  

 forbrugsmængder for det forløbne finansår opdelt på el, varme og vand.
 Stk. 2.  

  

 Indberetning af oplysninger,  

 som anført i stk. 1, skal indberettes til Statens Ejendomsinformationssystem,  

 jf. cirkulære om informationssystem for statens ejendomsforvaltning.
Stk. 3.  

  

 Den årlige indberetning  

 skal ske inden 1. juni det efterfølgende år.
Energistyrelsen udsender nærmere  

 retningslinier og vejledning for gennemførelsen af indberetningen.
 Stk. 4.  

  

 Energistyrelsen  

 kan efter forhandling med ministerier med egne bygningstjenester godkende, at  

 der indberettes efter særskilte retningslinier for de omfattede  

 institutioner.
§ 9.  

  

 Statslige  

 institutioner med et elforbrug på over 100.000 kWh pr. år skal synliggøre  

 elforbruget ved en løbende registrering af elforbruget på Internettet på  

 www.se-elforbrug.sparel.dk Energieffektive bygninger § 10.  

  

 Statslige institutioner, der ejer bygninger, skal gennemføre de rentable  

 energibesparelsesprojekter, der er anbefalet ved energimærkning af bygninger,  

 og som har en tilbagebetalingstid på indtil 5 år, med mindre det kan  

 dokumenteres, at væsentlige forhold taler imod projektets gennemførelse.
 Stk. 2.  

  

 Energibesparelsesprojekter omfattet af stk. 1 skal gennemføres inden for et  

 tidsrum af fire år efter udfærdigelsen af den pågældende energimærkning.  

 Energibesparelsesprojekter anbefalet ved en energimærkning, som var gyldig  

 ved  

 cirkulærets ikrafttræden, skal dog være gennemført senest fire år efter  

 cirkulærets  

 ikrafttræden.
 § 11.  

  

 Statslige institutioner, der som ejer eller lejer eller på anden måde har  

 ansvaret for drift og vedligeholdelse af bygninger, herunder tekniske anlæg i  

 bygninger, skal sikre, at drift og vedligeholdelse samt ombygninger, sker på  

 en  

 energieffektiv måde under hensyntagen til investeringer og  

 driftsomkostninger.
Stk. 2.  

  

 Nye tekniske  

 anlæg og installationer skal være energieffektive og forsynes med målere til  

 registrering  

 af væsentligt delforbrug af el, varme og vand, med mindre det kan begrundes,  

 at  

 det ikke er muligt eller hensigtsmæssigt at opsætte målere.
Endvidere skal  

 nye  

 tekniske anlæg og installationer opbygges således, at det bliver muligt at  

 gennemføre en energieffektiv drift, jf. stk. 1.
 § 12.  

  

 Statslige institutioner, der på egne eller andre statsinstitutioners vegne  

 indgår, forlænger eller genforhandler en lejeaftale vedrørende privatejede  

 bygninger eller dele af privatejede bygninger skal ved indgåelse, forlængelse  

 eller genforhandling af lejeaftalen sikre, at energibesparelsesprojekter og  

 energieffektiv drift og vedligeholdelse af bygninger som beskrevet i §§ 10 og  

 11 i videst muligt omfang gennemføres.
 § 13.  

  

 Hvor en bygning kun er delvist ejet af staten, påhviler det den pågældende  

 statsinstitution at optage forhandling med bygningens øvrige ejere om at få  

 gennemført bestemmelserne i §§ 10-12.
§ 14.  

  

 Indgår statslige bygningsejere aftale om administration af en bygnings drift,  

 skal det i forbindelse med aftalen sikres, at forpligtelsen efter stk. 1 samt  

 §§ 10-13 opfyldes.
Eksisterende aftaler om bygningers drift skal snarest  

 ændres, så denne bestemmelse kan opfyldes.
 § 15.  

  

 Bygninger og lejemål på under 1.000 m2, der udelukkende anvendes  

 til  

 beboelse, er undtaget fra bestemmelserne i §§ 8-14.
 Stk. 2.  

  

 Midlertidige lejemål,  

 som udelukkende anvendes til beboelse, er undtaget fra bestemmelserne i §§  

 8-14.
 Stk. 3.  

  

 Energistyrelsen kan  

 efter ansøgning undtage bygninger og lejemål med et ubetydeligt energiforbrug  

 fra bestemmelserne i §§ 8-14.
Offentliggørelse af energirapporter § 16.  

  

 Statslige institutioner, der har fået udarbejdet energimærkning af bygninger,  

 skal offentliggøre rapporten på deres hjemmeside.
 Stk. 2.  

  

 Statslige institutioner,  

 der har fået udarbejdet en rådgivningsrapport fra et elnet-, naturgas- eller  

 fjernvarmeselskab, skal offentliggøre rapporten på deres hjemmeside.
Ikrafttræden § 17.  

  

 Cirkulæret træder i kraft den 27. april 2005.
 Stk. 2.  

  

 Samtidig ophæves  

 cirkulære nr. 25 af 7. februar 1995 om energieffektivisering i statens  

 institutioner.
 Stk. 3.  

  

 Cirkulæret gælder  

 ikke for Færøerne og Grønland.
Transport- og Energiministeriet, den 19.  

 april 2005 Flemming Hansen /Ib Larsen Bilag 1 Vejledning til cirkulæret Vejledning til Cirkulære om  

 energieffektivisering i statens institutioner af 19. april 2005 Indledning Vejledningen omfatter hele cirkulæret med undtagelse af  

 paragraf 10, der vil blive omfattet af en separat vejledning.
Der vil  

 endvidere  

 blive udsendt en supplerende vejledning vedrørende indberetning af energi- og  

 vandforbrug.
 Cirkulæret erstatter det tidligere "Cirkulære om  

 energieffektivisering i statens institutioner" af 7. februar 1995.
 Vejledningen uddyber og præciserer cirkulærets  

 bestemmelser og giver mere konkrete anvisninger på udmøntningen af de enkelte  

 paragraffer  

 i cirkulæret.
Som supplement til vejledningen vil Energistyrelsen i  

 samarbejde med bl.a.
Elsparefonden udarbejde en række brochurer med gode råd  

 og  

 anbefalinger til, hvordan de enkelte ministerier og statsinstitutioner kan  

 leve  

 op til den påkrævede indsats for at fremme energieffektiv adfærd,  

 energieffektive  

 indkøb samt energieffektiv drift af bygninger i staten.
Det er de enkelte ministerområder og institutioner, der  

 har ansvaret for at implementere cirkulærets bestemmelser ud fra princippet  

 om  

 selvforvaltning i staten.
Hvorvidt dette sker på en tilfredsstillende måde,  

 kan  

 blive gjort til genstand for kontrol fra Rigsrevisionens side.
Ministerier og  

 institutioner skal i givet fald kunne dokumentere, at de opfylder  

 forpligtelserne i cirkulæret.
 Energistyrelsen fører således ikke tilsyn med ministeriers  

 og institutioners overholdelse af cirkulæret, men vil alene følge udviklingen  

 i  

 energi- og vandforbruget med henblik på, at kunne justere indsatsen på  

 energibesparelsesområdet.
Kommentarer til  

 cirkulærets paragraffer Formål Ad § 1 Formålet med cirkulæret er at begrænse statens energi- og  

 vandforbrug for derigennem at nedbringe energiforbruget og mindske  

 miljøbelastningen.
Formålet er endvidere at bidrage til en omkostningsbevidst  

 og effektiv forvaltning indenfor staten, når det gælder driften af bygninger,  

 som staten ejer og lejer samt indkøb af energiforbrugende produkter og  

 udstyr.
Anvendelsesområde Ad § 2 Alle statslige institutioner er som udgangspunkt omfattet  

 af cirkulæret.
Statslige institutioner omfatter samtlige ministerier,  

 styrelser  

 og andre statslige institutioner under ministeriernes organisation og  

 ansvarsområde.
Uanset at cirkulærets krav som udgangspunkt påhviler den  

 enkelte institution, har ministeriet ansvaret for at koordinere efterlevelse  

 af  

 cirkulæret indenfor eget ministerområde.
Dermed er det også ministeriets  

 ansvar,  

 at alle styrelser og andre institutioner under ministerområdet omfattes og  

 inddrages.
 Undtaget fra cirkulærets bestemmelser er:
-  

 	  

 Virksomheder, der  

 hviler på et privatretligt grundlag såsom aktie-, anparts- og  

 interessentselskaber -  

 	  

 Virksomheder som  

 hviler på selvstændigt offentligt grundlag (såkaldt selvstændige offentlige  

 virksomheder, S.O.V.). Her må der dog for den enkelte institution foretages  

 en  

 fortolkning af det særlige lovmæssige grundlag, hvorpå virksomheden hviler.
Ad § 3 Cirkulæret omhandler alle former for forbrug af  

 elektricitet, varme (olie, gas, fjernvarme, o.l.) og vand knyttet til en  

 statslig institution.
Det omfatter energi- og vandforbrug til bygningers  

 drift,  

 til apparater og installationer i bygninger og til apparater og udstyr i  

 tilknytning til institutionen (f.eks. udendørsbelysning eller vandforbrug til  

 haveanlæg).
Energiforbrug til transportformål er undtaget fra  

 cirkulærets bestemmelser.
Også brændstofforbrug til køretøjer er undtaget,  

 uanset om disse eventuelt kører på strøm  

 eller anvender andet drivmiddel.
Energieffektiv adfærd og energieffektive  

 indkøb Ad § 4 Med cirkulæret indføres der en pligt til, at alle  

 statslige institutioner skal udvise energieffektiv adfærd med henblik på at  

 reducere institutionernes samlede energiforbrug.
Ved energieffektiv adfærd  

 forstås, at ministerierne, institutionerne og medarbejderne skal udvise  

 omtanke  

 i den daglige omgang med energiforbrugende apparater og installationer og  

 bidrage til at undgå unødvendigt ressourceforbrug af el, varme og vand.
 Unødvendigt ressourceforbrug kan f.eks. være:
-  

 	  

 lys der er tændt  

 om natten eller på andre tidspunkter, hvor der ikke er brug for lys -  

 	  

 ventilationsanlæg,  

 der overventilerer eller kører når der ikke er behov for ventilation -  

 	  

 kontorudstyr der  

 altid er tændt, så der er et unødvendigt elforbrug og herunder også et  

 overflødigt standby forbrug -  

 	  

 uhensigtsmæssig  

 indretning af serverrum, (f.eks. at serverummets indretning og placering  

 medfører at kølebehovet bliver uhensigtsmæssigt stort) Energieffektiv adfærd kræver viden om apparaters  

 energiforbrug og hvad der kan gøres for at reducere det.
Den  

 energiansvarlige,  

 koordinerende medarbejder i ministeriet og de energiansvarlige personer i de  

 enkelte institutioner skal bidrage til, at den nødvendige viden og motivation  

 udbredes indenfor ministerområdet.
Se kommentarer til § 6 og 7.
Elsparefonden og elnet-, naturgas- og  

 fjernvarmeselskaberne giver gode råd om energieffektiv adfærd, og der er  

 nyttige informationer på deres respektive hjemmesider.
Rådgivningsrapporter  

 fra  

 elnet-, naturgas- og fjernvarmeselskabernes vederlagsfri energirådgivning  

 indeholder også gode råd til at begrænse energiforbruget via adfærd m.v.
Se  

 også vejledningens kommentarer til § 11 om energieffektiv drift.
Ad § 5 Institutionerne skal købe energieffektive produkter.  

 Energieffektive produkter er:
 1)  

 	  

 Produkter, der  

 opfylder kravene i Elsparefondens indkøbsvejledning.
 2)  

 	  

 Produkter med  

 energimærke A i henhold til den Europæiske Unions energimærkningsdirektiver  

 for  

 husholdningsapparater m.v.; for køleskabe og frysere og kombinationer heraf  

 dog  

 energimærke A+ eller A++.
 3)  

 	  

 Produkter, der er  

 optaget på elnet-, naturgas-, og fjernvarmeselskabernes eller andres  

 positivlister  

 over energieffektive produkter og som der henvises til på Elsparefondens  

 hjemmeside  

 www.sparel.dk.
 4)  

 	  

 Produkter, der er  

 omfattet af andre lignende ordninger til synliggørelse af energieffektive  

 produkter  

 og udstyr, og som der henvises til på Elsparefondens hjemmeside  

 www.sparel.dk.
Elsparefonden Elsparefondens hjemmeside www.sparel.dk indeholder  

 oplysninger om energieffektive produkter og værktøjer til udvælgelse heraf.  

 Udover at indeholde Elsparefondens egen indkøbsvejledning henviser  

 hjemmesiden  

 til alle andre nyttige værktøjer og ordninger til udvælgelse af  

 energieffektive  

 produkter.
Der henvises f.eks. også til Miljøstyrelsens Miljøvejledninger,  

 som  

 indeholder gode råd vedrørende energi- og miljøhensyn ved indkøb.
 Hjemmesiden vil løbende blive opdateret med oplysninger om  

 nye ordninger, f.eks. vedrørende det nye frivillige lavenergimærke, der  

 forventes introduceret af Elnetselskaberne, Elsparefonden og Energistyrelsen  

 i  

 efteråret 2005.
Statens institutioner kan få flere gode råd om indkøb hos  

 Elsparefondens A-klub.
På hjemmesiden www.a-klubben.dk er der råd og  

 vejledning  

 til at overholde indkøbskrav, både når der er tale om et mindre indkøb, der  

 ikke skal sendes i udbud, og når der er tale om større indkøb, der skal i  

 udbud.
Hjemmesiden har også baggrundsinformation om elapparater og udstyr med  

 uddybning af indkøbskravene og gode råd, der kan bruges både før og efter  

 købet.
Det anbefales, at alle statslige institutioner indgår en  

 samarbejdsaftale med Elsparefonden og bliver medlem af A-klubben.
Udover gode  

 råd om indkøb får medlemmerne af A-klubben tilbud om at deltage i forskellige  

 elbesparelsesprojekter.
 Endvidere giver Elsparefonden hjælp til at forbedre  

 ventilationsanlæg og belysningsanlæg og til at få institutionens elforbrug  

 vist  

 på Internettet.
Statens og  

 Kommunernes Indkøbs Service A/S (SKI) SKI har fordelagtige rammekontrakter for mange produkter,  

 herunder IT-udstyr (computere, printere, kopimaskiner m.v.), belysning,  

 storkøkkenudstyr og møbler (f.eks. hævesænkeborde, der ofte har et standby  

 forbrug). For computere og skærme oplyses om hvilke produkter indenfor  

 rammeaftalen,  

 der er energieffektive, så det er muligt at vælge et energieffektivt produkt  

 til en omkostningseffektiv pris.
Tilsvarende informationer, om  

 energieffektive  

 produkter indenfor for rammeaftalerne, er på vej for kopimaskiner og printere  

 samt storkøkkenudstyr.
SKI arbejder generelt på at indarbejde krav til  

 energieffektivitet i rammeaftaler for alt energiforbrugende udstyr.
Nærmere  

 oplysninger på hjemmesiden www.ski.dk.
Generel vejledning i  

 indkøbspolitikker Vejledning vedrørende indkøb i staten kan findes i Finansministeriets  

 "Cirkulære om indkøb i staten", nr. 9608 af 20. december 2002 med  

 tilhørende "Vejledning om indkøb i staten", samt publikationen  

 "Effektiv opgavevaretagelse i staten", Finansministeriet oktober  

 2003, kapitel 5 om "Vejledning om indkøbspolitikker".
Undtagelse for krav  

 om energieffektive indkøb Pligten til at købe energieffektive produkter kan i helt  

 særlige undtagelsestilfælde fraviges, hvis der er en væsentlig begrundelse  

 for ikke at vælge et energieffektivt  

 produkt.
En sådan begrundelse kan f.eks. være, at -  

 	  

 der ikke findes  

 energieffektive produkter, der opfylder særlige institutionsspecifikke  

 funktionskrav (f.eks. produkter til handicappede eller ældre), særlige krav  

 til  

 produktets kvalitet (særlige krav til holdbarhed e.l.) eller andre særligt  

 begrundede krav, -  

 	  

 energieffektive  

 produkter medfører væsentlige miljøproblemer, som ikke vurderes at kunne  

 opvejes af de miljøfordele, der opnås som følge af det lavere energiforbrug,  

 samt -  

 	  

 meromkostningen  

 til anskaffelse af produktet ikke kan tjenes hjem på sparede energiudgifter i  

 løbet af 11/2-2 år for apparater med en levetid på over 6 år eller i løbet af  

 4  

 år for andre energibesparende produkter med en levetid på 20 år eller mere  

 (f.eks.vinduer).
 Institutionerne skal i de enkelte tilfælde kunne begrunde,  

 hvorfor der ikke er valgt et energieffektivt produkt.
Ad § 6 Inden for hvert ministerområde skal der i ministeriet  

 udpeges en såkaldt energiansvarlig koordinerende kontaktperson (MEK), som med  

 reference til ministeriets ledelse har det daglige ansvar for gennemførelsen  

 af  

 cirkulærets bestemmelser indenfor hele ministerområdet.
 MEK skal medvirke til, at energispareindsatsen forankres  

 centralt i ministeriet og skal i samarbejde med de energiansvarlige i  

 institutionerne under ministeriet samt andre relevante nøglepersoner i  

 ministeriet (f.eks. personer med ansvar for koordinering af indkøb) arbejde  

 for, at energieffektiv adfærd bliver integreret i ministeriets og  

 institutionernes  

 administration og rutiner.
MEK skal udarbejde en samlet målsætning for udviklingen i  

 energi- og vandforbrug på såvel kort som lang sigt for det samlede  

 ministerområde.
Målsætningen bør tage udgangspunkt i ministeriets og  

 institutionernes nuværende forbrug fordelt på el, varme og vand, den  

 energimæssige tilstand af bygninger, installationer og apparater samt i  

 vurderinger af besparelsespotentialer for de enkelte institutioner/bygninger  

 (f.eks. ved sammenligning af nøgletal for energiforbruget i tilsvarende  

 institutioner/bygninger).  

 Et udgangspunkt kan være en besparelse på 1 % af energiforbruget per år.  

 Mange  

 ministeriers/institutioners energiforbrug og udvikling heri kan ses på  

 hjemmesiden http://:eis.teknologisk.dk.
MEK skal i samarbejde med personer med ansvar for indkøb  

 sørge for, at ministeriet koordinerer indkøb af energieffektive produkter med  

 henblik på at opnå omkostningseffektive priser.
MEK skal endvidere tage  

 initiativ til, at koordinering af indkøb indarbejdes i den fælles  

 indkøbspolitik for ministerområdet, der skal udarbejdes ifølge  

 Finansministeriets  

 effektiviseringsstrategi for ministerområderne (Effektiv opgavevaretagelse i  

 staten, Finansministeriet Oktober 2003).
MEK skal organisere og koordinere arbejdet vedrørende  

 energieffektiv adfærd indenfor ministerområdet og formidle viden til  

 energiansvarlige  

 for de enkelte institutioner og til alle medarbejdere i ministerier og  

 institutioner.
Formidlingsarbejdet kan f.eks. bestå i at tage initiativ til  

 en  

 pjece/håndbog med gode råd til medarbejderne, målrettede adfærdskampagner,  

 kurser eller ERFA grupper for energiansvarlige for de enkelte institutioner,  

 m.v.
 MEK skal i samarbejde med de energiansvarlige personer for  

 ministeriets institutioner følge udviklingen i energi- og vandforbruget i  

 forhold til ministeriets målsætning og vurdere behovet for en justering af  

 besparelsesindsatsen, så målet kan nås.
 MEK skal sende oplysning om, hvem der er ministeriets  

 energiansvarlige koordinerende kontaktperson til Energistyrelsen og skal  

 offentliggøre oplysningen herom på ministeriets hjemmeside.
Ad § 7 Til at bistå den energiansvarlige koordinerende  

 kontaktperson udpeges en energiansvarlig person (EP) for hver styrelse,  

 forskningsinstitution o.l. under det enkelte ministeriums ansvarsområde.
EP  

 skal samarbejde med ministeriets energiansvarlige koordinerende kontaktperson  

 om gennemførelse af cirkulæret.
EP skal følge udviklingen i den enkelte statsinstitutions  

 energi- og vandforbrug - om nødvendigt ved jævnlige aflæsninger af energi- og  

 vandmålere.
Et godt redskab til at følge elforbrugets udvikling er  

 Elsparefondens  

 hjemmeside  

  

 www.se-elforbrug.sparel.dk.
Elforbruget kan for kunder med et  

 elforbrug på over 100.000 kWh også følges på elnetselskabernes hjemmesider.  

 Kunder med et stort varmeforbrug kan også i mange tilfælde få mulighed for at  

 følge varmeforbruget via varmeselskabets hjemmeside.
EP skal, hvis han/hun i forbindelse med opfølgning på  

 energiforbruget bliver opmærksom på uregelmæssigheder eller uhensigtsmæssige  

 forbrugsmønstre (f.eks. stort forbrug om natten, i weekends eller ferier)  

 gøre  

 personer med ansvaret for driften af bygningen eller den pågældende  

 installation eller udstyr opmærksom herpå.
Gode råd om reduktion af  

 energiforbruget kan f.eks. fås hos elnet-, naturgas- og fjernvarmeselskaberne  

 og Elsparefonden.
Via opfølgningen på energiforbruget i institutionen og  

 lokalkendskabet til institutionens indretning og rutiner m.v. opnår de  

 enkelte  

 EP-er en viden og erfaring, som kan være til stor gavn for den samlede  

 indsats  

 for energieffektiviseringen indenfor ministerområdet.
EP-erne kan derfor  

 udgøre  

 et vigtigt netværk, som løbende kan bruges til at hjælpe den energiansvarlige  

 koordinerende kontaktperson med at løse sine opgaver med formulering af  

 energisparemål, energieffektive indkøb og fremme af energieffektiv adfærd og  

 drift.
Hvis det forekommer hensigtsmæssigt, kan der være  

 personsammenfald mellem ministeriets energiansvarlige koordinerende  

 kontaktperson og den enkelte institutions energiansvarlige.
Dette kan f.eks.  

 være aktuelt, hvis der er tale om en lille institution, hvor det af  

 ressourcemæssige årsager ikke vil være hensigtsmæssigt at udpege en  

 energiansvarlig.
Indberetninger og synliggørelse af  

 energiforbrug Ad § 8 Alle statslige institutioner skal for hvert finansår  

 indberette oplysninger om institutionens samlede energi- og vandforbrug  

 opgjort  

 på varme, elektricitet og vand.
Den årlige indberetning skal ske inden den 1.  

 juni det efterfølgende år.
Oplysningerne skal indberettes til Statens  

 Ejendomsinformationssystem (SE) på hjemmesiden  

  

 www.statsejendomme.dk,  

 som administreres af Slots- og Ejendomsstyrelsen.
SE indeholder oplysninger  

 om  

 statslige ejendomme og deres arealer.
SE vil fra 2006 være udbygget med  

 muligheder for at indberette oplysninger om energi- og vandforbrug.
For indberetninger til Statens Ejendomsinformationssystem  

 gælder "Cirkulære om informationssystem for statens  

 ejendomsforvaltning", nr. 24 af 13 marts 2003, som bl.a. foreskriver, at  

 hvert ministerium har pligt til at udpege en såkaldt SE-kontaktperson med  

 ansvar for og adgang til at indberette oplysninger.
SE-kontaktpersonen kan  

 uddelegere ansvar og brugerrettigheder i forbindelse med indberetninger af de  

 påkrævede oplysninger.
 Det anbefales derfor, at den energiansvarlige  

 koordinerende kontaktperson og eventuelt de øvrige energiansvarlige tager  

 kontakt til ministeriets SE-kontaktperson med henblik på at aftale den  

 konkrete  

 tilrettelæggelse og ansvarsfordeling i forbindelse med indberetningerne.
 Energistyrelsen vil inden 1. januar 2006 udsende en  

 særskilt vejledning om indberetning af oplysninger om energi- og vandforbrug  

 til SE.
 For institutioner, som har foretaget løbende registrering  

 af elforbrug i mere end et år på Elsparefondens hjemmeside  

 www.se-elforbrug.sparel.dk,  

 kan indberetning af elforbruget foregå automatisk.
 Med udgangspunkt i institutionernes årlige indberetninger  

 af forbrug af elektricitet, varme og vand følger Energistyrelsen den samlede  

 udvikling i statens forbrug.
Det forventes tilsvarende, at ministerierne og institutioner  

 følger udviklingen i energi- og vandforbruget, og at de sammenholder  

 forbrugsudviklingen  

 med de udarbejdede målsætninger, og om nødvendigt justerer indsatsen, så  

 målene  

 kan nås.
Det er, som nævnt i indledningen, det enkelte ministerområde selv,  

 der  

 har ansvaret for at implementere og leve op til cirkulærets bestemmelser, ud  

 fra princippet om selvforvaltning i staten.
Ad § 9 Statslige institutioner, som har et elforbrug over 100.000  

 kWh pr. år, skal synliggøre deres elforbrug på hjemmesiden  

  

 www.se-elforbrug.sparel.dk,  

 der administreres af Elsparefonden.
For institutioner med elforbrug på over 100.000 kWh er  

 synliggørelsen af elforbruget gratis.
Det eneste institutionerne skal gøre er  

 at give Elsparefonden tilladelse til at indhente oplysningerne fra  

 elnetselskaberne, der løbende registrerer større elkunders forbrug ved  

 fjernaflæsning.
Statslige institutioner, hvis elforbrug er mindre end  

 100.000 kWh per år, kan opnå samme muligheder ved at få installeret et  

 særligt  

 el-målersystem med hjælp fra Elsparefonden.
Se mere på  

  

 www.se-elforbrug.sparel.dk.
På  

  

 www.se-elforbrug.sparel.dk  

 er der for de  

 tilsluttede institutioner mulighed for time for time at følge elforbruget for  

 hver tilsluttet måler.
Det betyder, at man dels kan følge eget elforbrug og  

 dels kan foretage sammenligninger med andre tilsvarende institutioners  

 elforbrug.
Dette kan være et godt redskab til at identificere  

 besparelsespotentialer.
 Hjemmesiden er også et godt redskab til at synliggøre  

 forbrugsudviklingen og opnåede besparelser over for institutionens  

 medarbejdere  

 i forbindelse med adfærdspåvirkende kampagner, m.v.
Energieffektive bygninger Ad § 10 Energistyrelsen udsender en særskilt vejledning vedrørende  

 gennemførelse af rentable energibesparelser, der er anbefalet i  

 energimærkning  

 af bygninger, og som har en tilbagebetalingstid på indtil 5 år.
 Det skal dog her præciseres, at kravet vedrørende  

 gennemførelse af rentable energibesparelser med en tilbagebetalingstid på  

 indtil 5 år, alene gælder de besparelsesforslag i energiplanen, det kan  

 betale  

 sig at gennemføre her og nu.
Ad § 11 Statslige institutioner, der har ansvaret for drift og  

 vedligeholdelse af bygninger og tilknyttede tekniske anlæg, skal sikre at  

 drift, vedligeholdelse og ombygninger sker på en energi- og  

 omkostningseffektiv  

 måde.
Dette indebærer, at institutionerne skal sørge for at -  

 	  

 eksisterende  

 installationer og udstyr fungerer energimæssigt optimalt under de givne  

 betingelser, og at ydelserne (f.eks. varme og ventilation) er tilpasset  

 behovet  

 på et givet tidspunkt, -  

 	  

 mulighederne for  

 at foretage energimæssige forbedringer af installationer og udstyr, m.v.  

 løbende vurderes, og at økonomisk fordelagtige tiltag gennemføres, -  

 	  

 der, når der  

 foretages vedligeholdelse og ombygninger af installationer m.v. vælges  

 energieffektive løsninger, hvis disse er økonomisk fordelagtige, når der  

 tages  

 hensyn til både investeringer og driftsomkostninger, -  

 	  

 nye tekniske  

 anlæg, der udgør et væsentligt energiforbrug forsynes med målere til separat  

 aflæsning af energiforbruget.
 Ministeriernes energiansvarlige koordinerende  

 kontaktperson og institutionerne energiansvarlige medarbejdere bør inddrage  

 dette  

 i deres arbejde.
 Den enkelte institutions indsats bør stå i et passende  

 forhold til ministeriets målsætning for energibesparelser.
 Det kan anbefales, at energispareindsatsen (både når der  

 er tale om el, varme og vand) tager udgangspunkt i følgende fremgangsmåde:
 -  

 	  

 Skab overblik over  

 forbruget og følg udviklingen.
 -  

 	  

 Sammenlign  

 institutionens forbrug med andre tilsvarende institutioners forbrug, for  

 derigennem at vurdere besparelsespotentialet.
 -  

 	  

 Identificer  

 relevante indsatsområder, hvor der er store og omkostningseffektive  

 besparelsespotentialer.
 -  

 	  

 Lav en plan for  

 gennemførelse af initiativer.
 Til at hjælpe de statslige institutioner findes der  

 forskellige redskaber og værktøjer, primært via Elsparefonden,  

 elnetselskaberne, gas- og fjernvarmedistributionsselskaberne samt  

 Energiledelsesordningen  

 for store ejendomme (ELO-ordningen). ELO-ordningen forventes ændret med  

 virkning fra 1. januar 2006. Den nye ordning forventes dog at kunne anvendes  

 på  

 tilsvarende måde.
På hjemmesiden http://eis.teknologisk.dk findes data for  

 energiforbrug i statens ministerier og institutioner, baseret på  

 institutionernes egne indberetninger.
På hjemmesiden er det endvidere muligt,  

 at se nøgletal for energi- og vandforbruget for de enkelte institutioner og  

 at  

 sammenligne nøgletal for bygninger (benchmarking).
Elsparefonden Når det gælder besparelser på elforbruget tilbyder  

 Elsparefonden en række nyttige redskaber til at gennemføre elbesparelser i  

 driften.
Ifølge Elsparefonden går cirka 80 % af elforbruget i offentlige  

 kontorbygninger (herunder staten) til IT udstyr, serverrum, ventilation og  

 belysning.
Det anbefales at den statslige institution gør brug af  

 Elsparefondens redskaber i en trinvis proces:
 1)  

 	  

 Institutionen  

 tilmeldes "se dit elforbrug", så hver institution får styr på  

 overvågning af elforbruget (  

  

 www.se-elforbrug-sparel.dk  

 ). Institutioner  

 med et forbrug over 100.000 kWh skal tilmeldes i henhold til § 9.
2)  

 	  

 Der laves et såkaldt benchmark  

 af eget elforbrug som viser, hvor energieffektiv institutionen er i forhold  

 til  

 andre statsinstitutioner, e.l. (www.se-elforbrug.sparel.dk) 3)  

 	  

 Brug de gode råd til  

 at spare på elforbruget som fremgår af Elsparefondens hjemmesider  

  

 www.it.sparel.dk,  

  

 www.serverrum.sparel.dk,  

  

 www.ventilation.sparel.dk  

 og www.belysning.sparel.dk.  

 Rådene omfatter særligt elforbrug til IT-udstyr, serverrum, ventilation og  

 belysning.
På siden  

  

 www.se-elforbrug.sparel.dk  

 er det også  

 muligt at få vist elforbruget fordelt på IT udstyr, serverrum, ventilation,  

 belysning og øvrigt elforbrug.
Hvis der ønskes en detaljeret oplysning om  

 elforbruget på hver kategori, skal der dog installeres en måler for hver type  

 udstyr.
En første enkel måde at overvåge et delforbrug på er blot  

 at slukke for det pågældende apparat/type af udstyr om natten (først IT  

 udstyr,  

 næste nat ventilation mv.), og så se døgn-elforbruget på  

  

 www.se-elforbrug.sparel.dk  

 næste dag.
På den måde kan der på en forholdsvis simpel måde fås en  

 indikation  

 af, hvor der aktuelt er det største besparelsespotentiale i institutionen,  

 når  

 der sammenlignes med andre lignende institutioners tilsvarende delforbrug.
Elnetselskaberne  

 samt gas- og fjernvarmedistributionsselskaberne Elnetselskaberne yder vederlagsfri energisparerådgivning,  

 herunder i mange tilfælde tilbud om en gennemgang af institutionens  

 installationer m.m. af en energirådgiver.
Mere information kan findes hos  

 elnetselskabernes brancheforening ELFOR ved henvendelse til deres sekretariat  

 og på sekretariatets hjemmeside  

  

 www.elfor.dk  

 og hos de enkelte  

 elnetselskaber.
Elnetselskabernes hjemmeside www.Energiguiden.dk  

 indeholder gode råd vedrørende energi- og vandbesparelser.
Både inspiration  

 til, hvordan arbejdet med energi- og vandbesparelser kan gribes an og  

 konkrete  

 spareråd for el, varme og vand.
På hjemmesiden henvises også til information  

 vedrørende  

 energieffektive pumper, ventilatorer og motorer på hjemmesiderne  

 www.sparepumpe.dk,  

 www.spareventilator.dk og www.sparemotor.dk.
Også gas- og fjernvarmedistributionsselskaberne yder  

 gratis energirådgivning.
Nærmere oplysninger kan fås hos institutionens  

 varmeselskab og hos Dansk Fjernvarme Forening (www.danskfjernvarme.dk) eller  

 hos Dansk Gasteknisk Center (www.dgc.dk). På Dansk Fjernvarme Forenings  

 hjemmeside findes oplysninger om, hvem der står for varmeforsyningen i  

 forskellige områder.
 Ministerier og institutioner bør så vidt muligt inddrage  

 anbefalinger fra elnet-, samt gas- og fjernvarmeselskabernes  

 rådgivningsrapporter i energieffektiviseringsindsatsen og gennemføre  

 omkostningseffektive  

 projekter med en tilbagebetalingstid på under 5 år.
 Det kan endvidere anbefales, at institutioner forud for  

 renoveringer og ombygninger, kontakter forsyningsselskaberne for at få  

 energirådgivning.
Yderligere informationer om elnet- og gasselskabernes  

 tilbud kan findes på hjemmesiden  

  

 www.energiselskaberne.dk.
På  

 hjemmesiden kan man finde navn og adresse på det relevante forsyningsselskab  

 ved blot at taste statsinstitutionens postnummer.
På hjemmesiden er der også  

 andre henvisninger til relevante hjemmesider med energiselskabernes  

 energispareråd.
 Energiledelsesordningen  

 for store ejendomme (ELO).
Efter de nugældende regler, skal alle statslige ejendomme  

 over 1500 m2  

 regelmæssigt energimærkes  

1) . Energimærkningen  

 består af et energimærke (med en vurdering af bygningens energimæssige stand  

 på  

 en skala fra A til M, hvor A er bedst) og en energiplan, der indeholder en  

 oversigt over rentable besparelsesmuligheder for el, varme og vand.
Mere  

 information kan fås på www.energiledelsesordningen.dk.
Energiplanen indeholder besparelsesforslag, der kræver  

 større anlægsinvesteringer og tiltag der mere har karakter af forbedringer af  

 den daglige drift og tiltag knyttet til mindre ombygninger.
Desuden  

 indeholder  

 energiplanen forslag, der indeholder ændringer i energimæssig adfærd.
Det er  

 således vigtigt, at energiplanens anbefalinger inddrages i alle dele af  

 bepsarelsesarbejdet.
 ELO forventes ændret fra 1. januar 2006. Men den nye  

 energimærkningsordning forventes at kunne anvendes på tilsvarende måde.
For bygninger, som er mindre end 1500 m2  

 kan  

 det også overvejes at søge energirådgivning hos de forsyningsselskaber, der  

 benyttes i de enkelte statslige institutioner.
Det kan også overvejes at få  

 udarbejdet en ELO-rapport, selvom der ikke er lovkrav herom.
Et større kendskab til energiforbrugets fordeling på  

 forskellige slutanvendelser (som f.eks. lys, ventilation, kantinedrift) er et  

 godt udgangspunkt for at vurdere besparelsespotentialer m.v.
Cirkulæret  

 stiller  

 derfor krav om, at der for nye energiforbrugende anlæg og installationer skal  

 opsættes separate målere på væsentlige delforbrug (f.eks. elforbrug, der  

 forventes at være på 10.000 kWh/år eller derover). Som udgangspunkt bør der  

 anvendes målere, som kan fjernaflæses, og som muliggør, at forbruget kan  

 synliggøres på Internettet.
 Separate målere er særligt relevante for elforbruget, der  

 typisk er fordelt på flere slutanvendelser.  

 For varmeforbrug kan det dog f.eks. være relevant at installere separate  

 målere for varmt brugsvand eller for udvalgte dele af en bygning.
Ad § 12, 13, 14 og  

 15 Ingen bemærkninger.
Offentliggørelse af energirapporter Ad § 16 Alle statslige institutioner, der har fået udarbejdet en  

 energimærkning, skal offentliggøre energimærkningen på deres hjemmeside.
 I tilfælde, hvor en institution bor til leje, og ejerne  

 har fået udarbejdet en energimærkning af ejendommen, skal institutionen, der  

 bor til leje, på sin hjemmeside:
-  

 	  

 om muligt lave et  

 link til energimærkningen på ejerens hjemmeside, -  

 	  

 eller om muligt  

 offentliggøre energimærkningen.
 Institutioner, der ikke har egen hjemmeside, skal på anden  

 vis synliggøre energimærkningen.
 Institutioner, der har fået udarbejdet  

 energirådgivningsrapporter af deres forsyningsselskaber, skal offentliggøre  

 rapporterne sammen med energimærkningen.
1)  

 Der er fremsat lovforslag om at nedsætte grænsen for energimærkning til  

 1000m2  

 (lovforslag nr.
L-136).
