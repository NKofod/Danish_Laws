(Til samtlige  

 civilforsvarskommissioner, politidirektøren i København og samtlige politimestre) Den 12. december 1963 udsendtes med cirkulærskrivelse herfra regler for  

 frivillige spejderes tilknytning til civilforsvaret.
I den mellemliggende tid  

 har det været ført forhandling med ungdomsorganisationerne »De Unges  

 Idræt«, »Frivilligt Drengeforbund« og »Frivilligt  

 Pigeforbund« om tilvejebringelse af lignende regler.
Der er nu opnået  

 enighed med de 3 organisationer herom, og reglerne er tiltrådt af  

 Civilforsvars-Forbundet.
 Vedrørende de nærmere bestemmelser for samarbejdet henvises til vedlagte  

 »Regler for tilvejebringelse og anvendelse af frivillige medlemmer af  

 DUI, FDF og FPF i civilforsvaret«.
Ligesom fastsat i reglerne for spejderkorpsene kan samarbejdet etableres  

 enten ved direkte kontakt mellem de lokale civilforsvarsmyndigheder og de  

 stedlige repræsentanter for de 3 omhandlede ungdomsorganisationer eller med  

 bistand fra Civilforsvars-Forbundet, jfr.
Civilforsvarsstyrelsens  

 cirkulærskrivelse af 30. oktober 1963 vedrørende aftale af 27. september 1963  

 mellem indenrigsministeren og Civilforsvars-Forbundet.
 Det tilføjes, at de 3 ovennævnte ungdomsorganisationer samtidig hermed til  

 deres lokale afdelinger har fremsendt eksemplarer af de vedlagte regler.
Schultz /K.
E.
Fisker - - - - - - - - - - - - - - - - - - - - - - - - - - - - - - - - - - BILAG REGLER FOR TILVEJEBRINGELSE OG ANVENDELSE AF FRIVILLIGE MEDLEMMER AF DUI,  

 FDF OG FPF I CIVILFORSVARET 1. ANVENDELSESOMRÅDE Medlemmer af DUI, FDF og FPF - i det følgende benævnt  

 »medlemmerne« - kon anvendes på følgende områder inden for  

 civilforsvaret:
a.
Det lokale civilforsvr i byerne, herunder især: Signaltjenesten  

 (arbejde i kommandocentraler, ordonnanstjeneste m.m.). Socialtjenesten  

 (bistand ved modtagelse, registrering, indkvartering og bespisning af  

 evakuerede, ordonnanstjeneste førstehjælp m.m.). Politiets  

 civilforsvarstjeneste, herunder især evakuering.
Efter bestemmelse af de  

 lokale civilforsvarsmyndigheder kan der også blive tale om bistand inden for  

 andre tjenestegrene.
b.
Hjælpetjenesten på landet, herunder: Sogneværn (bistand inden for  

 brandtjeneste, redningstjeneste, ordonnanstjeneste, ved førstehjælp m.m.).  

 Socialtjenesten (bistand ved modtagelse, registrering, indkvartering og  

 bespisning af evakuerede, ordonnanstjeneste, førstehjælp m.m.).
2. BETINGELSER FOR AT KUNNE TILMELDES CIVILFORSVARET  

 For at et medlem kan gøre frivillig tjeneste i civilforsvaret, er det en  

 betingelse, at han/hun a. har været medlem i mindst 1 år, b. er fyldt 16 år.
3. FORMEN FOR TILKNYTNING TIL CIVILFORSVARET Tilknytning kan ske enten som »aktivt personel« (gruppe I) eller  

 som »mobiliseringspersonel« (gruppe II).
A.
GRUPPE I, AKTIVT PERSONEL.
 Denne gruppe amfatter medlemmer, der udover at påtage sig mødepligt ved  

 mobilisering er indforstået med at gennemgå en civilforsvarsmæssig uddannelse  

 i fredstid og deltage i øvelser med det lokale civilforsvar.
 Disse medlemmer gør tjeneste under vedkommende lokale  

 civilforsvarsmyndighed, og den nødvendige CF-uddannelse meddeles de  

 pågældende af denne myndighed, ligesom mødebefalinger udstedes herfra.  

 Medlemmerne føres i civilforsvarsmyndighedernes almindelige kartoteker over  

 frivilligt civilforsvarspersonel.
 Medlemmer i denne gruppe kan til enhver tid med 3 måneders varsel (ved  

 bortflytning uden varsel) udmelde sig af civilforsvarets aktive styrker,  

 eventuelt for at overgå til mobiliseringsreserven.
B.
GRUPPE II, MOBILISERINGSPERSONEL.
 Denne gruppe omfatter medlemmer, der blot ønsker at stille sig til  

 rådighed med henblik på en situation, hvor det lokale civilforsvar skal  

 mobiliseres, men ikke vil forpligte sig til at gennemgå en  

 civilforsvarsmæssig uddannelse i fredstid.
 Til disse medlemmer stilles der ikke uddannelsesmæssige krav udover 1 års  

 medlemskab, (jfr. pkt. 2).
For denne gruppe opgiver de lokale civilforsvarsmyndigheder til de lokale  

 afdelinger af DUI, FDF og FPF alene det samlede behov samt  

 mobiliseringsstedet, medens de nævnte organisationers lokale afdelinger selv  

 fører de fornødne navnelister m.v. over de i gruppen stående medlemmer,  

 tilrettelægger mobiliseringsplan og holder vedkommende lokale  

 civilforsvarsmyndighed læøbende underrettet om antallet af til rådighed  

 stående medlemmer.
Mindst een gang om året bør hele gruppen samles og igennem  

 foredrag og film orienteres om civilforsvar.
 Medlemmer af denne gruppe kan til enhver tid udmelde sig af  

 civilforsvarets mobiliseringsreserve.
4. FREMGANGSMÅDEN VED TILMELDING Beslutning om, hvorvidt der skal søges knyttet frivillige medlemmer til  

 det enkelte lokale civilforsvar, træffes af vedkommende  

 civilforsvarsmyndighed, d.v.s. henholdsvis civilforsvarskommssionen,  

 politimesteren (politidirektøren i København) eller sognerådet.
 Såfremt civilforsvarsmyndigheden træffer beslutning om at søge frivillige  

 medlemmer tilknyttet det lokale civilforsvar, retter den henvendelse til de  

 stedlige repræsentanter for DUI, FDF og FPF med oplysning om:
a. hvor mange der er behov for henholdsvis til de aktive styrker og til  

 mobiliseringsreserven, samt b. hvor stort behovet er inden for de forskellinge tjenestegrene.
 Organisationernes repræsentanter søger da ved henvendelse til de lokale  

 ledere at fremskaffe det ønskede antal frivillige medlemmer af de forskellige  

 kategorier.
For mobiliseringsreserven tilmeldes blot antallet.
For den aktive gruppe  

 tilmeldes medlemmerne som enkeltpersoner.
5. TJENESTEN FOR GRUPPE I (DET AKTIVE PERSONEL) Ved uddannelsen følges de af Civilforsvarsstyrelsen fastlagte  

 uddannelsesplaner.
 De nærmere enkeltheder vedrørende tjenestens praktiske tilrettelæggelse  

 fastlægges i øvrigt af de lokale civilforsvarsmyndigheder.
6. KONTRAKT Der kan af den lokale civilforsvarsmyndighed stilles krav om, at hvert  

 enkelt medlem inden for gruppe I underskriver en kontrakt af den af  

 Civilforsvarsstyrelsen fastsatte standardformular.
 For medlemmer, der ikke er fyldt 18 år, kræves værgens samtykke til  

 indgåelse af kontrakt.
7. FREMMØDEGODTGØRELSE Til dækning af transportudgifter m.v. ved fremmøde udbetales der en  

 fremmødegodtgørelse i overensstemmelse med de for frivillige i civilforsvaret  

 gældende regler.
8. UNIFORMERING Til medlemmer i gruppe I, som ikke ønsker at forrette tjeneste i  

 vedkommende organisations uniform, kan der udleveres civilforsvarsuniform i  

 det omfang, dette af den lokale civilforsvarsmyndighed skønnes nødvendigt for  

 tjenesten.
 Til medlemmer i gruppe II udleveres på tilsvarende måde nødvendig  

 mundering i givet fald.
 Hvor der ikke af myndighederne er stillet mundering til rådighed, bærer  

 medlemmerne under tjenesten ved civilforsvaret det for vedkommende  

 tjenestegren fastsatte armbind samt eventuelt vedkommende organisations  

 uniform.
9. FORSIKRING Medlemmerne er ved ulykkestilfælde under uddannelse, øvelser eller anden  

 tjeneste omfattet af statens forsikringspligt efter lov om erstatning til  

 tilskadekomne værnepligtige m.fl., jfr.
Socialministeriets bekendtgørelse nr.  

 157 af 21. maj 1959 og Civilforsvarsstyrelsens cirkulærskrivelse af 1.  

 september 1959.
 I tilfælde af ødelæggelse af deres tøj eller anden beskadigelse har  

 medlemmerne mulighed for erstatning for den lidte skade efter ansøgning i det  

 enkelte tilfælde.
