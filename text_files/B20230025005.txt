Bekendtgørelse om karrosseriteknikeruddannelsen I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 956 af 21. juni 2022, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 537 af 2. maj 2022, og efter bestemmelse fra, samråd med og inddragelse af Metalindustriens Uddannelsesudvalg, fastsættes efter bemyndigelse i henhold til § 1, nr. 12 og 13, i bekendtgørelse nr. 828 af 10. juni 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Karrosseriteknikeruddannelsen har som erhvervsuddannelse som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder:
 1) Opbygning, fremstilling, reparation og udskiftning af dele på karrosserier, chassiser, påhængsvogne og køretøjer.
 2) Specialindretning af køretøjer.
 3) Analyse af og opretning på komplicerede skader.
 Stk. 2. Eleven og lærlingen skal nå de uddannelsesmål, som er fastsat for det speciale, jf. stk. 3, som eleven og lærlingen har valgt.
 Stk. 3. Uddannelsen kan afsluttes med et af følgende specialer, niveau 4 i den danske kvalifikationsramme for livslang læring:
 1) Karrosseritekniker - opretter.
 2) Karrosseritekniker - bygger.
Stk. 4. Uddannelsen kan gennemføres som eux-forløb i begge specialer.
Uddannelsen tilrettelagt som eux-forløb omfatter det enkelte speciales kompetencemål.
Varighed § 2. Uddannelsen varer fra 4 år og 6 måneder til 5 år, jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet.
 Stk. 2. For lærlinge, der skal gennemføre uddannelsen som erhvervsuddannelse for unge, varer uddannelsens hovedforløb 3 år og 6 måneder, hvoraf skoleundervisningen udgør 37 uger fordelt på mindst syv skoleperioder.
 Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens hovedforløb 3 år og 5 måneder, hvoraf skoleundervisningen udgør 33 uger.
 Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, (euv 2) i lov om erhvervsuddannelser.
Stk. 5. Uanset bestemmelserne i stk. 2 og 3 varer uddannelsens hovedforløb for lærlinge i eux-forløb 4 år, hvoraf skoleundervisningen udgør 69,6 uger fordelt på mindst fire skoleperioder.
Alle skole- og oplæringsperioder, der ikke er afsluttende, skal have et omfang af ca. et halvt års varighed.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5.
 Stk. 2. Eleven eller lærlingen skal have følgende kompetencer med præstationsstandarden begynderniveau:
 1) Kan gengive grundlæggende fysiske love, der er relevante for løsning af grundlæggende karrosseritekniske opgaver, samt udføre beregninger, der indeholder disse.
 2) Kan gengive Ohms lov og andre grundlæggende love, der er relevante for løsning af grundlæggende opgaver om elektricitet og elektriske systemer i køretøjers sikkerheds- og komfortsystemer.
 3) Kan udføre beregninger med brug af Ohms lov og andre grundlæggende love, der er relevante for løsning af grundlæggende opgaver om elektricitet og elektriske systemer i køretøjers sikkerheds- og komfortsystemer.
 4) Kan gengive og anvende grundlæggende matematiske metoder, der er relevante for løsning af grundlæggende karrosseritekniske opgaver, herunder metoder inden for geometri, funktioner, grafer samt statistik.
 5) Kan gengive betydningen af materialers spændingsrække og egenskaber ved opvarmning samt udføre grundlæggende beregninger, der involverer disse.
 6) Kan udføre grundlæggende beregninger i forbindelse med brug af udmålingsudstyr og udarbejdelse af arbejdstegninger, der indgår i fremstilling af reparationsstykker.
 7) Kan udføre grundlæggende fremstillings- og tilpasningsopgaver på mindre karrosseridele herunder vælge relevante svejse- og spartelmaterialer.
 8) Kan udføre enkle af- og påmonteringer samt udskiftninger af mekaniske dele og elektriske systemer, der er relevante for karrosseriteknisk arbejde på køretøjer.
 9) Kan vælge og anvende relevante værktøjer, maskiner og materialer til løsning af enkle faglige opgaver.
 10) Kan anvende eksisterende faglig dokumentation i en praktisk arbejdsproces herunder diagrammer, data og vejledninger.
 11) Kan udarbejde og anvende grundlæggende faglig dokumentation, heriblandt arbejdssedler og egenkontrol samt vurdere værdien af løbende dokumentation.
 12) Kan vurdere om eget arbejde opfylder grundlæggende faglige kvalitetskrav herunder gengive og evaluere egne arbejdsprocesser, metoder og resultater.
 13) Kan gøre rede for gældende sikkerheds- og miljømæssige regler, kvalitetskrav og metoder, der tilgodeser egen og andres sikkerhed.
 14) Kan anvende gældende sikkerheds- og miljømæssige regler, kvalitetskrav og metoder, der tilgodeser egen og andres sikkerhed.
 15) Kan udføre enkle arbejdsopgaver og i sammenhæng hermed foretage en ergonomisk korrekt vurdering af disse.
 16) Kan udføre selvstændig planlægning af enkle arbejdsopgaver.
 17) Kan anvende digitale teknologier og medier til faglig informationssøgning og kommunikation.
 Stk. 3. Eleven eller lærlingen skal have følgende kompetencer med præstationsstandarden rutineret niveau:
 1) Kan udføre faglig sikker opretning af mindre og ukomplicerede buler med brug af faglige anvisninger og viden.
 2) Kan udføre enkle sammenføjningsteknikker på emner med faglig sikkerhed med brug af faglige anvisninger og viden om forskellige sammenføjningsmetoder.
 3) Kan udføre faglig sikker bearbejdning og behandling af overflade samt vælge og anvende spartelmaterialer med brug af faglige anvisninger.
 4) Kan tage ansvar for opgaveløsning i samarbejde med andre.
 Stk. 4. Eleven eller lærlingen skal have gennemført følgende grundfag på følgende niveau og med følgende karakter:
 1) Dansk på E-niveau, bestået.
 2) Matematik på E-niveau, bestået.
 3) Engelsk på F-niveau, bestået.
 Stk. 5. Eleven eller lærlingen skal have opnået følgende certifikater eller lignende:
1) Personlig sikkerhed ved arbejde med epoxy og isocyanater, jf.
Arbejdstilsynets retningslinjer.
2) Arbejdsmiljø og sikkerhed, svejsning og termisk skæring, jf.
Arbejdstilsynets regler.
 3) Kompetencer svarende til Førstehjælp på erhvervsuddannelserne, inkl. færdselsrelateret førstehjælp, efter Dansk Førstehjælpsråds uddannelsesplaner pr. oktober 2020.
 4) Kompetencer svarende til elementær brandbekæmpelse efter Dansk Brand- og Sikringsteknisk Instituts retningslinjer pr. 1. september 2014.
 Stk. 6. For at kunne blive optaget til skoleundervisningen i eux-hovedforløbet skal eleven eller lærlingen, ud over  kravene i stk. 2-5, have gennemført følgende grundfag:
 1) Dansk på C-niveau.
 2) Engelsk på C-niveau.
 3) Samfundsfag på C-niveau.
 4) Matematik på C-niveau.
 5) Fysik på C-niveau.
 6) Teknologi på C-niveau.
 Stk. 7. For elever eller lærlinge, der opnår de i stk. 6 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger.
 Stk. 8. Er der i stk. 4 fastsat karakterkrav for et eller flere fag, gælder disse krav tilsvarende for eux-elever eller lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 6, uanset en eventuel forskel mellem de pågældende niveauer.
Kompetencer i hovedforløbet § 4. Hovedforløbet har følgende kompetencemål:
 1) Lærlingen kan udføre og gøre rede for analyse og helhedsvurdering af skader og skadesomfang, anvende gængse skadesopgørelsessystemer samt fastlægge opretnings- og sammenføjningskrav i overensstemmelse med krav i producentens reparationsvejledninger for stabilitet og sikkerhed.
 2) Lærlingen kan selvstændigt anvende gængse skadesopgørelsessystemer samt udfærdige dokumentation i forbindelse med udarbejdelse af skadesanalyse og vurdering af skaders omfang, herunder ressourceforbrug i form af tid, arbejdskraft og materialer.
 3) Lærlingen kan selvstændigt analysere, vurdere og anvende data fra producenters reparationsvejledninger på dansk og fremmedsprog.
 4) Lærlingen kan gøre rede for relevante materialers egenskaber, herunder metallers og kompositters styrke, sammensætning og elasticitet, samt vælge korrekte materialer i forbindelse med opretnings-, sammenføjnings- og reparationsopgaver i overensstemmelse med krav i producentens reparationsvejledninger.
 5) Lærlingen kan vurdere og vælge opretningsmetoder og -værktøjer samt udføre metoderne i overensstemmelse med krav i producentens reparationsvejledninger, gældende lovgivning og forskrifter fra Arbejdstilsynet.
 6) Lærlingen kan udføre opretning af forskellige karosseridele i overensstemmelse med krav i producentens reparationsvejledninger, gældende forskrifter og krav i forhold til videre bearbejdning.
 7) Lærlingen kan selvstændigt analysere, vurdere og udføre opretning af komplicerede skader i overensstemmelse med krav i producentens reparationsvejledninger, gældende lovgivning og forskrifter fra Arbejdstilsynet.
 8) Lærlingen kan formgive dele til karosserier i metaller ud fra arbejdstegninger og i overensstemmelse med krav i producentens reparationsvejledninger.
 9) Lærlingen kan vurdere og vælge sammenføjningsmetoder og -værktøjer samt udføre metoderne i overensstemmelse med krav i producentens reparationsvejledninger, gældende lovgivning og forskrifter fra Arbejdstilsynet.
 10) Lærlingen kan udføre sammenføjning af forskellige karosseridele i overensstemmelse med krav i producentens reparationsvejledninger, gældende forskrifter og krav i forhold til videre bearbejdning.
 11) Lærlingen kan planlægge og udføre skarringsopgaver ved delvis udskiftning af karosseridele på ikke bærende konstruktioner, ud fra krav til pasform, efterbearbejdning og tidsforbrug samt i overensstemmelse med krav i producentens reparationsvejledninger og gældende lovgivning.
 12) Lærlingen kan planlægge og udføre skarringsopgaver på bærende dele i køretøjers konstruktioner, herunder udvælge og anvende korrekte materialer til korrosionsbeskyttelse og forsegling, ud fra krav til pasform, efterbearbejdning og tidsforbrug og i overensstemmelse med krav i producentens reparationsvejledninger og gældende lovgivning.
 13) Lærlingen kan vurdere og reparere skader på komposit og plast ud fra hensyn til omkostninger og i overensstemmelse med krav i producentens reparationsvejledninger, gældende forskrifter, sikkerhedskrav og krav i forhold til videre bearbejdning.
 14) Lærlingen kan af- og påmontere samt reparere ruder ud fra tilgængelige data og i overensstemmelse med krav i producentens reparationsvejledninger og gældende lovgivning.
 15) Lærlingen kan tilrettelægge og udføre arbejde, herunder håndtere batterier, på eldrevne og hybride køretøjer i overensstemmelse med krav i producentens reparationsvejledninger samt gældende sikkerheds- og miljømæssige krav.
 16) Lærlingen kan vurdere kvaliteten af og vælge korrekte mekaniske og elektriske komponenter og reservedele i overensstemmelse med tekniske tegninger, krav i producentens reparationsvejledninger, herunder også OEM-krav, samt gældende lovgivning.
 17) Lærlingen kan tilrettelægge og udføre af- og påmontering af mekaniske og elektriske komponenter, herunder udføre test, fejlfinding, kalibrering og justering af komponenter, i overensstemmelse med krav i producentens reparationsvejledninger og gældende lovgivning.
 18) Lærlingen kan tilrettelægge og udføre arbejde på elektriske systemer, herunder udføre test, fejlfinding, kalibrering og justering af systemer, i overensstemmelse med krav i producentens reparationsvejledninger, gældende lovgivning og sikkerheds- og miljømæssige krav.
 19) Lærlingen kan tilrettelægge og udføre af- og påmontering af assistent- og sikkerhedssystemer og tilhørende komponenter, herunder udføre test, fejlfinding, kalibrering og justering af systemer og komponenter, i overensstemmelse med krav i producentens reparationsvejledninger og gældende lovgivning.
 20) Lærlingen kan tilrettelægge og udføre af- og påmontering af systemer og komponenter på styretøj, herunder udføre test, fejlfinding, kalibrering og justering af systemer og komponenter, i overensstemmelse med krav i producentens reparationsvejledninger og gældende lovgivning.
 21) Lærlingen kan arbejde miljøbevidst med alle arbejdsopgaver inden for uddannelsens jobområder, herunder agere i overensstemmelse med principper for bæredygtig udvikling.
 22) Lærlingen kan anvende viden om genanvendelse og kildesortering i forbindelse med arbejde med materialer og affald.
 23) Lærlingen kan udføre arbejdet med brug af datablade, risikovurdering, personlige værnemidler og sikker brug af kemikalier samt ud fra produktkendskab, viden om sundhedsrisici og arbejdspladsvurdering (APV).
 24) Lærlingen kan selvstændigt modtage og afgive beskeder til kunder før og efter udført arbejde samt udarbejde korrekt dokumentation for udført arbejde.
 25) Lærlingen kan gøre rede for iværksætter- og selvstændighedsbegrebet samt etablering af egen virksomhed.
 26) Lærlingen kan anvende og gøre rede for viden om den teknologiske udvikling og innovation på karosseriområdet med henblik på at reducere belastninger af det ydre miljø, samt anvende og gøre rede for viden om udvikling inden for design og teknologi med henblik på at kvalificere metode- og materialevalg.
 27) Lærlingen kan udføre specielle arbejdsfunktioner, som ligger inden for virksomhedens virkeområde, eller har betydning for lærlingenes fremtidige beskæftigelsesmuligheder.
 28) Lærlingen kan anvende internationale kompetencer til at forstå og varetage sammenhænge i forhold til et internationaliseret arbejdsmarked.
 29) Lærlingen kan koble relevant teori til tilrettelæggelse, udførelse og evaluering af konkrete arbejdsopgaver fra oplæringen.
 30) Lærlingen kan fremstille reparationsstykker til karosserier og karosseridele ud fra arbejdstegninger og i overensstemmelse med krav i producentens reparationsvejledninger.
 31) Lærlingen kan indgå i en kreativ proces med kunder og samarbejdspartnere om design, materialevalg og opbygning af individuelle karrosseritekniske løsninger.
 32) Lærlingen kan selvstændigt planlægge og udføre konstruktionsmæssige ændringer i overensstemmelse med anvisninger og krav i producentens vejledninger.
 Stk. 2. Kompetencemålene nr. 1, 3-6 og 8-29, jf. stk. 1, gælder for alle lærlinge i hovedforløbet.
Stk. 3. Kompetencemålene nr. 2 og 7, jf. stk. 1, gælder for specialet karrosseritekniker - opretter.
Kompetencemålene nr. 30-32, jf. stk. 1, gælder for specialet karrosseritekniker - bygger.
 Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål:
 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger.
 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger.
 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger.
 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger.
 5) Kemi på C-niveau fra hf-enkeltfag eller bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger.
 6) Teknikfag på B-niveau, udvikling og produktion, jf. læreplanen udviklet til brug for tekniske eux-for- løb, dog med undervisningstiden 100 timer svarende til 4 uger.
 7) Teknologi på B-niveau, jf. læreplanen udviklet til brug for tekniske eux-forløb, dog med undervisningstiden 75 timer svarende til 3 uger.
8) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger.
Projektet skal tilrettelægges sammen med erhvervsuddannelsens afsluttende prøve.
 9) Valgfag i form af et løft af niveau i et fag (uddannelsestid 100 timer svarende til 4 uger).
 Stk. 5. Skolen skal som minimum udbyde følgende valgfag: Matematik på A-niveau.
Godskrivning § 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Afsluttende prøve § 6. Uddannelsens afsluttende prøve afholdes som en del af sidste skoleperiode.
Prøven afholdes af skolen og består af en praktisk, en mundtlig og en skriftlig prøve.
Prøven udgør en svendeprøve.
Prøven bedømmes efter 7-trins-skalaen.
Prøven skal afdække lærlingens opnåede kompetencer inden for uddannelsen.
Lærlingen skal inden aflæggelse af prøve have erhvervet relevant kørekort i henhold til gældende regler om kørekort.
De nærmere kriterier for erhvervelse af kørekort er angivet i uddannelsesordningen.
Lærlingen kan, når det er begrundet i særlige forhold, efter det faglige udvalgs konkrete afgørelse blive fritaget for kravet om kørekort.
Stk. 2. Prøven varer i alt 18 timer og består af to dele: Først en skriftlig prøve og derefter en praktisk og mundtlig prøve, der løses i sammenhæng.
Prøven stilles af skolen i samråd med det faglige udvalg.
Den skriftlige prøve skal løses inden for 4 timer.
I denne del af prøven skal lærlingen udarbejde en skriftlig skadesopgørelse og en arbejdsplan, der beskriver, hvordan den praktiske og mundtlige del af prøven skal løses.
Alle lærlinge løser den samme skriftlige opgave.
Den praktiske og mundtlige prøvedel skal løses inden for 14 timer.
I denne del af prøven skal lærlingen udføre flere praktiske opgaver og løbende gøre mundtligt rede for det faglige grundlag for opgaveløsningen.
Ved begyndelsen af denne del af prøven trækker lærlingen lod mellem forskellige praktiske opgaver, der samlet set dækker kompetencemålene inden for det relevante speciale.
Stk. 3. Der skal være en eksamensvagt til stede i alle de 4 timer, hvor den skriftlige prøve gennemføres.
Der skal være en eksaminator og to skuemestre (censorer) til stede i de 14 timer, hvor den praktiske og mundtlige prøve gennemføres.
Den endelige karakter findes som en samlet vurdering af lærlingens evne til at besvare den skriftlige, praktiske og mundtlige del af prøven.
 Stk. 4. Prøvens grundelementer er:
 1) Mål og krav for prøven er, at lærlingen ved prøven skal vise, at de kompetencemål, der gælder for det pågældende speciale, er nået ved at planlægge, gennemføre og gøre mundtlig rede for 1) udarbejdelse af en skadesanalyse og 2) forskellige praktiske opgaver på et køretøjs skadede og korrosionsangrebne dele og konstruktioner.
 2) Eksaminationsgrundlaget består af den udleverede opgavetekst for den praktiske prøve, udstyret og køretøjet, hvorpå lærlingen har udført den praktiske prøve, den skriftlige skadesopgørelse og arbejdsplanen.
 3) Bedømmelsesgrundlaget er lærlingens individuelle og samlede præstation i besvarelsen af den skriftlige, praktiske og mundtlige prøve.
4) Bedømmelseskriterierne danner baggrund for en helhedsvurdering af målopfyldelsen for det relevante speciale.
Skolen fastsætter for begge specialer nærmere bedømmelseskriterier inden for følgende generelle kriterier:
a) Den skriftlige prøvedel: Lærlingens evne til at udarbejde en skadesanalyse og -vurdering samt dokumentation af denne, der lever op til gældende faglige standarder, krav og lovgivning.
Derudover også lærlingens evne til at planlægge prøvens praktiske del.
 b) Den praktiske prøvedel: Lærlingens evne til at udarbejde karrosseritekniske løsninger og produkter, der lever op til gældende faglige standarder, krav og lovgivning, samt anvende anerkendte og gældende teorier, processer, metoder og procedurer i opgaveløsningen.
 c) Den mundtlige prøvedel: Lærlingens evne til at gøre rede for, reflektere og argumentere for teorier, processer, metoder og procedurer, der er relevante for løsning af såvel den skriftlige som den praktiske del af prøven.
 d) Prøven generelt: Lærlingens almenfaglige og personlige kompetencer inden for materialeforståelse, faglig kommunikation, kundevejledning samt miljø- og kvalitetsbevidsthed i forhold til den stillede opgave.
 Stk. 5. For at der kan udstedes skolebevis, skal lærlingen mindst have opnået karakteren 02 som gennemsnit af karakterer for alle uddannelsesspecifikke fag i hovedforløbet eller Bestået, samt mindst have opnået beståkarakter i den afsluttende prøve, jf. stk. 1-4.
Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen.
På svendebrevet påføres det valgte speciale og svendeprøvekarakteren.
Ikrafttrædelse og overgangsbestemmelser § 7. Bekendtgørelsen træder i kraft den 1. august 2023.
 Stk. 2. Bekendtgørelse nr. 677 af 20. maj 2022 om karrosseriteknikeruddannelsen ophæves.
Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden.
For sådanne elever eller lærlinge finder de hidtil gældende regler i bekendtgørelse nr. 677 af 20. maj 2022 om erhvervsuddannelsen til karrosseriteknikeruddannelsen anvendelse.
 Stk. 4. Elever og lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
Styrelsen for Undervisning og Kvalitet, den 2. marts 2023 Andreas Bosmann EngsigVicedirektør / Vibeke Overvad Jensen Bilag 1 Kriterier for godskrivning 1. Kriterier for vurdering af om eleven eller lærlingen har 2 års relevant erhvervserfaring, jf. § 66 y, stk. 1, i lov om erhvervsuddannelser 2. Erhvervserfaring der giver grundlag for godskrivning for alle elever eller lærlinge 3. Uddannelse der giver grundlag for godskrivning for alle elever eller lærlinge Uddannelsen kan maksimalt afkortes efter tabel 2 og 3 med 21 skoleuger og 20 måneders oplæring.
