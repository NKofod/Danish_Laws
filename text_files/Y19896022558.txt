 En importør af badeværelsesudstyr angav i en brochure, at et karbad  

 brugte mindre vand og dermed energi end et brusebad, uden samtidig at  

 redegøre for de forudsætninger sammenligningen byggede på.
 Forbrugerombudsmanden udtalte, at energiargumenter kan være i strid  

 med god markedsføringsskik eller vildledende, såfremt man ikke ved anvendelse  

 af disse, fyldestgørende redegør for de faktorer, der ligger til grund  

 herfor, og ved sammenligninger for de beregningsfaktorer og forudsætninger,  

 man baserer sit udsagn på.
2.2.9.2. Sammenligning af energiforbrug ved karbad og brusebad I et katalog fra en importør af badeværelsesudstyr var det om badekar  

 angivet:
»Men den indvendige form betyder, at der alligevel bruges 15% mindre  

 vand end i gamle dage.
I det hele taget bruger karret mindre vand og dermed  

 energi end brusebadet - selv om man tidligere mente det modsatte.
Allerede  

 efter få minutter bliver brus dyrere end karbadning.« Generalagenten oplyste til Forbrugerstyrelsen, at udtalelserne i brochuren  

 om karbadning frem for brusebadning var baseret på, at der på det danske  

 marked blev udbudt og fandtes brusere, der anvendte op til 20 liter vand i  

 minuttet.
De pågældende badekar i brochuren i standardmål havde et forbrug på  

 ca. 100 liter vand, og hvis det blev sammenlignet med, at man meget let stod  

 i mindst 5 minutter i et brusebad og ønskede fornemmelsen af meget vand,  

 ville forbruget ved brusebad let komme op på niveauet med eller over den  

 mængde vand, der benyttes ved karbadning.
Generalagenten oplyste endvidere,  

 at udtalelserne ville blive rettet ved kommende genoptryk af brochuren.
Forbrugerstyrelsen udtalte, at energiargumenterne i relation til  

 markedsføringsloven kan være i strid med god markedsføringsskik eller  

 vildledende, og at erhvervsdrivende i annoncer og andet reklamemateriale  

 skulle være varsomme med at anvende sammenligninger af energiforbrug, når der  

 efter oplysninger fra Statens Byggeforskningsinstitut ikke generelt kan  

 foretages sammenligninger mellem energiforbrug for bruse- og karbad, idet en  

 korrekt sammenligning er afhængig af en række faktorer.  

  Forbrugerstyrelsen udtalte derfor, at generalagentens ovenfor citerede  

 udsagn havde været for bastant og dermed kunne have bibragt læsere af  

 brochuren utilstrækkelige oplysninger om energiforbruget ved de to  

 badeformer.
Forbrugerstyrelsen fandt dog ikke mulighed for på det  

 foreliggende grundlag af bedømme, om det havde været berettiget at anvende  

 udsagnet, men udtalte, at det ville være bedre stemmende med god  

 markedsføringsskik, at generalagenten fremover, hvis der i brochurer m.v.  

 anvendes energiargumenter, mere fyldestgørende redegjorde for de faktorer,  

 der lå til grund for anvendte energiargumenter, ligesom der ved eventuelle  

 sammenligninger af energiforbrug burde redegøres nærmere for de  

 beregningsfaktorer og forudsætninger, som sammenligningerne var baseret på.  

 (J.nr.
FO 89-4217-42) (*1) Offentliggjort i Forbrugerstyrelsens juridiske årbog 1990, side 48.
