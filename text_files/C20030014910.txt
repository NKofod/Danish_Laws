Cirkulæreskrivelse om samtidig underretning af ansøgere og  

 tilbudsgivere Det fremgår af artikel 8, stk. 2 i Bygge- og  

 anlægsdirektivet  

1)  

  

 , artikel 7, stk. 2 i Vareindkøbsdirektivet  

2)  

  

 ,  

 artikel 12, stk. 2 i Tjenesteydelsesdirektivet  

3)  

  

  og artikel 41,  

 stk. 3 i Forsyningsvirksomhedsdirektivet  

4)  

  

 , at de ordregivende  

 myndigheder hurtigst muligt skal underrette ansøgere og bydende om, hvilke  

 afgørelser, der er truffet med hensyn til kontrakttildelingen.
 Formålet med disse bestemmelser er blandt andet at give de  

 forbigåede ansøgere og tilbudsgivere, der mener, at den afgørelse, som  

 ordregiver træffer med hensyn til kontrakttildelingen, ikke er lovlig,  

 mulighed  

 for at indgive klage så tidligt som muligt.
 De ordregivende myndigheder må ikke gøre denne mulighed  

 illusorisk ved at orientere den vindende tilbudsgiver om  

 tildelingsbeslutningen  

 før de øvrige ansøgere og bydende.
 Med henblik på at undgå tvivl om forståelsen af de ovenfor  

 nævnte bestemmelser, skal Konkurrencestyrelsen, efter at have hørt  

 Europa-Kommissionen, hermed præcisere, at følgende fortolkning skal anlægges:
 Det følger af ligebehandlingsprincippet, jf. artikel 6,  

 stk. 6 i Bygge- og anlægsdirektivet, artikel 5, stk. 7 i  

 Vareindkøbsdirektivet,  

 artikel 3, stk. 2 i Tjenesteydelsesdirektivet og artikel 4, stk. 2  

 i  

 Forsyningsvirksomhedsdirektivet, at underretningen af samtlige ansøgere og  

 bydende om tildelingsbeslutningen skal ske samtidigt.
Konkurrencestyrelsen, den 19. december  

 2003 Merete Rasmussen /Marianne K.
Larsen 1)  

 jf. bekendtgørelse nr. 649 af 30. juli 2002 om fremgangsmåderne ved indgåelse  

 af offentlige bygge- og anlægskontrakter i Den Europæiske Union.
 2)  

 jf. bekendtgørelse nr. 650 af 30. juli 2002 om fremgangsmåderne ved  

 offentlige  

 indkøb af varer i Den Europæiske Union.
 3)  

 jf. bekendtgørelse nr. 651 af 30. juli 2002 om fremgangsmåderne ved indgåelse  

 af offentlige tjenesteydelsesaftaler i Den Europæiske Union.
 4)  

 jf. bekendtgørelse nr. 652 af 30. juli 2002 om udbud af indkøb inden for  

 vand-  

 og energiforsyning samt transport og telekommunikation i Den Europæiske  

 Union.
