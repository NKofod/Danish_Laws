Betænkning afgivet af Miljø- og Planlægningsudvalget den 3.  

 december 2003 Betænkning over I.
Forslag lov om miljømål m.v. for vandforekomster og  

 internationale  

  

 naturbeskyttelsesområder (miljømålsloven)  


  

 II.
Forslag til lov om ændring af lov om vandforsyning m.v., lov om  

  

 miljøbeskyttelse, lov om jordforurening og lov om planlægning (Ændringer som følge af lov  

 om miljømål m.v. for vandforekomster og internationale  

 naturbeskyttelsesområder) [begge af  

 miljøministeren (Hans Christian Schmidt)] 1. Ændringsforslag Der er stillet 8 ændringsforslag til L 15. Miljøministeren har  

 stillet ændringsforslag nr. 2-6 og S, SF, RV og EL har stillet  

 ændringsforslag  

 nr. 1, 7 og 8.
 Miljøministeren har stillet 4 ændringsforslag til L 16.
2. Udvalgsarbejdet Lovforslagene blev fremsat den 8. oktober 2003 og var til 1.  

 behandling den 21. oktober 2003. Lovforslagene blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslagene i 6 møder.
Teknisk gennemgang Miljøministeren og embedsmænd fra Miljøministeriet har den 30.  

 oktober 2003 foretaget en teknisk gennemgang af lovforslagene for udvalget.
Høring Et udkast til lovforslagene har inden fremsættelsen været sendt  

 i høring, og miljøministeren sendte den 21. oktober 2003 disse udkast til  

 udvalget.
Efter ønske fra udvalget oversendte miljøministeren den 19.  

 september  

 2003 de indkomne høringssvar samt et faktuelt notat herom.
Den 8. oktober  

 2003  

 sendte miljøministeren et kommenteret notat om høringssvarene til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Landbrug, Dansk Vand- og  

 Spildevandsforening, Foreningen af Vandværker i  

 Danmark, Frederiksborg Amt, Københavns Amt, Københavns Kommune og Roskilde Amt.
 Ministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslagene:
Dansk Landbrug, Dansk Vand- og  

 Spildevandsforening, Foreningen af Vandværker i  

 Danmark, Frederiksborg Amt, Københavns Amt, Københavns Kommune og Roskilde Amt.
Spørgsmål Udvalget har stillet 107 spørgsmål til miljøministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslagene til  

  

 vedtagelse  

  

 med de af miljøministeren stillede ændringsforslag.  

 Mindretallet vil stemme imod de af et mindretal til L 15 stillede  

 ændringsforslag.
Venstres, Dansk Folkepartis og Det Konservative Folkepartis  

 medlemmer af udvalget bemærker, at formålet med lovforslagene udelukkende er  

 at  

 fastlægge myndighedsansvaret, afgrænse vanddistrikterne samt skabe de  

 planlægningsmæssige rammer for de kommende vandområder og internationale  

 naturbeskyttelsesområder.  

 Formålet har ikke været at tage stilling til de konkrete kommende miljø- og  

 naturmæssige indsatser, da dette vil ske i de kommende sektorlove, f.eks. i  

 de  

 kommende forslag til naturbeskyttelseslov og skovlov.
Dette har ministeren da  

 også redegjort for adskillige gange under udvalgsbehandlingen, som har  

 omfattet  

 mere end 100 besvarelser.
Partierne tillægger det betydning, at den kommende udmøntning i  

 sektorlovgivning sker på et gennemarbejdet og fagligt grundlag.
Partierne  

 bemærker sig i den forbindelse, at regeringen på hele naturområdet har  

 fremlagt  

 såvel en naturredegørelse som en biodiversitetshandlingsplan.
Hertil kommer  

 en  

 fremlæggelse den 11. december 2003 af det mest gennemarbejdede faglige  

 grundlag  

 nogensinde for en kommende Vandmiljøplan III.
Hertil kommer desuden, at den  

 nuværende regering har udpeget yderligere 56 internationale  

 naturbeskyttelsesområder, dvs. i alt 254, og dermed sikret, at Danmark nu er  

 langt i opfyldelsen af direktivkravet i modsætning til den tidligere  

 regering,  

 som havde problemer med EU som følge af for få udpegninger.
 Hertil skal lægges, at den tidligere regerings implementering af  

 habitatdirektivet har vist sig at være utilstrækkelig, hvorfor den nuværende  

 regering må påtage sig at reparere denne implementering.
 På den baggrund finder V, DF og KF, at påstanden om, at  

 lovforslagene er uambitiøse, klinger overordentlig hult.
 Dansk Folkepartis medlemmer af udvalget finder endvidere, at  

 gennemførelsen af vandrammedirektivet bør føre til et højt beskyttelsesniveau  

 samt et løft i beskyttelsen af det danske vandmiljø, drikkevandet og den  

 danske  

 natur.
 Dansk Folkeparti tvivler på, at myndighedsstrukturen ikke vil  

 have en økonomisk konsekvens for dem, der skal udføre arbejdet med  

 naturbeskyttelsesområder og implementere vandrammedirektivet.
 Dansk Folkeparti ønsker at bevare det gode danske grundvand og  

 drikkevand i fremtiden, og netop derfor er der fortsat behov for en stor  

 dansk  

 indsats på de her omhandlede naturområder.
Dansk Folkeparti noterer sig svaret på spørgsmål 89: »Med  

 lovforslaget samt ministerens ændringsforslag bliver HURs funktion  

 alene at  

 koordinere mellem hovedstatsamterne og Københavns/Frederiksberg Kommuner i  

 forbindelse med udarbejdelse af vandplanen.
Dvs. at amterne og  

 Københavns/Frederiksberg Kommuner udarbejder hver sin delvandplan, hvorefter  

 HURs funktion udelukkende bliver at sikre, at delplanerne afstemmes, så  

 de  

 slutteligt kan samles i en sammenhængende vandplan.
Derved udnyttes de  

 enkelte  

 amter og kommuners ekspertise og lokalkendskab ( ) Hvis de amtslige enheder  

 ikke kan opnå enighed indbyrdes er det alene HURs opgave at indbringe  

 sagen  

 for miljøministeren.« Dansk Folkeparti har ligesom Kristendemokraterne endvidere  

 noteret sig svarene på spørgsmål 85 og 86.
Et  

  

 andet mindretal  

  

 i udvalget (S, SF, RV og EL) indstiller  

 lovforslagene til  

  

 forkastelse  

  

 ved 3.  

 behandling.
Mindretallet vil stemme for de stillede ændringsforslag.
Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget bemærker, at dansk natur og  

 det  

 danske vand er under pres.
Naturens balance er truet.
Det er kendsgerninger,  

 som bl.a. blev understreget i Wilhjelmudvalgets rapport fra 2001. Behovet for  

 en sammenhængende plan for dansk natur og dansk vandmiljø er større end  

 nogensinde.  

 Naturen har for lidt plads, der er for mange næringsstoffer, vandmiljøet er  

 belastet, og der mangler sammenhængende naturområder.
Uambitiøs gennemførelse af direktiver Efter Socialdemokratiets, Socialistisk Folkepartis, Det Radikale  

 Venstres og Enhedslistens opfattelse burde denne lovgivning føre til et løft  

 i  

 beskyttelsen af det danske vandmiljø, drikkevand og den danske natur.
EUs vandrammedirektiv er visionært med et højt  

 beskyttelsesniveau.
Derfor burde gennemførelsen i dansk lovgivning være nem.  

 Desværre konstaterer S, SF, RV og EL, at det umiddelbart ser ud til, at  

 beskyttelsesniveauet i den danske lovgivning er lavere end i  

 vandrammedirektivet.
Til at underbygge dette, ses bl.a. regeringens modstand mod at  

 skrive formålene for vandrammedirektivet og habitatdirektivet ind i formålet  

 for miljømålsloven.
Det er ganske uforståeligt og en klar indikation af, at  

 lovforslagene er en absolut minimumsimplementering (besvarelsen af spørgsmål  

 80).
Lovforslagene og de efterfølgende lovforslag om ændring af  

 naturbeskyttelsesloven og skovloven ville have været en mulighed for at  

 gennemføre direktiverne på et højt niveau, også på områder, hvor  

 fortolkninger  

 af direktiverne er genstand for udvalgsarbejde under EU-Kommissionen.
Det  

 gælder f.eks. fortolkningen af habitatdirektivets artikel 12 om beskyttelse  

 af  

 prioriterede arter uden for habitatområderne.
Som det fremgår af besvarelsen  

 af  

 spørgsmål 64 og 82, vil regeringen afvente udvalgsarbejdet i EU.
Lovforslagene indeholder kun rammerne, og ambitionsniveauet er  

 meget svagt og usikkert.
Det er bekymrende, og den bekymring deler partierne  

 med mange af de høringsberettigede.
Eksemplerne er mange.
I L 15s  

 kapitel om  

 generelle miljømål er målsætningen at forebygge forringelse.
Det er for  

 sølle.  

 Hvorfor ikke sigte mod forbedring? I samme kapitel er målsætningen, at  

 »forøgelse af forureningen af havet uden for vanddistrikterne skal så vidt  

 muligt undgås«.
Det er for sølle.
Havmiljøet skal også forbedres.
I § 13 om  

 beskyttede drikkevandsforekomster »...tilstræbes en reduktion af omfanget af  

 rensningen«.
Det er for sølle.
Målsætningen skal være, at det danske  

 drikkevand  

 skal være så rent, at rensning er overflødigt.
Ud over de konkrete miljømål mangler S, SF, RV og EL også klare  

 tilkendegivelser om amternes kompetencer, økonomiske muligheder og  

 instrumenter.
Fine målsætninger gør det altså ikke alene.
Instrumenterne og  

 økonomien skal også være til stede.
Endvidere står det allerede nu klart, at skal Danmark leve op  

 til vandrammedirektivet, så skal der ske væsentlige og effektive reduktioner  

 af  

 såvel kvælstof- som fosforbelastningen fra landbruget samt af  

 ammoniakfordampningen og pesticidforbruget.
Ellers vil målene ikke kunne  

 opfyldes.
Ukendte konsekvenser Det er partiernes opfattelse, at dette lovkompleks indeholder alt  

 for mange bemyndigelser til miljøministeren.
Der er 19 i alt.
Det er meget  

 bekymrende, når man endvidere ser, at der mangler helt konkrete miljømål.  

 Reglerne om konkrete miljømål skal miljøministeren for øvrigt også selv  

 fastlægge (§ 21).
 Blankochecks af denne type, hvor helt konkrete miljømål skal  

 fastlægges, er farlige  ikke kun for oppositionen, men så sandelig også  

 for  

 ministeren.
 S, SF, RV og EL er også bekymrede for §§ 15-17 i L 15.  

    

  

 Det er jo ofte i detaljen, at djævlen er  

 gemt, og netop disse undtagelsesparagraffer, hvor ord som »uforholdsmæssigt  

 store omkostninger« og »væsentlige samfundsinteresser« indgår, ligner  

 gummiparagraffer med nogle gevaldig interessante fortolkningsmuligheder  

    

  

  muligheder, som ikke normalt bliver til  

 gavn for miljøet.
Med miljømålsloven behandles også rammerne for NATURA  

 2000-netværket.
Også her mangler målsætninger og forpligtelser.
I stedet er  

 der  

 rammer og bemyndigelser, som absolut ingenting siger om ambitionerne.
En del af implementeringen af NATURA 2000 ligger i de bebudede  

 ændringer af naturbeskyttelsesloven og skovloven, som først kommer på  

 Folketingets bord efter behandlingen af miljømålsloven.
Det er efter  

 partiernes  

 opfattelse helt urimeligt, og der er tale om lovsjusk, når Folketinget skal  

 behandle L 15 og L 16 uden at kende til den lovgivning, hvori såvel  

 vandrammedirektiv, habitatdirektiv og fuglebeskyttelsedirektiv skal udmøntes.  

 Tidsfristen for gennemførelsen af vandrammedirektivet i december 2003 har  

 længe  

 været kendt af regeringen.
Regeringen har ikke kunnet præsentere en oversigt over, hvordan  

 de tre direktiver gennemføres i dansk lov.
Dette kunne f.eks. ske gennem en  

 parallelopstilling af de tre direktiver sammenholdt med 1) eksisterende dansk  

 lovgivning, der gennemfører direktiverne, 2) gennemførelsen med L 15/L 16 og  

 revisionerne af naturbeskyttelsesloven og skovloven og 3) eventuelle  

 udeståender med en tidsplan for gennemførelsen (besvarelserne af spørgsmål  

 11,  

 12, 81 og 95).
A- og B-natur Med vandrammedirektivet og habitatdirektivet skal overvågningen  

 af dansk natur og miljø forstærkes.
Desværre kan det konstateres, at det går  

 den stik modsatte vej med NOVANA 2003, der primært retter sig mod  

 habitatområderne, som udgør 7,5 pct. af landarealet.
Desuden gennemfører regeringen store besparelser på DMU, som  

 ellers får fine internationale anmeldelser for forskning og overvågning af  

 høj  

 international klasse.
Overvågningen skal forstærkes, ikke nedprioriteres.
Det  

 mangler der også konkrete målsætninger for i lovforslagene.
Partierne ser ikke nogen grund til, at amternes naturplaner  

 bliver kædet sammen med vandrammedirektivet rent tidsmæssigt.
Naturplanerne  

 kan  

 sagtens gennemføres noget før.
Der er lang tid til 2009, og der er ingen  

 grund  

 til at vente i 6 år.
Disse naturplaner skal omfatte al natur og ikke kun de  

 internationale beskyttelsesområder.
Indsatsen for dansk natur bliver sølle og  

 mager, hvis det for eftertiden kun vil dreje sig om vandområder og de  

 internationale naturbeskyttelsesområder.
Det vil bare føre til etablering af  

 henholdsvis A- og B-natur.
Der er fortsat behov for en dansk naturindsats og  

 naturgenopretning på andre områder end lige habitatområderne.
Hvad angår inddelingen af vanddistrikter er der jo et uendeligt  

 antal muligheder.
Partierne har noteret sig artikel3-udvalgets bemærkninger,  

 men vil samtidig sætte spørgsmålstegn ved det geniale i, at f.eks. både  

 Limfjorden og Vadehavet kommer til at høre under flere vanddistrikter.
 På baggrund af ovenstående bemærkninger ønsker  

 Socialdemokratiet, Socialistisk Folkeparti, Det Radikale Venstre og  

 Enhedslisten  

 ikke at stemme for lovforslagene.
 Et  

  

 tredje mindretal  

  

 i  

 udvalget (KD) indstiller lovforslagene til  

  

 vedtagelse  

  

 med de stillede ændringsforslag.
 Kristendemokraternes medlem af udvalget tilslutter sig de  

 politiske bemærkninger ovenfor fra V, DF og KF.
 Herudover anfører Kristendemokraterne, at partiet kan støtte  

 såvel lov- som ændringsforslagene, da KD finder det vigtigt at implementere  

 vandrammedirektivet, habitatdirektivet og EF-fuglebeskyttelses-direktivet i  

 dansk lovgivning.
Kristendemokraterne finder det utilfredsstillende, at mulige  

 strukturelle ændringer som følge af Strukturkommissionens arbejde ikke i  

 højere  

 grad er indtænkt i forslagene.
KD finder det problematisk at gøre amterne  

 ansvarlige for at udføre planlægningen og indsatserne, hvis amternes  

 sammensætning og størrelse ændres, så de på en helt anden måde dækker eller  

 ikke dækker vanddistrikterne.
KD stiller sig i den forbindelse desuden  

 tvivlende over for, at en ændret myndighedsstruktur ikke vil medføre  

 økonomiske  

 konsekvenser for amterne.
Tilsvarende tvivl gælder for de internationale  

 naturbeskyttelsesområder.
 Kristendemokraterne finder det ikke tilfredsstillende, at de  

 endelige vandplaner først foreligger i 2009. KD ønsker »mest miljø for  

 fremtiden« og i denne sammenhæng »mere rent vand i fremtiden« og havde derfor  

 gerne set, at processen frem mod de endelige vandplaner foregik hurtigere.
KD noterer sig svaret på spørgsmål 85, hvoraf det fremgår: »I  

 forbindelse med gennemførelsen af indsatsprogrammet vil der efter reglerne i  

 den relevante lovgivning skulle ske en afklaring af omfanget og omkostninger,  

 herunder konsekvenserne for de berørte erhverv, ved gennemførelsen.
Dette  

 både  

 som grundlag for en aftale, en afgørelse og for evt. kompensation.
Der vil  

 dog  

 allerede i forbindelse med Natura 2000-planen være vurderinger af  

 omkostningerne, jf. bemærkningerne til lovforslagets § 42, hvoraf det  

 fremgår,  

 at indsatsprogrammet alene skal »omfatte den forvaltningsindsats m.v., som  

 amtsrådet forventer at kunne gennemføre og finde finansiering til i den  

 kommende planperiode«.« Kristendemokraterne noterer sig ligeledes svaret på spørgsmål  

 86, hvoraf det fremgår: » Spørgsmålet om økonomisk kompensation må således  

   

 som det også sker i det kommende naturbeskyttelseslovforslag og forslag til  

 skovlov  behandles samtidig med, at vi behandler de forskellige  

 virkemidler,  

 der kan være nødvendige at tilvejebringe for at kunne foretage indgreb  

 overfor  

 grundejerne for at kunne gennemføre vandplanen.   I øvrigt skal jeg bemærke,  

 at  

 erstatningsbestemmelsen i § 26 a forudsætter, at der er givet pålæg om  

 rådighedsindskrækninger efter bestemmelsen.
Pålæg kan først gives, når der  

 foreligger en indsatsplan, der angiver beskyttelsesbehovet.   I øvrigt bør  

 spørgsmålet om, hvorvidt indgreb til realisering af miljømålene bør udløse  

 erstatning i videre omfang, end hvad der følger af Grundlovens  

 ekspropriationsregler i § 73, også overvejes samlet i forbindelse med den  

 øvrige vurdering af virkemidler.« Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag til I.
Forslag til lov om miljømål m.v. for vandforekomster og internationale  

 naturbeskyttelsesområder (miljømålsloven) Af  

 	  

    

 et  

  

 mindretal  

  

 (S, SF, RV og EL), tiltrådt af et  

  

 mindretal  

  

 (KD):
Til § 1 1)  

  

 Paragraffen  


  

 affattes således:
»§ 1.  

  

 Lovens formål er at fastlægge en ramme for beskyttelse af overfladevand og  

 grundvand, som 1)  

 	  

    

 forebygger yderligere  

 forringelse og beskytter og forbedrer vandøkosystemernes tilstand, og hvad  

 angår deres vandbehov, også tilstanden for terrestriske økosystemer og  

 vådområder, der er direkte afhængige af vandøkosystemerne, 2)  

 	  

    

 fremmer bæredygtig  

 vandanvendelse baseret på langsigtet beskyttelse af tilgængelige  

 vandressourcer, 3)  

 	  

    

 sigter mod en udvidet  

 beskyttelse og forbedring af overfladevand og grundvand, bl.a. gennem  

 specifikke foranstaltninger til en progressiv reduktion af udledninger,  

 emissioner og tab af prioriterede stoffer og standsning eller udfasning af  

 udledninger, emissioner og tab af prioriterede farlige stoffer, 4)  

 	  

    

 sikrer en progressiv  

 reduktion af forureningen af grundvandet og forhindrer en yderligere  

 forurening  

 heraf og 5)  

 	  

    

 bidrager til at afbøde  

 virkningerne af oversvømmelser og tørke.
Stk. 2.  

  

 Loven skal  

 herved bidrage til 1)  

 	  

    

 tilstrækkelig  

 forsyning af overfladevand og grundvand af god kvalitet, som er nødvendig for  

 at opnå en bæredygtig, afbalanceret og rimelig vandanvendelse, 2)  

 	  

    

 en betydelig  

 reduktion af forureningen af grundvandet, 3)  

 	  

    

 beskyttelse af havet  

 og 4)  

 	  

    

 opfyldelse af målene  

 i de relevante internationale aftaler, herunder de mål, der tager sigte på at  

 forebygge og eliminere forurening af havmiljøet, med henblik på at standse  

 eller  

 udfase udledninger, emissioner og tab af prioriterede farlige stoffer med det  

 endelige mål at opnå koncentrationer i havmiljøet nær baggrundsværdierne for  

 naturligt forekommende stoffer og tæt på nul for menneskeskabte syntetiske  

 stoffer.
Stk. 3.  

  

 Loven skal  

 endvidere bidrage til at sikre den biologiske diversitet ved at bevare  

 naturtyperne samt de vilde dyr og planter.
De foranstaltninger, der træffes i  

 medfør af loven eller regler udstedt i medfør heraf, skal 1)  

 	  

    

 tage sigte på at  

 opretholde eller genoprette en gunstig bevaringsstatus for naturtyper samt  

 vilde dyre- og plantearter af fællesskabsbetydning og 2)  

 	  

    

 tage hensyn til de  

 økonomiske, sociale og kulturelle behov og til regionale og lokale særpræg.
 Stk. 4.  

  

 Loven skal  

 herudover bidrage til at sikre, at grundvand skal kunne anvendes til  

 drikkevand  

 kun renset for naturlige uønskede stoffer.
Stk. 5.  

  

 Loven skal  

 endvidere bidrage til, at forringelsen af biodiversiteten skal standses med  

 henblik på at nå dette mål senest i 2010.« [Udvidelse af formålbestemmelsen] Af  

 	  

    

  

 miljøministeren,  

  

 tiltrådt af  

  

 udvalget:
Til § 2 2)  

  

 I  

  

    

  

 stk. 2  

  

 ændres »Oplandet til  

 Vidå og Kruså« til: »De grænseoverskridende vandløbsoplande«.
[Grænseoverskridende vandløbsoplande] Til § 28 3)  

  

 I  

  

 stk. 3, 2. pkt.,  

  

 og i  

  

 stk. 4,  

 3. pkt.,  

  

 udgår ordene »og i hovedstadsområdet tillige vedtages af  

 Hovedstadens Udviklingsråd«.
[Hovedstadens Udviklingsråd] Til § 29 4)  

  

 I  

  

 stk. 5  

  

 udgår ordene »og i hovedstadsområdet tillige af Hovedstadens  

 Udviklingsråd«.
[Konsekvensrettelse] Til § 32 5)  

  

 Ordene »og Hovedstadens  

 Udviklingsråd i hovedstadsområdet« udgår.
[Konsekvensrettelse] Til § 37 6)  

  

 I  

  

 stk. 2  

  

 ændres »Natura 2000-skovnaturplan« til: »Natura 2000-skovplaner«.
[Natura 2000-skovplaner] Af  

 	  

    

 et  

  

 mindretal  

  

 (S, SF, RV og EL), tiltrådt af et  

  

 mindretal  

  

 (KD):
Til § 43 7)  


  

 Stk.  

 2  

  

 affattes således:
»Stk. 2.  

  

 Offentliggørelsen skal ske mindst 1 år før hver planperiode, dog første gang  

 senest den 22. december 2005.« [Natura 2000-planer inden for 3 år] Til § 45 8)  


  

 Stk.  

 1  

  

 affattes således:
»Efter udløbet af fristen i § 43, stk. 4, vedtager  

 amtsrådet Natura 2000-planen endeligt, dog første gang senest den 22.  

 december  

 2006.« [Natura 2000-planer inden for 3 år] Bemærkninger Til nr. 1 Forslaget til § 1, stk. 1 og 2, indsætter vandrammedirektivets  

 målsætninger  som formuleret i det oprindelige EU-direktiv  som  

 målsætning  

 for loven.
 Forslaget til § 1, stk. 3, indsætter habitatdirektivets  

 målsætninger  som formuleret i det oprindelige EU-direktiv  som  

 målsætning  

 for loven.
 Forslaget til § 1, stk. 4, indsætter som formålsbestemmelse den  

 fremtidige målsætning for rent grundvand, hvorefter grundvand skal kunne  

 anvendes til drikkevand  kun renset for naturlige forureninger.
 Forslaget til § 1, stk. 5, indsætter Göteborg- (EU, 2001) og  

 Johannesburg- (FN, 2002) målsætningen om at bremse forringelsen af den  

 biologiske mangfoldighed inden 2010.
Til nr. 2 I forbindelse med forhandlinger med de tyske myndigheder om  

 samarbejde om de grænseoverskridende vandløbsoplande er Miljøministeriet  

 efter  

 lovforslagets fremsættelse blevet opmærksom på, at oplandene til Vidå og  

 Kruså  

 ikke er dækkende for det internationale vanddistrikt.
Det skyldes, at Der  

 Bongsieler Kanal er beliggende i Tyskland, men oplandet til kanalen er en del  

 af det internationale vanddistrikt.
Det foreslås derfor at definere det  

 internationale vanddistrikt som de grænseoverskridende vandløbsoplande.
Til nr. 3-5 Det foreslås, at Hovedstadens Udviklingsråd ikke skal vedtage  

 vandplanen.
I øvrigt er bestemmelsen uændret, og Hovedstadens Udviklingsråd  

 er  

 fortsat vanddistriktsmyndighed med koordinerende opgaver i vanddistriktet, og  

 amterne i hovedstadsområdet samt Københavns og Frederiksberg Kommuner skal  

 fortsat vedtage vandplanen.
Til nr. 6 Ved ændringsforslaget ændres navnet »Natura 2000-skovnaturplan«  

 til »Natura 2000-skovplaner«, som er det rette navn.
Til nr. 7 og 8 Bestemmelserne fastslår, at Natura 2000-planer (internationale  

 naturbeskyttelsesområder) skal være færdige om 3 år og ikke som foreslået om  

 6  

 år.
Ændringsforslag til II.
Forslag til lov om ændring af lov om vandforsyning m.v., lov om  

 miljøbeskyttelse, lov om jordforurening og lov om planlægning (Ændringer som følge af lov  

 om miljømål m.v. for vandforekomster og internationale  

 naturbeskyttelsesområder) Af  

 	  

    

  

 miljøministeren,  

  

 tiltrådt af  

  

 udvalget:
Til titlen 1)  

  

 Ordene »lov om jordforurening«  

 ændres til: »lov om forurenet jord«.
[Ændring af titel] Til § 1 2)  

  

 Efter nr. 14 indsættes som nyt  

 nummer:
»01.  

  

 I  

  

 § 52 a, stk. 1, sidste pkt.,  

  

 indsættes  

 efter »§ 52 c«: »og § 35 i lov om miljømål m.v. for vandforekomster og  

 internationale naturbeskyttelsesområder«.« [Konsekvensrettelse] 3)  

  

 Efter nr. 17 indsættes som nyt  

 nummer:
»02.  


  

 § 72, stk. 4,  

  

 ophæves.« [Konsekvensrettelse] Til § 5 4)  

  

 I  

  

 stk. 3  

  

 indsættes efter »§ 1, nr. 6-11«: »og 02«.
[Ikrafttrædelse] Til nr. 1 Der er tale om en teknisk rettelse.
Til nr. 2 Ændringen er en konsekvens af, at den nuværende gebyrhjemmel i §  

 52 c i vandforsyningsloven fremover deles mellem § 52 c i vandforsyningsloven  

 og § 35 i lov om miljømål m.v. for vandforekomster og internationale  

 naturbeskyttelsesområder.
Til nr. 3 og 4 Indtil vandplanen er offentliggjort, er de målsætninger m.v.,  

 som amtsrådet har vedtaget efter § 17, stk. 1, 2. pkt., stadig gældende, og  

 reglen i lovens § 72, stk. 4, er derfor relevant frem til dette tidspunkt.  

 Det  

 foreslås derfor, at ophævelsen af reglen først skal træde i kraft, når  

 vandplanen er offentliggjort i de enkelte amter.
Søren Gade (V)  

    

  

 Helga Moos (V)  

    

  

 Eyvind Vesselbo (V)  

  

  fmd.  

  

    

  

 Jens Vibjerg (V)  

    

  

 Jørn Dohrmann (DF)  

    

  

 Freddie H.
Madsen (DF)  

    

  

 Helle Sjelle (KF)  

    

  

 Lars Barfoed (KF)  

    

  

 Mogens Nørgård Pedersen (KD)   

  

 n.fmd.  

    

  

  

 Arne Toft (S)  

    

  

 Helge Mortensen (S)  

    

  

 Pernille Blach Hansen (S)  

    

  

 Svend Auken (S)  

    

  

 Torben Hansen (S)  

    

  

 Jørn Jespersen (SF)  

    

  

 Elsebeth Gerner Nielsen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 15 og L 16 Bilagsnr.
