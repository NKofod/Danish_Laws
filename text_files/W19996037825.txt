Endvidere udtalt, at den videregivelse fra Den elektroniske telefonbog, om  

 Tele Danmark A/S foretager, kunne anses som et naturligt led i den normale  

 drift af Tele Danmark A/S, og at videregivelsen derfor ikke var i strid med  

 lov om private registre § 4, stk. 2 Videregivelse af oplysninger fra Den  

 Elektroniske Telefonbog I 1992 udtalte Registertilsynet over for Tele Danmark A/S  

 (daværende KTAS), at KTAS' videregivelse af abonnentoplysninger i  

 sorteret form (salg af telefonbogsdata) og i form af abonnement på Den  

 elektroniske Telefonbog var omfattet af lov om private registre.
 Registertilsynet fandt imidlertid ikke, at denne  

 videregivelse af offentligt tilgængelige oplysninger med den  

 fornødne sikkerhed kunne antages at være omfattet af lovens § 4  

 b.
 Endelig kunne det efter Registertilsynets opfattelse ikke  

 anses for at være et unaturligt led i den normale drift af KTAS at  

 foretage den nævnte videregivelse af abonnementsoplysninger, hvorfor  

 videregivelsen ikke var i strid med lovens § 4, stk. 2.
Registertilsynet tog i beretningsåret disse  

 spørgsmål op til fornyet overvejelse, da det havde vist sig, at  

 et adresserings- og kuverteringsbureau på grundlag af oplysninger fra  

 Den elektroniske Telefonbog havde registreret og videregivet oplysninger om  

 abonnenter, som var flyttet.
Oplysningerne var videregivet til andre  

 virksomheder med henblik på markedsføring i forbindelse med  

 flytningen.
Registertilsynet fandt, at adresserings- og kuverteringsbureauets  

 registrering var i strid med lov om private registre § 17. Sagen omtales i  

 afsnit 4.8.
 På denne baggrund fandt Registertilsynet anledning  

 til at overveje, om den beskrevne anvendelse af oplysninger fra Den  

 elektroniske Telefonbog, som ikke var forudset, da tilsynet i 1992 afgav  

 udtalelse til KTAS, burde resultere i en ændret vurdering af Tele  

 Danmark A/S' videregivelse af telefonbogsoplysninger.
 Registertilsynet, som behandlede sagen på et  

 møde i Registerrådet, fandt efter en fornyet vurdering, at Tele  

 Danmark A/S' videregivelse af offentligt tilgængelige oplysninger fra  

 Den elektroniske Telefonbog fortsat ikke kunne antages at være omfattet  

 af lov om private registre § 4 b.
 Registertilsynet fandt endvidere, at den videregivelse fra  

 Den elektroniske Telefonbog, som Tele Danmark A/S foretog, fortsat kunne  

 anses for at være et naturligt led i den normale drift af Tele Danmark  

 A/S, og at videregivelsen derfor ikke var i strid med lov om private registre  

 § 4, stk. 2.
 Registertilsynet lagde herved også vægt  

 på, at Tele Danmark A/S efter § 11 i lov om tildeling og anvendelse af  

 nummerressourcer m.v. nu udtrykkeligt var forpligtet til at afgive  

 nummeroplysningsdata til alle, der ønsker det.
