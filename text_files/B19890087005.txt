 I medfør af §§ 3 og 26 i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, fastsættes  

 herved følgende:
 § 1.  Direktøren for Kriminalforsorgen bemyndiges til  

 at udnævne og afskedige tjenestemænd, hvis stillinger er klassificeret i  

 lønrammerne 1-35.
 Stk. 2.  Uansøgt afskedigelse kan kun foretages af  

 Justitsministeren.
 § 2.  Udnævnelse og afskedigelse af tjenestemænd ved  

 kriminalforsorgens anstalter og Kriminalforsorgens Uddannelsescenter  

 foretages af anstaltslederne, henholdsvis lederen af Kriminalforsorgens  

 Uddannelsescenter i overensstemmelse med bestemmelserne i Justitsministeriets  

 bekendtgørelse nr. 445 af 8. august 1975 som ændret ved Justitsministeriets  

 bekendtgørelse nr. 439 af 30. august 1976.
 § 3.  Bekendtgørelsen træder i kraft den 1. januar  

 1990.
