GODKENDELSESBETINGELSER 0.1 Gældende forskrifter Bygningsreglementet, 1972 DIF's forskrifter vedrørende vandinstallationer, 1962 0.2 Gyldighedsområde Koblingerne godkendes til koldt vand med maksimal temperatur 25 grader C  

 eller varmt vand med maksimal temperatur 95 grader C.
1.0 Funktion og udførelse Nærværende betingelser omfatter koblinger beregnet for samling af rør og  

 andre dele i vandinstallationer.
 Samlingerne skal være vand- og lufttætte og skal være udført med en sådan  

 bestandighed over for normalt forekommende påvirkninger af mekanisk, kemisk  

 og termisk art, at en tilfredsstillende funktion og hygiejne kan påregnes i  

 hele levetiden.
 Koblingens indvendige overflader skal være fri for ujævnheder og grater.
 Materialet i vandberørte dele skal være korrosionsbestandigt og må ikke  

 indeholde stoffer, som kan opløses i vand i sådanne mængder, at vandet i  

 kemisk, biologisk, bakteriologisk eller anden henseende (f.eks. lugt, smag,  

 farve) bliver uegnet til drikkevand.
2.0 Definition Ved mekanisk kobling forstås en kobling, som kan tilspændes mekanisk, og  

 hvor det tætnende element er en klemring, skærering, O-ring eller konus.
3.0 prøvning Koblingerne afprøves i henhold til nedenstående prøvningsbetingelser på en  

 af boligministeriets va-godkendelsesudvalg anerkendt prøvningsinstitution.
 For koblinger, hvis konstruktion stærkt afviger fra hidtil gængse, kan  

 yderligere afprøvninger tilkomme.
Prøvningsresultatet indgår i en samlet vurdering af koblingens egnethed  

 til godkendelse.
Den udarbejdede prøveattest eller prøverapport må ved  

 ansøgningen om godkendelse højst være 1 år gammel.
4.0 Kontrol Indehaveren af godkendelsen er forpligtet til at levere koblinger, der er  

 i overensstemmelse med de koblinger, der er afprøvet som grundlag for  

 godkendelsen.
Væsentlige ændringer af fremstillingsmetode eller  

 udgangsmateriale skal omgående meddeles boligministeriets  

 va-godkendelsesudvalg, som derefter meddeler, om der skal udføres supplerende  

 afprøvninger.
Viser den eksterne fremstillingskontrol, at komponenterne ikke  

 er i overensstemmelse med de godkendte komponenter, kan godkendelsen  

 tilbagekaldes.
 Kontrollen omfatter en intern fremstillingskontrol af den løbende  

 produktion samt en ekstern fremstillingskontrol udført af en af  

 boligministeriets va-godkendelsesudvalg anerkendt prøvningsinstitution.
4.1 Ekstern fremstillingskontrol (kvalitetskontrol) Den eksterne fremstillingskontrol udføres efter retningslinier, som  

 fastsættes af boligministeriets va-godkendelsesudvalg og omfatter kontrol af  

 materialet samt af mål og tolerancer hos tætningselementerne.
Den eksterne  

 kontrols hyppighed fastsættes i afhængighed af den interne  

 fremstillingskontrols art og omfang.
4.2 Intern fremstillingskontrol (produktionskontrol) Forinden godkendelsesansøgningen færdigbehandles fremsendes en redegørelse  

 for fremstillingsprocessen, først og fremmest vedrørende de kontroller, som  

 regelmæssigt og stikprøvemæssigt udføres under fremstillingen.
Fremstillingen  

 kan med fordel beskrives ved hjælp af blokskema.
Ved hver station, hvor der  

 udføres kontrol, beskrives kontrollens art, omfatning og frekvens samt hvilke  

 foranstaltninger, der gøres, der som fejl konstateres.
Endvidere udarbejdes  

 en beskrivelse af de journaler, produktionskort m.m., som signeres af  

 kontrollanterne ved de forskellige kontrolstationer.
 Beskrivelsen af den interne fremstillingskontrol skal være udformet  

 således, at den gør det muligt for en repræsentant for den eksterne kontrol  

 på enkel vis at konstatere, om fremstillingskontrollen følger de angivne  

 rutiner.
5.0 Mærkning Hver enkelt kobling skal være tydeligt og bestandigt mærket med følgende  

 oplysninger:
1 Fabrikantmærke 2 Dimensionsbetegnelse (udv. diameter) for det tilhørende rør Med godkendelsen får ansøgeren tilladelse til at forsyne koblingen med  

 godkendelsesudvalgets mærke - va 6.00 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Betaling for prøvninger erlægges særskilt til den  

 pågældende prøvningsinstitution efter regning.
PRØVNINGSBETINGELSER 7.0 Alment Ved prøvning skal forefindes et nødvendigt antal koblinger, der udtages af  

 et repræsentativt udsnit af den pågældende produktion.
Udtagelsen sker efter  

 nærmere aftale.
Prøvningerne udføres på dimensioner og antal som angivet i  

 nedenstående tabel 1. Særlig udformning eller materialevalg kan nødvendiggøre  

 et større antal prøveemner.
Sammen med prøveemnerne fremsendes til  

 prøvningsinstitutionen oplysninger i form af tegninger, konstruktions- og  

 materialebeskrivelse, montagevejledning m.v.
 Prøvningsbetingelserne er angivet i efterstående prøvninger mærket VA/DK  

 nr. 1 til 7.
 Tabel 1. Oversigt over omfanget af nødvendige afprøvninger for  

 typegodkendelse af mekaniske koblinger til brugsvandsinstallationer.
Prøvning Va/DK nr. 1 - Udførelse 1.1 Dimensioner Koblingernes overensstemmelse med beskrivelse, tegninger og standards  

 kontrolleres ved måling efter DS F 44.4/74.
1.2 Overfladebeskaffenhed Ved besigtigelse som foreskrevet i DS F 44.4/74 skal koblingerne  

 indvendigt og udvendigt være jævne, glatte og uden synlige overfladefejl af  

 betydning for anvendelsen.
I snitflader skal de være homogene.
1.3 Farve Koblingerne skal være gennemfarvede.
Farven angives.
1.4 Konstruktion og form Der stilles ingen særlige krav til konstruktion og form, dog skal følgende  

 hensyn iagttages:
Koblingen må ikke udøve torsionskræfter på plastrøret eller svække røret  

 utilladeligt.
Indskæringer eller indsnøringer, som er lukket inde imellem to  

 flader, er i almindelighed tilladt.
 Koblinger, som forudsætter, at der skæres gevind eller riller på udvendig  

 eller indvendig side af røret, accepteres ikke.
 Koblingerne må ikke give anledning til nævneværdig formindskning af  

 rørtværsnittet.
Prøvning VA/DK nr. 2 - Materiale Materialet i vandberørte dele skal være korrosionsbestandigt.  

 Materialesammensætningen dokumenteres ved en materialeanalyse.
 Materialet til koblinger af plast skal være som angivet i de i  

 nedenstående tabel angivne standards.
 For koblinger af metal dokumenteres materialesammensætningen ved  

 fremsendelse af en materialeanalyse.
 Fabrikanten skal i øvrigt give oplysning om de anvendte materialers  

 fysiske og kemiske stabilitet.
Prøvning VA/DK nr. 3 - toksisk prøvning Koblinger af pvc skal vedrørende udskillelse af bly og tin og andre  

 giftige stoffer opfylde kravene i ISO 3113. Prøvning udføres efter ISO 3114.
 For koblinger af metal, hvor metallet kommer i berøring med drikkevandet,  

 udføres nedennævnte prøve på 1 kobling (største dimension).
 Der fremstilles en eksponeringsopløsning (syntetisk brugsvand) ved, at der  

 til jonbygget vand tilsættes 50 mg/l NaCl og 50 mg/l CaCO3. pH justeres ved  

 gennemblæsning af CO2 til ca. 6,4, og luft gennemblæses derefter til mætning,  

 hvorved pH stiger til 6,6.
Til prøvekoblingen tilpasses propper af polyethylen eller propper dækket  

 af polyethylenfolie.
Koblingen monteres dernæst i en prøvestand og  

 gennemstrømmes 1 time med vandværksvand med en vandstrøm svarende til en  

 middelhastighed over koblingen på ca. 1 m/s.
Koblingen demonteres, og plastpropperne sættes på.
Dernæst skylles  

 koblingen med syntetisk brugsvand, hvorefter den fyldes igen med syntetisk  

 vand, og der tilproppes.
Vandet aftappes efter 1 døgn, og vandets volumen  

 bestemmes.
Derefter påfyldes syntetisk vand igen, som aftappes efter 1 døgn,  

 og dette gentages tillige for det næstfølgende døgn.
Vandprøverne fra de 3 på  

 hinanden følgende døgn analyseres ved atomabsorption for cadmium (Cd) og bly  

 (Pb). Resulatet angives i mg/l, og totalmængde Cd og Pb for hver af de 3  

 analyser opløst fra koblingen anføres.
Prøvning VA/DK nr. 4 - Udtrækning 4.1 Koblinger for rør af metal Denne prøvning udføres på 3 koblinger i hver dimension.
 I hver kobling monteres et ca. 200 mm langt rør, som i den anden ende  

 lukkes og udføres således, at det kan anbringes i et trækprøvningsapparat.
 I koblingens modsatte side monteres et rør, som i den frie ende tilsluttes  

 en vandtrykpumpe.
 Montering af koblingen udføres i overensstemmelse med fabrikantens  

 anvisninger.
 Den således udførte rørforbindelse anbringes i et trækprøvningsapparat og  

 udsættes for en successivt øget trækkraft, medens vandtrykket inde i røret  

 holdes på 500 kN/kvadratmeter (5 kp/kvadratcentimeter).
Når røret er gledet 1 mm ved koblingen, aflæses trækkraften.
Når samlingen  

 bliver utæt aflæses trækkraften.
Krav.
Når røret er gledet 1 mm i koblingen, skal middelværdien for  

 udtrækningskraften P opfylde følgende vilkår:
P >= 25 Dy - 100 kp, dog mindst 100 kp Dy = rørets udvendige diameter i mm.
 Kravet gælder kun for Dy <= 28 mm.
4.2 Koblinger for rør af plast For koblinger beregnet for trækfaste samlinger til plastrør udføres en  

 udtrækningsprøvning i overensstemmelse med ISO/DIS 3501. Prøvningen udføres  

 på 3 koblinger i hver dimension.
 I hver kobling monteres et rør af den art, koblingen er beregnet for og  

 med længden mindst 300 mm.
 Monteringen udføres i overensstemmelse med fabrikantens anvisninger.
Prøvning VA/DK nr. 5 - Tæthed ved indvendigt tryk 5.1 Koblinger for rør af metal Denne prøvning udføres på 3 koblinger i hver dimension.
 I hver koblings ene side monteres et lukket rør af det materiale,  

 koblingen er beregnet for.
 Koblingens anden side tilsluttes en trykstigningsanordning.
 Monteringen af koblingen udføres i overensstemmelse med fabrikantens  

 anvisninger.
 Trykket øges successivt til 1600 kN/kvadratmeter (16 kp/kvadratcentimeter)  

 og holdes på dette niveau i 14 timer.
Krav.
Efter 24 timer må der ikke være forekommet lækage.
 Dersom koblingen består prøven øges trykket yderligere, og andre  

 forandringer observeres og noteres.
5.2 Koblinger for rør af plast Der udføres en tæthedsprøvning for indvendigt overtryk og bøjning efter  

 ISO/DIS 3458 og ISO/DIS 3503.
 Prøvningen udføres på 3 koblinger i hver dimension.
 Koblingen monteres i overensstemmelse med fabrikantens anvisninger.
 For koblinger til varmtvandsledninger udføres først prøvning VA/DK nr. 7 -  

 Temperaturbestandighed.
Prøvning VA/DK nr.6 - Tæthed ved undertryk 5.16 koblinger for rør af plast Der udføres en tæthedsprøvning for indvendigt undertryk i overensstemmelse  

 med ISO/DIS 3459.
 Prøvningen udføres på 3 koblinger i hver dimension.
 Koblingen monteres i overensstemmelse med fabrikantens anvisninger.
Prøvning VA/DK nr. 7 - Temperaturbestandighed Udføres for koblinger til samling af rør til varmtvandsledninger.
 Prøvningsmetode under udarbejdelse.
