 I henhold til § 14 i lov nr. 333 af 19. juni 1974 om social bistand  

 fastsættes:
§ 1.  Socialpædagogisk Højskole, der er en  

 statsinstitution, ledes af en rektor i forbindelse med et uddannelsesråd.
Til  

 højskolen er knyttet et repræsentantskab.
Rektor § 2.  Rektor udnævnes af dronningen.
§ 3.  Rektor repræsenterer højskolen udadtil.
Rektor  

 er ansvarlig for højskolens daglige ledelse og påser, at uddannelsesrådets  

 beslutninger er lovlige.
Rektor er ansvarlig for, at repræsentantskabet og  

 uddannelsesrådet får forelagt de sager, som repræsentantskabet og  

 uddannelsesrådet skal behandle, og er ansvarlig for, at rådets beslutninger  

 udføres.
Rektor afgør sager, der ikke er henlagt til uddannelsesrådet.
Rektor  

 afgør sager, der ikke kan afvente behandling i uddannelsesrådet.
Sådanne  

 afgørelser forelægges snarest for rådet.
§ 4.  Rektor kan i tilfælde af fravær bemyndige andre  

 til at optræde på sine vegne, herunder ved møder i uddannelsesrådet.  

 Uddannelsesrådet § 5.  Uddannelsesrådet består af rektor som formand, 4  

 repræsentanter for lærerne bortset fra timelærere, 1 repræsentant for  

 timelærere med et timetal på mindst 100 timer årligt, 2 repræsentanter for de  

 tekniske og administrative medarbejdere og 3 repræsentanter for de  

 studerende.
Opstilles der ikke kandidater for timelærerne, udvides antallet  

 af repræsentanter for de faste lærere med 1.
Stk. 2.  Repræsentanter for de ansatte og for de  

 studerende vælges af og blandt de enkelte valggrupper.
Valget opgøres i  

 overensstemmelse med de regler, der er fastsat om forholdstalsvalg i  

 bekendtgørelse om regler for valg til de styrende organer ved højere  

 uddannelsesinstitutioner.
Er der af en valggruppe ikke opstillet flere  

 kandidater, end der skal vælges, bortfalder afstemningen.
Stk. 3.  Rådets valgte medlemmer vælges for 1 år ad  

 gangen.
Valg afholdes inden 1. oktober.
Der vælges suppleanter for  

 repræsentanterne.
 § 6.  Uddannelsesrådet fastsætter selv sin  

 forretningsorden.
Stk. 2.  Uddannelsesrådet er beslutningsdygtigt, når  

 mindst halvdelen af medlemmerne er til stede.
Beslutninger træffes ved  

 almindelig stemmeflerhed.
Ved stemmelighed er rektors stemme afgørende.  

 Eventuelle mindretalsudtalelser sendes med i sager, der forelægges for  

 undervisningsministeriet.
 § 7.  Inden for rammer, som undervisningsministeriet  

 fastsætter, har uddannelsesrådet følgende opgaver:
1. at fastsætte nærmere regler om undervisningens  

 form, indhold og omfang og eventuelt om prøver, 2. at udtale sig om forslag til bekendtgørelser og  

 andre regler om styrelse af højskolen, om højskolens uddannelse og om  

 optagelse på højskolen, 3. at udtale sig om højskolens budgetforslag, 4. at træffe beslutning om fordeling af højskolens  

 bevillinger, 5. at træffe beslutning om ansættelse og afskedigelse  

 af timelærere, 6. at afgive indstilling til undervisningsministeriet  

 om ansættelse af, orlov for og uansøgt afskedigelse af lærere i normerede  

 stillinger, 7. at udtale sig om ansættelse af, orlov for og  

 uansøgt afskedigelse af rektor, 8. at træffe beslutning om dispensationer vedrørende  

 enkelte studerende i henhold til gældende regler om undervisning og prøver, 9. at træffe beslutning om ophør af en studerendes  

 uddannelse og 10. at behandle andre sager, som  

 undervisningsministeriet, repræsentantskabet eller rektor ønsker rådets  

 udtalelse om.
Stk. 2.  Før uddannelsesrådet afgiver indstilling om  

 ansættelse af lærere i normerede stillinger, skal sagen være behandlet i et  

 bedømmelsesudvalg, som rådet nedsætter.
Over halvdelen af udvalgets medlemmer  

 skal have faglige kvalifikationer på niveau med det, der kræves for at blive  

 ansat i stillingen.
Stk. 3.  Uddannelsesrådet kan nedsætte andre udvalg med  

 særlige opgaver.
I udvalg, hvortil uddannelsesrådet henlægger dele af sin  

 kompetence, kan alene medlemmer af rådet have sæde.
Uddannelsesrådets valg af  

 to eller flere medlemmer til sådanne udvalg foretages som forholdstalsvalg.
Repræsentantskabet § 8.  Repræsentantskabet består af 16 medlemmer, der  

 udpeges således:
1 af socialministeriet, 1 af undervisningsministeriet, direktoratet for folkeskolen og seminarier  

 m.v., 2 af Amtsrådsforeningen i Danmark, 2 af Kommunernes Landsforening, 1 af Københavns og Frederiksberg kommuner, 3 af Socialpædagogernes Landsforbund, 2 af Børne- og Ungdomspædagogernes Landsorganisation, 1 af Dansk Kommunal Arbejderforbund, 2 af Rektorforsamlingen for de socialpædagogiske seminarier og 1 af Seminarielærerforeningen.
 Stk. 2.  Undervisningsministeriet beskikker medlemmerne  

 for 3 år ad gangen.
 Stk. 3.  Ret til uden stemmeret at deltage i  

 repræsentantskabets møder har rektor, 2 repræsentanter for lærerne, udpeget  

 af og blandt lærerne i uddannelsesrådet, 1 repræsentant for de tekniske og  

 administrative medarbejdere, udpeget af og blandt de tekniske og  

 administrative medarbejdere i uddannelsesrådet, og 2 repræsentanter for de  

 studerende, udpeget af og blandt de studerende i uddannelsesrådet.
 Stk. 4.  Repræsentantskabet vælger for hver  

 beskikkelsesperiode selv sin formand og næstformand blandt medlemmerne.  

 Rektor har ansvaret for repræsentantskabets sekretariatsforretninger.
 § 9.  Repræsentantskabet fastsætter selv sin  

 forretningsorden.
Stk. 2.  Repræsentantskabet afholder møde mindst 2 gange  

 om året.
Møde skal afholdes, når formanden eller mindst 6 medlemmer  

 fremsætter ønske herom.
Stk. 3.  Repræsentantskabet er beslutningsdygtigt, når  

 mindst halvdelen af medlemmerne er til stede.
Beslutninger træffes ved  

 almindelig stemmeflerhed.
Ved stemmelighed er formandens stemme afgørende.
§ 10.  Repræsentantskabet har til opgave at følge  

 højskolens virksomhed.
Repræsentantskabet skal udtale sig om:
1. væsentlige principielle spørgsmål vedrørende  

 højskolen, herunder om forslag til bekendtgørelser om styrelse af højskolen,  

 om højskolens uddannelse og om optagelse på højskolen, 2. ansættelse og afskedigelse af rektor og 3. oprettelse og nedlæggelse af faste lærerstillinger.
Stk. 2.  Undervisningsministeriet, uddannelsesrådet og  

 rektor kan forelægge repræsentantskabet sager af betydning for højskolens  

 virksomhed til udtalelse.
Ethvert medlem af repræsentantskabet kan begære  

 sager sat på dagsordenen for et repræsentantskabsmøde.
Eventuelle  

 mindretalsudtalelser sendes med i sager, der indsendes til  

 undervisningsministeriet.
 Stk. 3.  Repræsentantskabet kan af egen drift forelægge  

 sager for undervisningsministeriet.
Undervisningsministeriets beføjelser § 11.  Undervisningsministeriet er øverste  

 forvaltningsmyndighed for Socialpædagogisk Højskole.
 Stk. 2.  Undervisningsministeriet, direktoratet for de  

 videregående uddannelser kan inden for bekendtgørelsens rammer fastsætte  

 udfyldende bestemmelser og kan i særlige tilfælde tillade fravigelser fra  

 bestemmelserne i bekendtgørelsen.
 Ikrafttræden m.v.
 § 12.  Bekendtgørelsen træder i kraft den 1. oktober  

 1982.
 Stk. 2.  Direktoratet for de videregående uddannelser  

 kan fastsætte overgangsbestemmelser.
