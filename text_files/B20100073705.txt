Bekendtgørelse om pristillæg til elektricitet produceret på Anholt Havvindmøllepark I medfør af § 37, stk. 2, nr. 3, i lov nr. 1392 af 27. december 2008 om fremme af vedvarende energi, som ændret ved § 6, nr. 7, i lov nr. 622 af 11. juni 2010, fastsættes:
 § 1. Til elektricitet produceret på Anholt Havvindmøllepark udbudt den 30. april 2009 ydes et pristillæg, der fastsættes således, at dette og markedsprisen, som fastsættes efter § 51, stk. 2, nr. 1, i lov om fremme af vedvarende energi, tilsammen udgør 105,1 øre pr. kWh.
 § 2. Bekendtgørelsen træder i kraft den 30. juni 2010.
