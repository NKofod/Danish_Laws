 Ref.: Lov nr. 294 af 8 JUN 1978 vedrørende offentlige myndigheders  

 registre (Registerloven).
 Bilag: Oversigt over registre, for hvilke der er udarbejdet forskrifter.
 Erstatter: FKOBST EDB 380-4 af MAR 1980.
FORMÅL 1. Formålet med denne bestemmelse er at fastlægge  

 ansvar, funktioner og procedurer forbundet med overholdelse af registerloven  

 inden for Forsvarskommandoens (FKO) myndighedsområde.
REGISTERLOVENS OMRÅDE 2. Loven gælder for edb-registre, der føres for den  

 offentlige forvaltning, og som indeholder personoplysninger (§ 1, stk. 1).
 3. Ved edb-registre forstås registre eller andre  

 systematiserede fortegnelser, hvor der gøres brug af elektronisk  

 databehandling (§ 1, stk. 2).
 4. Ved personoplysninger forstås oplysninger, som kan  

 henføres til bestemte personer, selv om det forudsætter kendskab til  

 personnummer, registreringsnummer eller lignende særlige identifikationer  

 (§1, stk. 3).
ANSVARSFORDELING 5. Oprettelse af registre må kun ske i henhold til  

 godkendelse af Forsvarsministeren (§ 4, stk. 1).
 6. FKO skal - som registeransvarlig myndighed -  

 fastsætte forskrifter om det enkelte registers opbygning og drift, forinden  

 registeret tages i brug (§ 4, stk. 2).
7. Det påhviler de projekt-/systemansvarlige  

 myndigheder - efter at systemudvikling er godkendt at fremsende indstilling om  

 oprettelse af registre til FKO med henblik på forelæggelse for  

 Forsvarsministeren, - i forbindelse med systemudvikling at udarbejde og fremsende forslag til  

 forskrifter for registeret, såfremt oprettelsen godkendes, - at sikre overholdelsen af de godkendte forskrifter under systemernes  

 drift.
8. Det påhviler Forsvarets Datatjeneste (FDAT) - at koordinere og føre tilsyn med den edb-mæssige sikkerhed i forbindelse  

 med udvikling, drift og vedligeholdelse af systemer med registre, der  

 omfattes af loven, - at udarbejde særlige sikkerhedsbestemmelser for FDAT, herunder  

 Forsvarets Administrative Data-Anlæg (FADA) (§ 12, stk. 1).
FUNKTIONER OG PROCEDURER 9. Ved iværksættelse af udvikling af projekter, hvori  

 der skal indgå edb-registre, som indeholder personoplysninger, skal den  

 projekt-/systemansvarlige myndighed fremsende indstilling om oprettelse til  

 FKO med følgende oplysninger om det enkelte register:
 -Registerets betegnelse og hovedformål.
 -Evt. lovgrundlag for registerets etablering.
-Hvor føres registeret fysisk? -Hvilken personkreds omfatter registeret? 10. Såfremt oprettelsen af et register godkendes, skal  

 den projekt/systemansvarlige myndighed udarbejde forskrifter om det  

 pågældende registers opbygning og drift, der opfylder bestemmelserne herom i  

 lovens kapitel 3 - 6.
 Forskrifterne udarbejdes på grundlag af en standardforskrift, der vil  

 blive tilsendt myndigheden samtidig med godkendelsen af oprettelsen af  

 registeret.
 11. På grundlag af forskrifterne, FKODIR P. 358-3 (den  

 militære sikkerhed) og sikkerhedsbestemmelserne for FDAT, skal den  

 projekt-/systemansvarlige myndighed udarbejde sikkerhedsbestemmelser for  

 myndighedernes brug af registeret.
 12. Alle forespørgsler vedrørende registerloven rettes  

 til FKO eller FDAT, idet enhver henvendelse til Registertilsynet skal ske  

 gennem Forsvarsministeriet (FMN).
 Ansvaret for indhentning af Registertilsynets godkendelse af de enkelte  

 forskrifter er dog delegeret til FKO.
 13. Fremsætter en registreret person begæring herom,  

 skal den registeransvarlige myndighed snarest muligt give den registrerede  

 meddelelse om de oplysninger, der er registreret om den pågældende (§ 13,  

 stk. 1).
 14. FKO besvarer - som registeransvarlig myndighed -  

 fremsatte begæringer.
 Da den normale ekspeditionstid for besvarelse af Registertilsynet er  

 fastsat til 1 måned, fremsendes modtagne begæringer snarest til FKO.
 15. En registreret person, der har fået besvaret en  

 fremsat begæring, har ikke krav på ny meddelelse før 12 måneder efter sidste  

 henvendelse om registerindsigt, med mindre den pågældende kan godtgøre en  

 særlig interesse heri (§ 13, stk. 6).
FORSKRIFTER 16. Som bilag vedlægges en oversigt over registre, for  

 hvilke der er udarbejdet forskrifter.
EB P.
THORSEN generalmajor Chef for Operations- og Planlægningsstaben Fordeling: Standardfordeling:
BILAG REGISTEROVERSIGT Pr. 1 SEP 1985 er der udarbejdet forskrifter for følgende registre, der er  

 omfattet af lov nr. 294 af 8 JUN 1978 om offentlige myndigheders registre  

 (Registerloven).
 1. Forsvarskommandoens register til brug ved  

 fordeling/antagelse/indkaldelse/overførsel af værnepligtige og frivillige  

 elever.
 2. Forsvarskommandoens register til  

 personelmobiliseringsforvaltning og krigsmæssig personelerstatningstjeneste  

 omfattende tjenstgørende, hjemsendt og civilt personel.
 3. Forsvarets Center for Lederskabs konstabelregister  

 (frivillige elever).
 4. Forsvarets Center for Lederskabs  

 værnepligtsregister.
 5. Hærens Materielkommandos timelønsystem.
 6. Søværnets Materielkommandos register til  

 lønberegning af timelønnet personel ved Flådestation København, Flådestation  

 Korsør, Flådestation Frederikshavn og Søværnets Eksercerskole.
 7. Orlogsværftets register til brug ved beregning og  

 overførsel af løn m.v. for timelønnet personel ved Orlogsværftet.
 8. Flyvematerielkommandoens register til brug ved  

 beregning og overførsel af løn m.v. for timelønnet personel ved  

 hovedværkstederne Karup, Værløse og Ålborg.
 9. Forsvarskommandoens register over såvel  

 tjenstgørende som hjemsendt personel af hæren eller til rådighed for hæren.
 10. Forsvarskommandoens register over civilt personel  

 ved hærens myndigheder og Forsvarsstaben og de Forsvarskommandoen direkte  

 underlagte myndigheder, som ikke henhører under anden personelforvaltende  

 myndighed.
 11. Forsvarskommandoens aldersordensregister over  

 såvel tjenstgørende som hjemsendte officerer, seniorsergenter med  

 langtidstjeneste, musikerpersonel og gejstligt personel i hæren.
 12. Forsvarskommandoens register over personellets  

 ønsker om fremtidig anvendelse omfattende officerer af A-linien til og med  

 graden oberstløjtnant, officerer af B-linien, officerer af reserven med  

 kontrakt og seniorsergenter i hæren.
 13. Forsvarskommandoens register over personel ved  

 FN-styrken.
 14. Forsvarskommandoens register over flyvevåbnets  

 personel, civilt personel i søværnet og civiluddannelse i forsvaret.
 15. Forsvarskommandoens register til brug ved  

 planlægning og afvikling af, samt kontrol med personels og luftfartøjers  

 flyvetid samt udførelse af hændelsesstatistik.
 16 Materielkommandoeernes Finansøkonomisystem (MAKFØS) CPR-register.
 17. Forsvarets Journalsystem.
