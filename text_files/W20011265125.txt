I december 1999 blev hun i forbindelse med en pensionssag undersøgt  

 af en speciallæge i psykiatri med henblik på udfærdigelse  

 af en lægeerklæring.
Speciallægen anførte i  

 lægeerklæringen, at der var tale om diagnoserne  

 somatiseringstilstand (en tilstand med nervøst betingede legemlige  

 symptomer), anfaldsvis bevægelsesforstyrrelse, anfaldsvis  

 hukommelsestab, neurasteni (nervøsitet karakteriseret blandt andet ved  

 almindelig legemlig træthed) og kronisk træthedssyndrom.
 Der blev klaget over, at diagnoserne i lægeerklæringen ikke  

 var begrundet i undersøgelsesresultaterne.
Klage over lægeerklæring i  

 pensionssag, kronisk træthedssyndrom Patientklagenævnet fandt ikke grundlag for kritik af  

 speciallægen for hans udfærdigelse af lægeerklæring.  

 Nævnet lagde herved vægt på, at speciallægen ved  

 undersøgelsen fandt, at der var legemlige symptomer fra flere  

 organsystemer, træthed, anfaldsvis lammelse, koncentrationsbesvær  

 og anfaldsvis hukommelsestab.
Speciallægen anførte i  

 erklæringen, at patientens sygdomsforløb og aktuelle symptomer  

 ikke lod sig forklare alene med udgangspunkt i diagnoserne kronisk  

 træthedssyndrom og neurasteni.
Det var nævnets opfattelse, at de  

 i lægeerklæringen anførte diagnoser lod sig begrunde i de  

 fund, speciallægen havde gjort ved sin undersøgelse af  

 patienten.
