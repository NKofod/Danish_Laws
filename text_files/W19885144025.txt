 Ansøgning om patent på »kombinationssæt af elementer til at  

 forsyne overflader med mønstre eller former, især til brug som legetøj eller  

 til overfladebeklædning« blev afslået af Patentdirektoratet bl.a. med  

 den begrundelse, at kombinationssættet i sit princip var kendt og at otte af  

 patentkravene kun sås at karakterisere det omhandlede sæt ved, at elementerne  

 havde nærmere bestemte mønstre eller form og således ikke ansås for at udgøre  

 noget patenterbart nyt, idet der var tale om noget dekorativt og ikke om  

 nogen særlig teknisk effekt.
Denne afgørelse indbragte klageren for havde nærmere bestemte mønstre  

 eller form og således ikke ansås for at udgøre noget patenterbart nyt, idet  

 der var tale om noget dekorativt og ikke om nogen særlig teknisk effekt.  

 Denne afgørelse indbragte klageren for Patentankenævnet, idet denne bl.a.  

 fremhævede, at opfindelsen var karakteriseret geometrisk (teknisk), ikke  

 æstetisk.
Ankenævnet udtalte, at et af kravene i et fremsendt forslag til nye  

 patentkrav fandtes at vedrøre en brugbar, teknisk udnyttelig opfindelse, og  

 nævnet fandt ikke grundlag for at afslå ansøgningen under henvisning til, at  

 kravet alene skulle anses som en kunstnerisk frembringelse eller matematisk  

 metode.
Ansøgningen kunne herefter tilbagesendes til direktoratet til fortsat  

 behandling på grundlag af det fremsendte patentkravsforslag.
År 1988, den 11. november afsagde patentankenævnet (Grønning-Nielsen, Hans  

 Chr.
Thomsen, Franck, Laubst, Asger Nielsen) følgende k e n d e l s e i sagen j.nr.
P. 23/87: Klage fra Piky S.A., Frankrig, v/Patentbureau Plougmann & Vingtoft over patentdirektoratets afgørelse af 10. august 1987 af patentansøgning nr.  

 4437/85.
 Den 30. september 1985 indleverede klageren en ansøgning om patent på  

 »kombinationssæt af elementer til at forsyne overflader med mønstre  

 eller former, især til brug som legetøj eller til overfladebeklædning«.
 Ansøgningens krav af 29. januar 1986 lød således:
 »1. Kombinationssæt af elementer til sammensætning af flader med  

 mønstre og/eller former af variabel design, især til anvendelse som legetøj  

 eller overfladebeklædning, i hvilket sæt hvert element har en kvadratisk  

 flade, hvilke kvadratiske flader kan grupperes i forskelligt udseende typer,  

 ligesom antallet af elementer er væsentligt højere end antallet af typer, k e  

 n d e t e g n e t ved, at typerne afviger fra hinanden i antallet af, formen  

 for og/eller positionen for geometriske mønstre, der er dannet på og afviger  

 fra de nævnte flader, at typerne af elementer med mønstre på basis af formen  

 for mønstrenes indre konturlinjer kan klassificeres i enten en lineær eller i  

 en cirkulært buet gruppe, idet det for hvert mønster i den lineære gruppe  

 gælder, at et par af dets vinkelspidser er beliggende ved begge ender af en  

 af kvadratets sider, medens endnu en vinkelspids eller to yderligere  

 vinkelspidser er beliggende i midtpunktet eller midtpunkterne af den side  

 eller de sider af kvadratet, der skærer den nævnte side, og at det for hvert  

 mønster i den buede gruppe gælder, at diameteren for hvert buelinjestykke kan  

 divideres med kvadratets halve sidelængde, uden at der bliver nogen rest,  

 samt at centrum for hvert af de buede linjestykker er beliggende i et  

 specielt punkt af kvadratet, hvilket enten kan være et hjørne, midtpunktet af  

 en side eller kvadratets midtpunkt.
 2. Elementsæt ifølge krav 1, k e n d e t e g n e t ved, at det omfatter  

 typer, hvor mere end et separat mønster fra samme gruppe er anbragt på den  

 kvadratiske flade.
 3. Elementsæt ifølge krav 2, k e n d e t e g n e t ved, at det omfatter  

 typer, hvor hvert element har mere end et mønster af den samme form.
 4. Elementsæt ifølge krav 2, k e n d e t e g n e t ved, at det omfatter en  

 type, hvor et par buede mønstre er anbragt på den kvadratiske flade, idet de  

 to buede linjestykker har forskellige radier men samme centrum, der ligger i  

 et af kvadratets hjørnespider.
 5. Elementsæt ifølge et hvilket som helst af kravene 1-4, k e n d e t e g  

 n e t ved, at mønstrene er adskilt fra de tilsvarende flader ved deres  

 farver, eller at hvert mønster og hvert areal på disse flader, der ikke er  

 dækket med noget mønster, hver især har en ensartet farve, og at alle de  

 farver, der anvendes i sættet, er en hvilken som helst af de tre klare  

 grundfarver, dvs. blå, rød og gul, eller en af og højst to forudbestemte  

 blandinger af et hvilket som helst par af grundfarverne, og at det maksimale  

 antal farver, der kan anvendes på en kvadratisk flade, er tre.
 6. Elementsæt ifølge et hvilket som helst af kravene 1-5, k e n d e t e g  

 n e t ved, at elementerne har forskellig størrelse, og at de kan opdeles i  

 grupper, i hvilke sidelængderne for de kvadratiske flader danner en  

 matematisk serie med et længdeforhold på 1:2 mellem til hinanden grænsende  

 numre, og at de nævnte typer i det mindste delvis bliver gentaget i disse  

 grupper.
 7. Elementsæt ifølge et hvilket som helst af kravene 1-6, k e n d e t e g  

 n e t ved, at elementerne er flade kvadratiske prismer, der i deres over for  

 de nævnte flader beliggende basisflader hver især har hårde magnetiske lag.
 8. Elementsæt ifølge krav 9, k e n d e t e g n e t ved, at det omfatter en  

 legetavle med et derpå anbragt lineært rasternetværk, hvor linjeafstanden  

 svarer til størrelsen af elementerne, og at denne tavle har et blødt  

 magnetisk lag og er indrettet til at kunne foldes langs i det mindste en af  

 rasterlinjerne.
 9. Elementsæt ifølge krav 8, k e n d e t e g n e t ved, at det omfatter en  

 opbevaringskasse, i hvilken der er udformet spalter med en dybde, der svarer  

 til elementernes sidelængde, og som tjener til at optage de smalle sider af  

 disse elementer, at de øverste kanter af spalterne danner et understøttende  

 plan, og at en reces er udformet i kassen oven over spalterne og det  

 understøttende plan til optagelse af legetavlen, når denne er i en  

 sammenfoldet tilstand.
10. Elementsæt ifølge et hvilket som helst af kravene 1-6, k e n d e t e g  

 n e t ved, at elementerne har form af en terning, der har et antal flader,  

 der hører til hver sin af de nævnte typer.« Direktoratet udtalte i skrivelse af 11. august 1986:
 »Det er ganske almindeligt kendt at dekorere kvadratiske elementer,  

 der kan sammensættes til flader, med geometriske mønstre, hvis konturlinier  

 kan være retliniede eller buede og som kan have vinkelspidser beliggende på  

 midtpunkterne på kvadratsiderne, se eksempelvis fransk fremlæggelsesskrift  

 nr. 2.462.178 og beskrivelserne til fransk patent nr. 1.561.934 og USA patent  

 nr. 3.464.145. På baggrund heraf ses det i krav 1-6 omhandlede ikke at udgøre  

 noget væsentligt patenterbart nyt, da den blotte angivelse af bestemte former  

 for mønstre af den her nævnte art ikke i sig selv kan siges at udgøre  

 tekniske nydannelser.
At der er tale om en tavle med dekorationselementer, der fastholdes ved  

 magnetisme som angivet i krav 7 og 8, ses heller ikke at udgøre noget  

 patenterbart, da sådanne tavler i princippet er kendte, se således  

 beskrivelsen til USA patent nr. 3.831.295. Den i krav 9 angivne særlige  

 udførelsesform for den nævnte tavle synes derhos at måtte betegnes som en  

 selvfølgelig ide, jfr. også hvad der kendes fra fransk  

 offentliggørelsesskrift nr. 2.514.178.« Klageren fremsendte herefter ved skrivelse af 11. februar 1987 følgende  

 ændrede patentkrav:
 »1. Kombinationssæt af elementer til sammensætning af flader med  

 mønstre og/eller former af variabelt design, især til anvendelse som legetøj  

 eller overfladebeklædning, i hvilket sæt hvert element har en kvadratisk  

 flade, hvilke elementer kan grupperes i forskelligt udseende typer, ligesom  

 antallet af elementer er væsentligt større end antallet af typer, af hvilke  

 en første gruppe er karakteriseret ved, at de på den kvadratiske flade har et  

 mønster med en grænselinje, der dannes af en cirkelbue, k e n d e t e g n e t  

 ved, at cirkelbuens centrum i en første type af den første gruppe falder i et  

 af kvadratets hjørner, medens cirkelbuens radius er lig med kvadratets  

 sidelængde, og cirkelbuen strækker sig mellem to diametralt over for hinanden  

 beliggende andre hjørner af kvadratet, at cirkelbuens centrum i en anden type  

 af den første gruppe falder i et af kvadratets hjørner, medens buens radius  

 er lig med halvdelen af kvadratets sidelængde, og buen strækker sig mellem de  

 to sider, der danner hjørnet, at cirkelbuens centrum i en tredje type af den  

 første gruppe falder sammen med midtpunktet af en side i kvadratet, medens  

 buens radius er lig med halvdelen af sidelængden, medens buens radius er lig  

 med halvdelen af sidelængden, og buen danner en halvcirkel, at buens centrum  

 i en fjerde type af den første gruppe falder sammen med kvadratets  

 geometriske centrum, medens buens diameter er lig med halvdelen af kvadratets  

 sidelængde, og buen danner er hel cirkel, at den anden gruppe af de nævnte  

 typer omfatter et mønster, der afgrænses af lineære konturlinjer, idet det  

 for hvert mønster i den anden gruppe gælder, at et par af dets toppunkter er  

 beliggende ved begge ender af en første af kvadratets sider, medens endnu et  

 toppunkt eller to yderligere toppunkter er placeret ved midtpunktet eller  

 midtpuntkerne af den eller de af kvadratets sider, der skærer den nævnte  

 første side, at den nævnte anden gruppe omfatter mindst to forskellige typer,  

 idet den første og den anden gruppe gensidigt udelukker hinanden, og at det  

 nævnte sæt kun omfatter typer, der hører til den ene eller til den anden af  

 de nævnte grupper eller som overhovedet ikke omfatter et mønster.
 2. Elementsæt ifølge krav 1, k e n d e t e g n e t ved, at det omfatter  

 typer, i hvilke der på den kvadratiske flade findes mere end et mønster af en  

 gruppe, og at disse mønstre ikke overlapper hinanden.
 3. Elementsæt ifølge krav 1 eller 2, k e n d e t e g n e t ved, at hver af  

 de kvadratiske flader på hvert element har samme sidelængde.
 4. Elementsæt ifølge et hvilket som helst af kravene 1-3, k e n d e t e g  

 n e t ved, at mønstrene er adskilt fra de tilsvarende flader ved deres  

 farver.
5. Elementsæt ifølge krav 4, k e n d e t e g n e t ved, at hvert mønster  

 og hvert areal på disse flader, der ikke er dækket med noget mønster, hver  

 især har en ensartet farve, og at alle de farver, der anvendes i sættet, er  

 er hvilken som helst af de tre klare grundfarver, dvs. blå, rød og gul, eller  

 en af og højst to forudbestemte blandinger af et hvilket som helst par af  

 grundfarverne, og at det maksimale antal farver, der kan anvendes på en  

 kvadratisk flade, er tre, 6. Elementsæt ifølge krav 5, k e n d e t e g n e t ved, at det omfatter  

 typer med ensfarvet overflade uden noget mønster, og at disse typer afviger  

 fra hinanden med hensyn til farve.
 7. Elementsæt ifølge et hvilket som helst af kravene 1-6, k e n d e t e g  

 n e t ved, at elementerne har forskellig størrelse, og at de kan opdeles i  

 grupper, i hvilke sidelængderne for de kvadratiske flader danner en  

 matematisk serie med et længdeforhold på 1:2 mellem til hinanden grænsende  

 numre, og at de nævnte typer i det mindste delvis bliver gentaget i disse  

 grupper.
 8. Elementsæt ifølge et hvilket som helst af kravene 1-7, k e n d e t e g  

 n e t ved, at elementerne er flade kvadratiske prismer, der i deres over for  

 de nævnte flader beliggende basisflader hver især har hårde magnetiske lag.
 9. Elementsæt ifølge krav 8, k e n d e t e g n e t ved, at i det mindste  

 den ene sideflade af prismet har en markering, der viser et billede, der er  

 tilknyttet den pågældende type af prismet.
 10. Elementsæt ifølge krav 8 eller 9, k e n d e t e g n e t ved, at det  

 omfatter en legetavle med et derpå anbragt lineært rasternetværk, hvor  

 linjeafstanden svarer til størrelsen af elementerne, og at denne tavle har et  

 blødt magnetisk lag og er indrettet til at kunne foldes langs i det mindste  

 en af rasterlinjerne.
 11, Elementsæt ifølge krav 10, k e n d e t e g n e t ved, at det omfatter  

 en opbevaringskasse, i hvilken der er udformet spalter med en dybde, der  

 svarer til elementernes sidelængde, og at de øverse kanter af spalterne  

 danner et understøttende plan, og at en reces er udformet i kassen oven over  

 spalterne og det understøttende plan til optagelse af legetavlen, når denne  

 er i en sammenfoldet tilstand.
12. Elementsæt ifølge et hvilket som helst af kravene 1-7, k e n d e t e g  

 n e t ved, at elementerne har form af en terning, der har et antal flader,  

 der hører til hver sin af de nævnte typer.« I forbindelse hermed anførte klageren:
»Krav 1 er blevet begrænset under hensyntagen til, hvad der kendes  

 fra de modholdte patentskrifter.
Ifølge det nye hovedkrav kan det omhandlede  

 elementsæt omfatte tre typer af elementer, nemlig a) elementer, der overhovedet ikke har noget mønster (der er fortrinsvis  

 tale om ensartede farvede elementer, som kun afviger fra hinanden ved deres  

 farver), b) elementer med buede grænselinjer.
Mønstrene på sådanne elementer er  

 nærmere angivet i det foreliggende nye hovedkrav, og elementsættet skal  

 omfatte hver af de fire angivne typer, c) elementer med lineære konturer.
Mønstrene for denne type er også klart  

 angivet i det nye hovedkrav, og elementsættet ifølge opfindelsen skal omfatte  

 mindst to af denne type.
Som nævnt i det nye hovedkrav skal den nævnte første og anden gruppe  

 gensidigt udelukke hinanden, hvilket betyder, at et element, der har et  

 mønster med en buet konturlinje, ikke også kan have endnu et mønster med en  

 lineær kontur og vice versa.
Ifølge det nye krav 2 kan der anvendes mere end  

 et mønster på en kvadratisk flade, forudsat disse mønstre ikke overlapper  

 hinanden og enten har lineærer eller cirkulære konturlinjer.
Som det detaljeret er blevet forklaret i beskrivelsen til den foreliggende  

 ansøgning kan mønstrene på elementsættet ifølge opfindelsen samarbejde med  

 hinanden i et overraskende stort antal kombinationer, og hver af de mulige  

 kombinationer repræsenterer et temmelig unikt og karakteristisk æstetisk  

 bilede.
Som det fremgår af den til ansøgningen hørende tegning og af den  

 vedlagte brochure er de mulige konfigurationer forskellige, men de har  

 alligevel alle et smukt æstetisk udseende med fælles træk.
 Det nye hovedkrav er blevet begrænset og formuleret på en sådan måde, at  

 alle de kombinationer, der ikke giver dette generelle æstetiske udseende med  

 fælles træk, er blevet udelukket.
Det modholdte franske fremlæggelsesskrift nr. 2.462.178 omhandler et sæt  

 af elementer eller brikker til brug ved opbygningen af planer for indretning  

 og møblering af huse og lejligheder.
Der er således ikke som ved den  

 foreliggende opfindelse tale om et elementsæt, hvor man ved hjælp af et  

 forholdsvis lille antal mønstre kan opbygge et særdeles stort antal  

 dekorative flader.
Det elementsæt, der kendes fra det franske  

 fremlæggelsesskrift, har da heller ikke de ejendommeligheder, der er anført i  

 det nye hovedkrav.
Fransk patentskrift nr. 1.561.934 omhandler et elementsæt, der især er  

 beregnet til opbygning af tal eller bogstaver.
Dette kendte elementsæt  

 indeholder elementer med mønstre dannet af cirkelbuer, og dette er der blevet  

 taget hensyn til ved formuleringen af det nye hovedkrav.
Derudover synes der  

 ikke at være nogen som helst lighed mellem elementsættet ifølge opfindelsen  

 og det elementsæt, der kendes fra det modholdte franske patentskrift.
 Det modholdte US-patentskrift nr. 3.464.145 viser et elementsæt, hvor ikke  

 et eneste af mønstrene svarer til de mønstre, der indgår i elementsættet  

 ifølge opfindelsen, som dette er beskrevet i det nye hovedkrav.
Elementsættet ifølge opfindelsen, som det er beskrevet i det nye  

 hovedkrav, er således ikke kendt fra noget af de modholdte patentskrifter.  

 Elementsættet ifølge opfindelsen behøver kun at omfatte fire forskellige  

 typer af mønstre med cirkelbuer og to typer af mønstre med rette linjer.
Som  

 det klart fremgår af den til den foreliggende ansøgning hørende tegning og af  

 vedlagte brochure kan der ved hjælp af dette ganske lille antal af  

 elementtyper opbygges et usædvanligt stort antal meget dekorative og æstetisk  

 værdifulde dekorationer med en helt anderledes variationsrigdom, end hvad der  

 er muligt ved anvendelse af et tilsvarende antal elementtyper, der indgår i  

 de kendte elementsæt.
Opfindelsen må således anses for at adskille sig  

 væsentligt fra det kendte.
Direktoratet synes i sin skrivelse at antyde, at opfindelsen ikke har  

 teknisk karakter, men der kan vel ikke herske tvivl om, at opfindelsen kan  

 udnyttes industrielt, og at den således falder indenfor det patenterbare  

 område.« Direktoratet afslog ansøgningen ved skrivelse af 10. august 1987 med  

 følgende begrundelse:
»Det i kravene definerede kombinationssæt af elementer, som er  

 indrettet til at kunne sammenstilles til dannelse af ønskede mønstre, er af  

 en type, som i sit princip er kendt fra det fremdragne, se navnlig  

 beskrivelsen til fransk patent nr. 1.561.934 og USA patent nr. 3.464.145.  

 Krav 1-7 ses overfor den kendte teknik kun at karakterisere det omhandlede  

 sæt ved, at elementerne har nærmere bestemte mønstre eller form.
En sådan  

 angivelse kan imidlertid ikke anses for at udgøre noget patenterbart nyt,  

 idet der kun synes at være tale om noget dekorativt, som ikke kan påvises at  

 medføre opnåelsen af nogen særlig teknisk effekt.
Det samme synes at gælde  

 for krav 9.
Da det fra den fremdragne beskrivelse til USA patent nr. 3.831.295 i  

 princippet er kendt at udforme elementer med symboler på den ene side, se  

 navnlig fig 1A, ses heller ikke det i krav 8 angivne at udgøre noget  

 opfinderisk ejendommeligt.
Krav 10 ses heller ikke at angive noget væsentligt  

 teknisk nyt udover det, der kendes fra det sidstnævnte patentskrift.  

 Endvidere synes den i krav 11 omhandlede opbevaringskasse at måtte betegnes  

 som en ganske selvfølgelig konstruktion og det i krav 12 angivne ses ikke at  

 afvige i væsentlig grad fra det fra det fremdragne franske  

 offentliggørelsesskrift nr. 2.514.178. De nu foreslåede krav ses følgelig  

 ikke at omhandle noget patenterbart nyt.« Denne afgørelse har klageren ved skrivelse af 8. oktober 1987 indbragt for  

 Patentankenævnet.
I skrivelse af 15. februar 1988 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling principalt på grundlag af det med klagebegrundelsen fremsendte forslag  

 til følgende nye patentkrav:
 »1. Sæt af kombinerbare elementer til sammensætning af flader med et  

 variabelt udseende, især til anvendelse som legetøj eller  

 overfladebeklædning, i hvilket sæt elementerne hver især har mindst en  

 kvadratisk flade, langs hvis sidekanter, der for alle elementerne er lige  

 lange eller har længder i forholdet 1:2, elementerne kan sammenlægges,  

 ligesom elementernes kvadratiske flader kan opdeles i typer (a-n), der har  

 forskelligt udseende mønster dannet af grænselinier, og hvis antal er  

 væsentligt mindre end antallet af elementer i sætter, k e n d e t e g n e t  

 ved, at elementsættet ud over elementer med en ensfarvet kvadratisk flade  

 uden mønster (a) af de efterfølgende typer omfatter enten mindst to typer med  

 cirkelformede grænselinier eller mindst to typer med cirkelbueformede  

 grænselinier eller mindst to typer med cirkelbueformede grænselinier sammen  

 med mindst to typer med rette grænselinier:
a) den kvadratiske flade er opdelt i forskelligtfarvede flader, af hvilke  

 de to grænser op til hinanden langs en ret grænselinie, der forbinder  

 midtpunktet af den ene af kvadratets sidekanter med et af kvadratets hjørner  

 (g-k), b) den kvadratiske flade er opdelt i to forskelligtfarvede flader, der  

 grænser op til hinanden langs en ret grænselinie, der forbinder midtpunkterne  

 af to af kvadratets modstående sidekanter med hinanden(n), c) den kvadratiske flade er opdelt i tre forskelligtfarvede flader, af  

 hvilke den første og den anden flade grænser op til hinanden langs en ret  

 linie, der forbinder midtpunktet af en af kvadratets sidekanter med et af  

 kvadratets hjørner, medens den anden og den tredje farvede flade grænser op  

 til hinanden langs en ret linie, der forbinder midtpunktet af den sidstnævnte  

 af kvadratets sidekanter med midtpunktet af den modstående af kvadratets  

 sidekanter (l, m), d) den kvadratiske flade er opdelt i flere forskelligtfarvede flader, af  

 hvilke de to grænser op til hinanden langs en cirkelbue, hvis centrum ligger  

 i det ene af kvadratets hjørner, og hvis radius er halvt så stor som  

 kvadratets kantlængde (d).
 e) den kvadratiske flade er opdelt i flere forskelligtfarvede flader, der  

 grænser op til hinanden langs en cirkelbue, hvis centrum ligger i et af  

 kvadratets hjørner, og hvis radius har en længde, der svarer til kvadratets  

 kantlængde (e).
f) den kvadratiske flade er opdelt i tre forskelligtfarvede flader, der to  

 og to grænser op til hinanden langs en cirkelbue, idet disse cirkelbuer har  

 et fælles centrum i et af kvadratets hjørner, medens cirkelbuernes radier  

 henholdsvis svarer til den halve og den hele kantlængde for kvadratet (f) g) den kvadratiske flade er opdelt i flere farvede flader, der to og to  

 grænser op til hinanden langs en halvcirkel, hvis centrum ligger i  

 midtpunktet for en af kvadratets sidekanter, og hvis diameter svarer til  

 kvadratets kantlængde (c) h) den kvadratiske flade er opdelt i to farvede flader, der grænser op til  

 hinanden langs en hel cirkel, hvis centrum ligger i kvadratets midte, og hvis  

 diameter svarer til kvadratets halve kantlængde (b).
 2. Elementsæt ifølge krav 1, k e n d e t e g n e t ved, at farvefladens  

 farver er grundfarver, det vil sige blå, rød og gul, og forudbestemte  

 blandingsfarver af vilkårlige par af grundfarver, og at antallet af de  

 farver, der anvendes på hver af de kvadratiske flader, højst andrager tre.
 3. Elementsæt ifølge krav 1 eller 2, k e n d e t e g n e t ved, at  

 elementerne er dannet af flade kvadratiske prismer, der på deres bort fra  

 farvefladerne vendende side har et hårdt ferromagnetisk lag.
 4. Elementsæt ifølge krav 3, k e n d e t e g n e t ved, at der på i det  

 mindste den ene af elementernes sideflader findes en markering, der henviser  

 til den pågældende elementtype.
 5.Elementsæt ifølge krav 3 eller 4, k e n d e t e g n e t ved, at det  

 omfatter en legetavle, der er forsynet med et til elementernes størrelse  

 svarende rasterlinienet, og at legetavlen har et blødt magnetisk overfladelag  

 og er indrettet til kun at kunne foldes langs i det mindste en af  

 rasterlinierne.
 6. Elementsæt ifølge krav 5, k e n d e t e g n e t ved, at det omfatter en  

 æske, der indeholder flere spalter, der tjener til at kunne optage  

 elementerne langs deres sider, medens der mellem spalterne er udformet en  

 støtteflade til at støtte den sammenklappelige spilletavle.
7. Elementsæt ifølge krav 1 eller 2, k e n d e t e g n e t ved, at  

 elementerne er udformet som terninger, og at flere af terningsfladerne er  

 opdelt i farvede flader, der kan inddeles i de omtalte typer.« -subsidiært på grundlag af krav 1 i det fremsendte forslag til nye  

 patentkrav eventuelt med en yderligere præcisering og et eller flere af de  

 foreslåede underkrav eller uselvstændige krav.
 Klageren har bl.a. anført:
»I henhold til patentlovens § 1 og 2 er de væsentligste kriterier  

 for, at en opfindelse kan patenteres, at 1) opfindelsen kan udnyttes industrielt 2) opfindelsen er ny i forhold til, hvad der var kendt før  

 patentansøgningens indleveringsdag og, at 3) opfindelsen adskiller sig væsentligt fra det kendte.
At den foreliggende opfindelse kan udnyttes industrielt er ikke blevet  

 bestridt af Patentdirektoratet og kan næppe bestrides.
Det er heller ikke  

 blevet hævdet, at opfindelsen ikke har nyhed i patentlovens forstand, men  

 derimod at opfindelsen »er af en type, som i sit princip er kendt fra  

 det fremdragne«.
Dette betyder jo blot, at elementer, der kan  

 sammenlægges til mosaikker for dannelse af mønstre er kendt.
Dette er  

 imidlertid ikke særlig overraskende og er uden betydning for bedømmelsen af  

 opfindelsens patenterbarhed.
Patentdirektoratet har heller ikke påstået, at  

 den i hovedkravet definerede opfindelse ikke adskiller sig væsentligt fra det  

 kendte, men man har hævdet, at de til Patentdirektoratet fremsendte krav 1-7  

 over for den kendte teknik kun ses »at karakterisere det omhandlede sæt  

 ved, at elementerne har nærmere bestemte mønstre eller form«.
Denne  

 sidstnævnte påstand skal ikke bestrides, men når direktoratet derefter  

 hævder, at en sådan angivelse »ikke anses for at udgøre noget  

 patenterbart nyt, idet der kun synes at være tale om noget dekorativt, som  

 ikke kan påvises at medføre opnåelsen af nogen særlig teknisk effekt«,  

 er vi helt uenige.
Det er for os uklart, om direktoratet vil hævde, at den  

 foreliggende opfindelse falder uden for det patenterbare område, eller om  

 udsagnet skal tjene som argument for, at opfindelsen ikke adskiller sig fra  

 det kendte.
Det synes at være oplagt, at opfindelsen falder inden for det  

 patenterbare område - hvilket bl.a. sandsynliggøres af eksistensen af de  

 patentskrifter, hvortil Patentdirektoratet henviser - og det forhold, at  

 elementsættet ifølge opfindelsen afviger fra de kendte elementsæt ved  

 »nærmere bestemte mønstre eller form », kan ikke tale mod  

 patenterbarhed, hvis denne afvigelse er væsentlig.
I elementsættet ifølge opfindelsen anvendes der tre forskelige grupper af  

 elementer, der er vist i ansøgningens fig. 1, nemlig 1) elementer med en ensfarvet kvadratisk flade uden mønster (a), 2) elementer med nærmere fastlagte cirkelbueformede grænselinijer (b-f),  

 og 3) elementer med nærmere fastlagte rette grænselinier (g-n).
Ansøgningens fig. 2 illustrerer de indbyrdes geometriske relationer mellem  

 mønstrene eller grænselinierne på de to sidstnævnte grupper af elementer.
I  

 henhold til det foreslåede nye hovedkrav omfatter elementsættet ifølge  

 opfindelsen ud over elementer af den førstnævnte gruppe med ensfarvet  

 kvadratisk flade uden mønster mindst fire forskellige typer af gruppen med  

 cirkelbueformede grænselinier eller mindst to typer af gruppen med  

 cirkelformede grænselinier sammen med mindst to typer af gruppen med rette  

 grænselinier.
Et sådant elementsæt er ikke påvist at være kendt, og elementsættet ifølge  

 opfindelsen adskiller sig på afgørende vis fra kendte elementsæt ved, at de  

 elementtyper, der kan indgå i elementsættet ifølge opfindelsen, har mønstre  

 med grænselinier, der har således nøje fastlagte geometriske relationer, at  

 forholdsvis få forskellige elementtyper muliggør opbygning af mosaikker med  

 et hidtil ukendt stort antal mønstre eller figurer.
Denne påstand illustreres  

 af de vedlagte brochurer og tidsskriftskopier.
 Af det ovenfor anførte synes det at fremgå, at opfindelsen, som denne er  

 defineret i det foreslåede nye hovedkrav, må anses for at adskille sig  

 væsentligt fra de kendte.
Det kan oplyses, at tilsvarende ansøgninger er blevet indleveret i Ungarn,  

 USA, hos Den Europæiske Patentmyndighed, i Australien og i Japan.
Den  

 ungarske patentansønging har ført til udstedelse af ungarsk patent nr.  

 191.122, ansøgningen i USA har ført til udstedelse af patent nr. 4.717.342,  

 og den europæiske patentansønging har ført til udstedelse af europæisk patent  

 nr. 171.409, medens ansøgningerne i Australien og Japan stadig er under  

 behandling.
Det eneste sted, hvor ansøgningen er blevet afslået, er altså i  

 Danmark, og afslaget her er ikke begrundet med fremdragelsen af særlig  

 relevante modhold, men derimod med, at der er tale om en opfindelse, som ikke  

 skulle være af en karakter, der kan patenteres.
Denne opfattelse er den  

 danske patentmyndighed således ene om at forfægte.« Ankenævnet har behandlet sagen i sit møde den 18. oktober 1988.
For klageren mødte civilingeniør Knud Erik Vingtoft, hr.
A.Tartas (Piky  

 S.A.) og hr.
M.
Lantos (patentbureauet Danubia, Ungarn).
Klageren henviste til sin ankebegrundelse, som civilingeniør Knud Erik  

 Vingtoft indgående redegjorde for og uddybede.
I forbindelse hermed  

 fremvistes og demonstreredes forskellige kombinationssæt af det ansøgte  

 patent.
Det blev fra klagerens side bl.a. fremhævet, at opfindelsen kan udnyttes  

 industrielt, at opfindelsen er ny i forhold til, hvad der var kendt før  

 patentansøgningens indleveringsdag, og at den tillige adskiller sig  

 væsentligt derfra.
Opfindelsen er karakteriseret geometrisk (teknisk), ikke  

 æstetisk.
Der er i en række lande - både i og udenfor Europa - meddelt  

 patent.
Også i Danmark er der tidligere givet patent i lignende sager.  

 Spillene har meget store kombinationsmuligheder og har vundet 1. prisen i  

 flere konkurrencer i udlandet.
Kombinationssættene er desuden lette at  

 håndtere ikke mindst for handicappede børn.
 Endelig gjorde klageren gældende, at Patentdirektoratets begrundelse for  

 at afslå ansøgningen var uklar, og at der i afslaget muligt lå en ikke  

 holdbar uudtalt begrundelse om, at opfindelsen måtte betragtes som en  

 kunstnerisk opfindelse.
 Ankenævnet skal udtale:
For så vidt angår krav 1 i det fremsendte forslag til nye patentkrav  

 findes dette at vedrøre en brugbar, teknisk udnyttelig opfindelse, som ikke  

 findes foregrebet i noget af de modholdte patenter.
Specielt bemærkes, at  

 nævnet ikke finder grundlag for at meddele afslag under henvisning til, at  

 kravet alene skulle anses som en kunstnerisk frembringelse eller en  

 matematisk metode.
 Herefter findes klagerens subsidiære påstand at burde tages til følge som  

 nedenfor bestemt.
Herefter bestemmes:
 Sagen tilbagesendes til direktoratet til fortsat behandling på grundlag af  

 krav 1 i det fremsendte forslag til nye patentkrav.
