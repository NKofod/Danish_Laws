 På given foranledning og efter indhentet udtalelse fra arbejdsministeriet  

 skal arbejdsdirektoratet meddele følgende:
Det vil være i strid med § 22, stk. 1, i lov om arbejdsformidling og  

 arbejdsløshedsforsikring m.v. at udlevere oplysninger om samtlige  

 registrerede arbejdsgivere i arbejdsformidlingens mesterkartoteker til brug  

 for det opsøgende arbejde i de på initiativ af Dansk Arbejdsgiverforening  

 nedsatte kontaktgrupper til fremskaffelse af lære- og praktikpladser.
Dansk  

 Arbejdsgiverforening og denne forenings medlemsorganisationer må uanset det  

 angivne formål med de ønskede oplysninger betragtes som uvedkommende i  

 relation til lovens § 22, stk. 1.
 Lovens § 22, stk. 1 er imidlertid ikke til hinder for, at Dansk  

 Arbejdsgiverforening og denne forenings medlemsorganisationer får udleveret  

 oplysninger fra arbejdsformidlingens mesterkartoteker for egne  

 medlemsvirksomheders vedkommende.
Hvad de i tilknytning til arbejdsmarkedsnævnene nedsatte kontaktgrupper  

 angår, har de i henhold til arbejdsministeriets skrivelse af 21.5.1981 bl.a.  

 fået til opgave at koordinere og medvirke ved alle bestræbelser for  

 tilvejebringelse af flere lære- og praktikpladser.
Til brug for  

 kontaktgruppens løsning af denne arbejdsopgave kan der, udover indhentelse af  

 rent talmæssige oplysninger, være behov for tilvejebringelse af oplysninger  

 om navngivne virksomheder.
 Under hensyn hertil samt til, at kontaktgruppen er nedsat som led i den  

 offentlige arbejdsformidling, må kontaktgruppen have berettiget adgang til de  

 oplysninger, der findes i arbejdsformidlingens mesterkartoteker, og  

 udlevering kan ske, uden at arbejdsformidlingskontoret derved kommer i strid  

 med lovens § 22, stk. 1.
 Det bemærkes herved, at kontaktgruppens medlemmer på samme måde som  

 nævnsmedlemmerne, jfr. punkt 15 i arbejdsministeriets cirkulære af 23.5.1979  

 om arbejdsmarkedsnævn, er omfattet af straffelovens almindelige bestemmelser  

 om tavshedspligt med hensyn til oplysninger, som er kommet til medlemmernes  

 kundskab ved udøvelsen af deres virksomhed.
P.
V.
D.
