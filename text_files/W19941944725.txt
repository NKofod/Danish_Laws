Handelsværdi 19/5 93 unot. aktier - Handelsværdi pr. 19-5 1993 på unoterede aktier Referencer: ABL § 6 Ligningsrådet blev spurgt om følgende:
 Spørgsmål:
1. Kan handelsværdien af aktierne i A A/S pr. 19/5 1994  

 ansættes til kurs 1.376 ? 2. Såfremt spørgsmål 1 besvares benægtende,  

 ønskes alternativ kurs oplyst.
 Svar:
Ad 1. Nej Ad 2. Alternativ kurs udgør 900. Se sagsfremstilling og  

 begrundelse.
 Sagsfremstilling og begrundelse:
 A A/S har en aktiekapital på nom. 1.700.000 kr., som ejes af A  

 Fonden, samt 4 aktionærer, der hver ejer under 25 pct. af  

 aktiekapitalen.
Selskabets hovedaktivitet er udlejning af ejendomme samt tekniske  

 anlæg og maskiner til datterselskabet B A/S, der driver et  

 teglværk.
Selskabet ejer desuden C A/S, der er uden aktivitet.  

 Selskabets primære indtjening stammer fra datterselskaberne.  

 Kapitalinteresser i datterselskaberne er optaget til den indre værdi.  

 Selskabet har regnskabsår fra 1/7-30/6.
 Formueskattekursen er ifølge kurslisten følgende:
1/1 1991: 225 1/1 1992: 280 1/1 1993: 315 Skattekursen på grundlag af det senest foreliggende regnskab  

 (perioden 1/7 1992-30/6 1993) er beregnet til 325.
 Indre værdier for de seneste regnskabsår udgør:
 Regnskabsmæssig:
 Kurs:
 Skattemæssig:
 Kurs:
Pr. 30/6 90 12.208.148 kr.
718 12.000.202 kr.
706 pr. 30/6 91 13.355.274 kr.
786 13.509.035 kr.
794 pr. 30/6 92 14.263.810 kr.
839 15.419.264 kr.
907 pr. 30/6 93 12.204.845 kr.
717 14.747.715 kr.
868 Til brug ved fastsættelsen af aktiernes værdi pr. 19/5 1993  

 har selskabet indhentet en sagkyndig vurdering af handelsværdien af de  

 tekniske anlæg og maskiner samt af lergravningsrettigheder.
Med  

 udgangspunkt i selskabets regnskabsmæssige indre værdi  

 ifølge det senest aflagte årsregnskab pr. 30/6 1993 og med de  

 reguleringer, der bl.a. følger af de foretagne vurderinger, er der  

 beregnet en handelsværdi på 23.398.083 kr. svarende til kurs  

 1.376.
 Opgørelsen er foretaget på følgende måde:
 Regnskabsmæssig egenkapital pr. 30/6 1993 12.204.845 kr.
Tekniske anlæg og maskiner ifølge vurdering 16.166.500 kr.
Bogført værdi 5.080.806 kr.
 11.085.694 kr.
Ejendomsværdi pr. 1/1 1993 + 10 pct.
 13.678.610 kr.
Bogført værdi 11.097.115 kr.
 2.581.495 kr.
Kapitalinteresser i datterselskaber, Handelsværdi 2.754.577 kr.
Bogført værdi 3.342.412 kr.
 - 587.835 kr.
Værdipapirer, handelsværdi 1.539.204 kr.
Bogført værdi 1.374.427 kr.
 164.777 kr.
Prioritetsgæld, handelsværdi 7.461.207 kr.
Bogført værdi 6.652.035 kr.
 - 809.172 kr.
Lergravningsrettigheder ifølge vurdering 1.650.000 kr.
Goodwill 0 kr.
Periodeafgrænsning 190.999 kr.
Regulering eventualskat Reguleret egenkapital 23.398.083 kr.
Vurderingen af de tekniske anlæg og maskiner er foretaget af  

 keramisk ingeniør NN, der er direktør i et selskab, der leverer  

 udstyr til branchen.
Vurderingen er foretaget den 29/9 1993 på grundlag  

 af erfaring om priser på det europæiske marked på dette  

 tidspunkt.
Der er ikke nærmere redegjort for anvendte principper ved  

 vurderingen.
Revisor har oplyst, at markedsudsigten siden efteråret 1993 har  

 været særdeles gunstig på grund af et byggeboom på  

 det tyske marked.
Da teglværket er meget moderne, kan det hurtigt  

 omstille sig til aktuelle ordrer.
Ifølge regnskabet pr. 30/6 1993 er anlægsaktiverne optaget  

 til anskaffelsesprisen med fradrag af afskrivninger.
Afskrivningerne er  

 baseret på lineære afskrivninger over aktivernes forventede  

 levetid, produktionsmaskiner ca. 5 år og produktionsbygninger ca. 25  

 år.
 Handelsværdien af bygningerne er fastsat til den offentlige  

 vurdering pr. 1/1 1993 med tillæg på 10 pct.
Lerforekomsterne er opgjort på grundlag af de af teglværkets  

 direktør oplyste lerforekomster.
Disse består dels af egne  

 lerforekomster med en anslået værdi af 300.000 kr., dels af  

 rettigheder til at grave ler værdiansat til 50 pct. af en anslået  

 lerværdi på 2.700.000 kr.
 Der er ikke medregnet goodwill, da beregningerne efter  

 Ligningsrådets vejledende anvisning viser, at der ikke er basis for  

 fastsættelse af goodwill.
 Efter de foreliggende oplysninger kan Ligningsrådet ikke anse det  

 for fuldt tilstrækkeligt godtgjort, at handelsværdien af aktierne  

 pr. 19/5 1993 afviger væsentligt fra de opgjorte indre værdier  

 pr. 30/6 1993. Med udgangspunkt i disse og med en vis hensyntagen til evt.  

 skjulte værdier kan Ligningsrådet herefter ud fra en konkret  

 vurdering anse kurs 900 for et passende udtryk for aktiernes værdi pr.  

 19/5 1993.
