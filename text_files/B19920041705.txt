I medfør af § 13 i lov nr. 411 af 13. juni 1990 om ungdomsskoler, produktionsskoler og daghøjskoler, efter forhandling med Lærernes Centralorganisation og efter bemyndigelse fra finansministeren fastsættes:
Område § 1.  Denne bekendtgørelse omfatter lærere, som  

 gennemsnitligt har en arbejdstid på mindst 15 timer om ugen, og er ansat til  

 3 måneders beskæftigelse eller derover ved ungdomsskolens heltidsundervisning  

 og produktionsskoleaktiviteter i ungdomsskolen, jf. lovens § 3, stk. 2, nr. 2  

 og nr. 3.
 Stk. 2.  Hvis der foreligger konkrete årsager, som kan  

 konstateres før ansættelsen, kan tidsbegrænset ansættelse dog finde sted.  

 Ansættelsesforholdet kan forlænges.
 § 2.  Denne bekendtgørelse finder tillige anvendelse  

 for anden fuldtidsundervisning, der tilrettelægges for heltidselever i  

 ungdomsskolen.
Ansættelsesområde § 3.  Ansættelsesområdet er den heltidsundervisning og  

 produktionsskoleaktivitet, der administreres af den ansættende  

 ungdomsskolebestyrelse, jf. lovens § 7, stk. 1.
Løn § 4.  Faste lærere aflønnes efter statens lønramme  

 13/21/23/24 med anvendelse af skalatrinene 18, 20, 21, 22, 26, 29, 31, 33, 35  

 og 36 med et særligt tillæg på 12.800 kr. i grundbeløb pr. 1. oktober 1984.
 Stk. 2.  Faste lærere, der efter 1. april 1987 har været  

 aflønnet med grundløn/anciennitetsløn efter de før 1. august 1992 gældende  

 regler om løn til lærere i ungdomsskolen, og som ansættes som faste lærere  

 inden 1. august 1994, indplaceres ved ansættelsen mindst på skalatrin 22/31,  

 men således, at oprykning til skalatrin 26/33 først finder sted, når læreren  

 har opnået 8/14 års lønanciennitet.
Arbejdstid § 5.  Faste lærere er omfattet af Kulturministeriets  

 cirkulære om arbejdstidsregler for faste lærere ved ungdomsskolens  

 heltidsundervisning og ved produktionsskoleaktiviteter i ungdomsskolen.
Deltidsbeskæftigelse § 6.  Er en fast lærer ansat til deltidsbeskæftigelse  

 eller har pågældende nedsat arbejdstid, nedsættes lønnen forholdsmæssigt.
Pension § 7.  Til faste lærere, der er fyldt 23 år, betales et  

 pensionsbidrag.
 Stk. 2.  Forinden pensionsbidraget beregnes, forhøjes  

 den ansattes pensionsgivende løn til 100/96.
 Stk. 3.  Den ansættende myndigheds pensionsbidrag udgør  

 8 pct. af den i stk. 2 omtalte forhøjede løn.
 Stk. 4.  Endvidere betaler den ansættende myndighed 4  

 pct. af den i stk. 2 omtalte forhøjede løn som den ansattes eget  

 pensionsbidrag.
 Stk. 5.  Pensionsbidragene indbetales til TOK: Pension i  

 PFA Pension.
Ferie § 8.  Faste lærere er omfattet af ferieloven.
Stk. 2.  Faste lærere, der holder ferie med løn, er  

 berettiget til særlig feriegodtgørelse, der beregnes og udbetales efter de  

 regler, der gælder for tjenestemænd i folkeskolen.
Den særlige  

 feriegodtgørelse træder i stedet for ferietillæg efter ferieloven.
Efterindtægt § 9.  Afgår en fast lærer ved døden under ansættelsen,  

 er den efterlevende ægtefælle berettiget til efterindtægt.
Efterlader den  

 faste lærer sig ikke ægtefælle, men børn under 18 år, over for hvilke  

 vedkommende havde forsørgelsespligt, er disse berettigede til efterindtægt.
 Stk. 2.  Efterlader en fast lærer sig ikke ægtefælle  

 eller børn, som angivet i stk. 1, er boet berettiget til efterindtægt.
 Stk. 3.  Efterindtægten udgør for hver måned et beløb  

 svarende til den sidste udbetalte løn.
Stk. 4.  Retten til efterindtægt omfatter et tidsrum af  

 3 måneder.
Er den faste lærer afgået ved døden som umiddelbar følge af  

 tilskadekomst under udførelse af tjenesten, omfatter retten til efterindtægt  

 et tidsrum af 12 måneder.
Øvrige ansættelsesvilkår § 10.  Faste lærere er - medmindre andet er fastsat -  

 iøvrigt undergivet de ansættelsesvilkår, der gælder for tjenestemænd på prøve  

 i folkeskolen.
Ikrafttrædelse § 11.  Denne bekendtgørelse træder i kraft den 1.  

 august 1992.
Kulturministeriet, den 29. maj 1992 P.M.V.
 E.B.
