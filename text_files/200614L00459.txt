Betænkning afgivet af Udvalget for Videnskab og Teknologi  

 den 9. maj 2007 Betænkning over Forslag  

 til lov om ændring af universitetsloven (Vejledning af studerende og afleveringsfrist for  

 speciale) [af videnskabsministeren (Helge Sander)] 1. Udvalgsarbejdet Lovforslaget blev fremsat den 14. marts 2007 og var til 1.  

 behandling den 30. marts 2007. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 1. februar 2007 dette udkast til  

 udvalget, jf. alm. del  bilag 102. Den 14. marts 2007 sendte  

 videnskabsministeren de indkomne høringssvar og et notat herom til udvalget.
Spørgsmål Udvalget har stillet 2 spørgsmål til videnskabsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse uændret.
Fra socialdemokratisk side er vi glade for, at vi med  

 velfærdsaftalen har slået fast, at der skal arbejdes målrettet på, at flere  

 studerende gennemfører deres universitetsuddannelse på normeret tid, og at  

 færre studerende afbryder deres uddannelse uden at gennemføre den.
I det  

 danske  

 samfund har vi brug for så meget veluddannet arbejdskraft som muligt.
Derfor  

 er  

 det værd at arbejde for, at de studerende motiveres og anspores til at gøre  

 deres studier færdige på normeret tid, naturligvis uden at kvaliteten kommer  

 til at lide under det.
Når tal fra Danmarks Statistik viser, at halvdelen af  

 de  

 studerende, der fuldfører en kandidatuddannelse, er mere end 6 år om det, er  

 det for mange, også når erfaringen viser, at mange studerende hænger fast i  

 »specialesumpen«  

 i årevis, nogle desværre uden nogen sinde at afslutte uddannelsen endeligt.  

 Det  

 er endnu mere ærgerligt, når uddannelsen trækker ud, bare fordi det er blevet  

 normen på visse uddannelser, og fordi der ikke er en motiverende deadline.  

 Derfor  

 synes vi, det er værd at sætte ind med forskellige tiltag til at hjælpe de  

 studerende med at komme i mål med deres uddannelse inden for normeret tid.  

 Med  

 dette lovforslag sikres en række gode og nyttige tiltag:
En bindende tidsbegrænsning for specialeskrivning, således at de  

 specialestuderende ved specialets start får en deadline, de skal forholde sig  

 til.
For langt de fleste specialestuderende drejer det sig om et halvt år,  

 svarende til de 30 ECTS-point, som deres specialesemester er sat til.
Er  

 deres  

 speciale normeret til flere ECTS-point, får de en tilsvarende senere  

 deadline.  

 Det understreges, at det selvsagt ikke er tanken at slække på de faglige og  

 indholdsmæssige krav til specialet, men måske i højere grad at sikre et  

 niveau,  

 der matcher den tidsperiode, specialet er normeret til.
De studerende sikres  

 retten til at gå til en omprøve eller reeksamination i samme eksamenstermin  

 eller i umiddelbar forlængelse heraf, hvis de ikke består i første omgang.  

 Der  

 er en generelt større satsning på studievejledning.
Der er en særlig  

 studievejledningsindsats for studerende, der er forsinkede i deres  

 uddannelse.  

 Endelig sikres det, at det pædagogiske niveau hos universitetslærerne styrkes  

 gennem løbende pædagogisk udvikling og efteruddannelse.
Det skal i denne sammenhæng understreges, at det med  

 velfærdsaftalen blev sikret, at der afsættes midler til at styrke kvaliteten  

 af  

 uddannelserne.
Således er der afsat 69 mio. kr. i 2007, 61 mio. kr. i 2008 og  

 75 mio. kr. i 2009. Fra socialdemokratisk side havde vi selvsagt gerne afsat  

 flere midler til disse formål, men disse beløb var, hvad vi kunne opnå i  

 forhandlingerne.
Fra socialdemokratisk side støtter vi varmt de ambitiøse og gode  

 mål, der lægges op til med denne lov.
Imidlertid er der stor forskel på,  

 hvordan vi søger at nå målene.
Vi er meget optaget af, at vi fra politisk  

 side  

 søger at lede med tillid og motivation, frem for at styre med kontrol.
Derfor  

 er vi glade for, at det i forligskredsen lykkedes os at ændre dele af loven,  

 således at mere af ansvaret lægges over til universiteterne selv, frem for at  

 alt  

 styres centralt fra ministeriet.
Bl.a. slås det nu fast, at det er  

 universiteterne selv, der bestemmer deres semesterstruktur, tilrettelæggelse  

 af  

 undervisning og eksamen.
I det hele taget er Socialdemokratiet optaget af, at  

 universiteterne ledes ved motivation og positive incitamenter frem for med  

 pisk  

 og straffeekspeditioner.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Jens Jørgen Nygaard (KF)   

 Rasmus Prehn (S)   

 Magnus Heunicke (S)   

 Christine Antorini (S)   

 Sophie Hæstorp Andersen (S)  

  

  nfmd.  

  

 Margrethe Vestager (RV)   

 Charlotte Fischer (RV)   

 Marie Fugl  

  (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 179 Bilagsnr.
Titel 1 Høringssvar og høringsnotat, fra videnskabsministeren 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 179 Spm.nr.
