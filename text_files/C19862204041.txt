Formål Formålet med undervisningen er:
 - at eleverne udbygger deres færdighed i at forstå og i at udtrykke sig på  

 tysk om emner, der vedrører individ, erhvervsliv, kultur og samfund.
- at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge - at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte tysksprogede områder, fortrinsvis BRD og DDR - at eleverne herunder får mulighed for på tysk at beskæftige sig med  

 stofområder, der indgår i andre af uddannelsens obligatoriske fag.
Mål Målet med undervisningen er:
Indhold Undervisningen tager sit udgangspunkt i tekster/bånd/audiovisuelt  

 materiale m.m. (det udvidede tekstbegreb) inden for emneområderne individ,  

 samfund og erhvervsliv.
Der arbejdes med såvel fiktive som nonfiktive  

 tekster; omfanget af det behandlede stof er i princippet frit.
 Indholdet specificeres på delmålene, som følger:
 ad a) Færdigheden i at forstå talt tysk styrkes gennem arbejde med  

 forskelligt audiovisuelt materiale og interaktion i klassen.
ad b) Læse-forståelsen styrkes gennem læsning af vanskeligere fiktive og  

 non-fiktive tyske tekster.
Oplevelsesrige og bevidstgørende tekster bør  

 prioriteres højt.
ad c) Den generelle mundtlige udtryksfærdighed styrkes gennem  

 fremlæggelse, samtale, diskussion m.m. med udgangspunkt i såvel fiktive som  

 non-fiktive tekster.
Eleverne trænes i at beskrive, referere og  

 karakterisere.
 ad d) Den skriftlige udtryksfærdighed styrkes gennem varierede øvelser i  

 tilknytning til arbejdet med indlæringen af de øvrige sprogfærdigheder.
 ad e) Den kommercielle fraseologi indøves både mundtligt og skriftligt ved  

 træning i sprogfunktioner i forskellige situationer inden for  

 forretningsverdenen, samt ved arbejde med handelskorrespondance.
 ad f) Der opbygges en basisviden inden for områderne: erhvervsgeografi:  

 bjerge - floder - byer samfundslære: statsopbygning - politiske partier  

 valgsystem - socialpolitik - uddannelse - religion - massemedier. historie:  

 efter 1945 med relevante tilbageblik. erhvervsliv: arbejdsmarkedsforhold -  

 erhvervsområder.
 Gennem hele undervisningsforløbet inddrages indlæring af semantik, syntaks  

 og morfologi i det omfang, dette bidrager til udviklingen af elevernes  

 kommunikative kompetence.
 Denne læreplan finder første gang anvendelse for de elever, der påbegynder  

 det to-årige kursus til højere handelseksamen og efg-basisuddannelsen i  

 august 1986.
 P.d.v.
 e.b.
N.H.
Tetzschner underv.insp.
