Tilsynet fortolker § 25, stk. 1, således, at referencelånet er et lån  

 med maksimal løbetid.
Lånet må have en vilkårlig løbetid og restgældsforløb,  

 blot dets løbende restgælde aldrig overstiger gælden på et mixlån, der har  

 samme kontantprovenu og maksimal løbetid.
Referencelånet er ikke et lån med  

 maksimalt kontantprovenu.
Det er muligt at yde et rent annuitetslån med  

 kortere løbetid end den maksimale, når blot amortisationen ikke forløber  

 langsommere end for et mixlån med samme provenu og med maksimal løbetid.
Et  

 rent annuitetslån med maksimal løbetid, men med et provenu, der er mindre end  

 det maksimale, kan ikke accepteres.
 Vedrørende fortolkningen af § 25, stk. 1 skrev Finanstilsynet i juni 1992  

 følgende:
Bestemmelsen kan fortolkes således, at referencelånet er et lån med  

 maksimal løbetid.
Lånet må således have en vilkårlig løbetid og et vilkårligt  

 restgældsforløb, når blot lånets løbende restgæld aldrig overstiger gælden på  

 et mixlån, der har samme kontantprovenu, med maksimal løbetid.
Derimod mente tilsynet ikke, at bestemmelsen kunne fortolkes således, at  

 referencelånet er et lån med maksimalt kontantprovenu.
Det vil derfor kunne  

 accepteres, at der i stedet for et mix-lån ydes et rent annuitetslån med  

 kortere løbetid end den maksimale, når blot amortisationen ikke forløber  

 langsommere end et mix-lån med samme provenu, men med maksimal løbetid.
Det  

 vil derimod ikke kunne accepteres, at der ydes et rent annuitetslån med samme  

 (maksimale) løbetid, men med et mindre provenu end det maksimale, så den  

 løbende restgæld i kraft af den lavere hovedstol altid vil være mindre end  

 restgælden på et mix-lån med maksimalt provenu.
 En forudsætning om maksimal referenceløbetid strider ikke imod en  

 formålsfortolkning af § 25, stk. 1, modsat en forudsætning om maksimalt  

 referenceprovenu, jf. muligheden for tillægsbelåning.
