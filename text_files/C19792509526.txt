 1. Bestemmelsernes omfang.
 Bestemmelserne i nærværende kundgørelse er gældende for tjenestemænd,  

 personel ansat på tjenestemandslignende vilkår samt kontrakt- og  

 overenskomstansat personel, i det omfang dette i henhold til indgåede  

 overenskomster og aftaler følger de for tjenestemænd fastsatte regler.
 Godtgørelse i medfør af nærværende bestemmelser ydes, når tjenesterejser  

 og udstationering i udlandet foretages af enkeltpersoner og mindre grupper.  

 For enheder, skibe m.fl., der er i udlandet i anledning af øvelsesvirksomhed,  

 udveksling o.lign. samt for enkeltpersoner og enheder, afgivet til  

 FN-tjeneste, gælder der særlige godtgørelsesregler m.v.
Bestemmelserne er tillige gældende for personel, udsendt til tjeneste ved  

 ambassader, internationale stabe m.v. i udlandet samt til tjeneste ved  

 internationale stabe her i landet.
For personel ved internationale stabe m.v.  

 fastsættes af forsvarskommandoen nærmere retningslinier for iværksættelse,  

 herunder attestation m.v., af tjenesterejser, hvor udgiften helt eller delvis  

 afholdes af den danske stat.
For forsvarsattacheer, herunder hjælpere m.fl.  

 samt for personel ved Den danske repræsentation til NATO fastsættes de  

 tilsvarende retningslinier af forsvarsministeriet.
 2. Personel med fast tjenestested i udlandet.
For personel, der udsendes til fast tjeneste (med tjenestested) ved  

 ambassader og internationale stabe m.v., ydes godtgørelse efter nærmere af  

 forsvarsministeriet fastsatte regler.
Disse regler er af forsvarskommandoen  

 udsendt som særlige bestemmelser, og de omfatter såvel personel fra  

 forsvarsdepartementet som andre myndigheder og institutioner, der udsendes  

 til nævnte tjeneste.
Af praktiske årsager varetages administrationen af  

 nævnte personel derfor også efter samme retningslinier som  

 forsvarskommandoens eget personel.
Afgørelse af hvorvidt godtgørelse skal ydes efter bestemmelserne i pkt.1  

 eller 2 er bestemt af udenlandsopholdets formål og varighed.
For at blive  

 omfattet af de særlige bestemmelser for udetillæg m.v. kræves fast  

 tjenstgøring i udlandet (ikke kursusophold) af nornalt 4 års varighed.
I  

 særlige tilfælde kan varigheden nedsættes, idet opholdet dog skal have en  

 varighed af mindst 2 år.
 3. Adgang til at iværksætte tjenesterejser til udlandet.
 § 1.  Myndigheder, institutioner m.v. direkte under  

 forsvarsministeriet kan iværksætte rejser til NATO-lande inden for rammerne  

 af foreliggende bevillinger, jfr. - 2. Det henstilles dog, at antallet af  

 tjenesterejser og udstationeringer, deltagerantallet og opholdets varighed  

 begrænses mest muligt.
 Stk. 2.  Meddelelse om en rejses iværksættelse skal  

 sendes til vedkommende danske militære attachee eller forsvarsministeriet.  

 Ved rejser, hvori deltager personel fra flere myndigheder i institutioner  

 m.v., påhviler meddelelsespligten den koordinerende myndighed.
 Stk.3.  Der kan vedrørende rejser til NATO-lande rettes  

 henvendelse direkte til danske militære attacheer i besøgslandet samt til  

 sideordnede militære myndigheder, institutioner m.v., med hvilke der haves  

 sædvanemæssig forbindelse.
 § 2.  For følgende former for rejser skal der  

 fremsendes indstilling til forsvarsministeriet :
- tjenesterejser, der foretages af forsvarschefen, chefen for  

 forsvarsstaben, chefen for forsvarets operative styrker, chefen for  

 hjemmeværnet og chefen for forsvarets efterretningstjeneste samt chefer for  

 institutioner m.v. direkte under forsvarsministeriet, idet dog chefen for  

 forsvarets operative styrker ved rejse i egenskab af allieret chef og inden  

 for dennes ansvarsområde blot underretter forsvarsministeriet, - tjenesterejser, hvortil der kræves udenrigsministeriets eller anden  

 diplomatisk medvirken, - tjenesterejser til ikke NATO-lande, herunder Sverige og Finland, - tjenesterejser, hvortil udgiften ikke skønnes at burde afholdes af den  

 pågældende myndigheds budget.
 Stk. 2.  Forsvarskommandoen, hjemmeværnskommandoen og de  

 direkte under forsvarsministeriet hørende myndigheder, institutioner m.v.  

 fastsætter for de herunder hørende myndigheders tjenestesteder m.fl. de  

 nærmere retningslinier for iværksættelse af tjenesterejser til udlandet,  

 herunder hvilke underlagte myndigheder/tjenestesteder der kan iværksætte  

 sådanne rejser.
 Stk.3.  Rekvisition og fordeling af pladser på kursus i  

 NATO-lande, der tilbydes på NATO-basis, finder sted ved forsvarskommandoens  

 foranstaltning, idet indstilling om optagelse på NATO Defence College og  

 Royal College of Defence Studies dog skal forelægges forsvarsministeriet.
 Rejsens tilrettelægglse.
 § 3.  Indstillig om udsendelse af personel til  

 udlandet fremsendes til den myndighed, der kan træffe bestemmelse om rejsens  

 iværksættelse, så betids, at tilvejebringelse af udenlandske myndigheders  

 tilladelse til gennemførelse af rejsen samt eventuel fremskaffelse af visum,  

 NATO-rejseordre, sikkerhedscertifikat m.v. kan ske rettidigt.
 Stk. 2.  Den iværksættende myndighed fastsætter  

 rejserute og -måde, herunder gruppe- og charterrejse, samt tager stilling  

 til, om der skal træffes særlige arrangementer, aftale m.v. vedrørende logi  

 og forplejning, jfr. endvidere stk. 3. For personel, hvor opholdet i udlandet  

 er et led i en grund- eller videreuddannelse fastsætter  

 forsvarskommandoen/hjemmeværnskommandoen nærmere regler vedrørende  

 indkvartering, forplejning m.v. på militært etablissement eller kursussted,  

 normalt i kursusbeskrivelse el.lign., jfr. endvidere pkt.4, ¬ 6. Oplysninger  

 herom medtages på rejseordren.
Stk. 3.  Direktoratet for statens indkøb har til  

 ministerier, styrelser og institutioner udsendt nærmere oplysninger  

 vedrørende udnyttelse af de økonomiske fordele, der i samarbejde med DSB  

 rejsebureauerne kan opnås med hensyn til rabatmuligheder og priskombinationer  

 i forbindelse med køb af billetter til tjenesterejser, samt om køb af  

 rejsevaluta (kontanter) og om reservation af hotelværelser i DSB-bureauer.  

 Direktoratet for statens indkøb har endvidere truffet en særordning med en  

 række hoteller, omfattende værelsespriser, morgenmad m.v.
For rejser til  

 møder i EF og OECD gælder særlige bestillingsregler.
Personel, der foretager tjenesterejser til udlandet, informeres om disse  

 besparelsesmuligheder og om, at man - med mindre særlige forhold nødvendiggør  

 en anden procedure - forud for enhver rejseplanlægning bør sætte sig i  

 forbindelse med det DSB rejsebureau, der sædvanligvis benyttes, med henblik  

 på at udnytte de fordele, der kan opnås gennem ovennævnte, samt at de af  

 aftalerne omfattede hoteller bør benyttes under tjenesterejser.
Myndigheder  

 m.fl. under forsvarskommandoen kan få nærmere oplysning herom ved henvendelse  

 til forsvarskommandoens rejsekontor.
 Stk. 4.  Fremskaffelse og betaling af almindelige  

 rejsepas påhviler de pågældende rejsedeltagere selv, medens eventuel visering  

 sker ved vedkommende myndigheds foranstaltning.
Stk. 5.  Rejsevaluta indkøbes gennem de  

 regnskabspligtige myndigheder.
For rejser af indtil 3 måneders varighed kan  

 ydes et forskud på dagpengeydelser m.v., beregnet efter rejsens påregnede  

 varighed, opholdsvilkår og rejsemåde.
Ved ophold af mere end 3 måneders  

 varighed kan medgives en forskudssum i det pågældende lands valuta til 2  

 måneders forbrug.
Efter ankomsten til opholdsstedet oprettes en bankkonto, og  

 der indberettes til den regnskabspligtige myndighed om bankens navn og  

 adresse, eventuelt kontonummer samt kontohaverens navn.
Der foretages  

 herefter månedlige afregninger, og på grundlag heraf overfører den  

 regnskabspligtige myndighed yderligere forskudsbeløb til kontoen.
Stk. 6.  Snarest efter rejsens afslutning tilbageleveres  

 eventuel uforbrugt valuta til den regnskabspligtige myndighed.
Valuta bør kun  

 i strengt nødvendigt omfang tilbageleveres i mønter.
 Stk.7.  Rejseregnskabet, der snarest og normalt senest  

 10 dage efter rejsens afslutning afleveres til den regnskabspligtige  

 myndighed, skal bl.a. indeholde oplysninger om rejseordre, rejsens formål,  

 rejseruter, afrejse- og ankomsttider m.m. og iøvrigt oplysninger om ethvert  

 forhold, der måtte være nødvendig for den endelige afregning og efterfølgende  

 revisionsmæssige kontrol.
§ 4.  Lejlighedskurer. - Personel, der foretager  

 tjenesterejse til Bruxelles, skal med henblik på eventuel medbringelse af  

 kurerpost forinden afrejse fra København rette henvendelse til  

 forsvarsministeriet (7.kontors journal), og forinden afrejse fra Bruxelles  

 rette henvendelse til DANATO i Bruxelles.
Lejlighedskureren sørger selv for  

 transport til og fra lufthavnen.
Denne transport kan om nødvendigt foregå med  

 taxa.
 4. Aftale af 22.juni 1979 om godtgørelse af udgifter ved  tjenesterejser i  

 udlandet udsendt ved finansministeriets cirkulære  af 26.juni 1979.
 Hvor der i denne aftale er anvendt ordet styrelse forstås myndighed,  

 institutioner m.v. direkte under forsvarsministeriet.
 Finansministeriets og forsvarsministeriets supplerende bestemmelser m.v.  

 er optaget som bemærkninger (Bmk.:) til de enkelte paragraffer.
 Indledning.
 § 1.  Til dækning af udgifter ved tjenesterejser i  

 udlandet ydes ud over befordringsgodtgørelse dels en fast godtgørelse, dels  

 godtgørelse af dokumenterede udgifter til hotelværelse inden for et  

 maksimumsbeløb (hoteldispositionsbeløb). Endvidere ydes godtgørelse af  

 eventuelt fornødne udgifter til tjenstlige breve, telegrammer og  

 telefonsamtaler etc. efter regning, ligesom udgift til indskrivning af  

 tjenstlig bagage og til lokalbefordring ved ankomsten til og afrejsen fra  

 bestemmelsesstedet, f.eks. lufthavnsbus m.v. om fornødent taxa, kan godtgøres  

 mod fornøden dokumentation, når udgiften af tjenstlige grunde har været  

 nødvendig.
 Stk.2.  For godtgørelse af andre udgifter skal foreligge  

 særlig tjenstlig begrundelse og fornøden dokumentation.
 Bmk.:
a.
Vedrørende valg af befordringsmidler, herunder benyttelse af forsvarets  

 motorkøretøjer uden for den danske stats grænser samt benyttelse af privat  

 motorkøretøj til tjenstlig personbefordring, henvises til de herfor fastsatte  

 bestemmelser.
b.
Der er ikke adgang til at godtgøre udgifter efter regning under  

 tjenesterejser i udlandet, jfr. § 5, stk.2.
c.
Udgifter til tjenstlige breve, telegrammer og telefonsamtaler etc. skal  

 i videst muligt omfang dokumenteres.
 Fast godtgørelse.
 § 2.  Til dækning af tjenestemandens merudgifter til  

 måltider og småfornødenheder, lokaltransport på bestemmelsesstedet (taxa,  

 omnibus m.m.) og indskrivning af rejsegods etc. ydes en fast godtgørelse med  

 de i ¬ 5 anførte beløb.
 Stk.2.  Den faste godtgørelse ydes for den samlede  

 varighed af opholdet i udlandet, regnet fra ankomsten til bestemmelseslandet  

 til afrejsen fra sidste tjenstlige opholdsland.
Stk.3.  Godtgørelsen beregnes for hvert påbegyndt halve  

 døgn af opholdstiden i udlandet, jfr. stk.2, og udgør halvdelen af den for  

 opholdslandet anførte sats.
Hvor det tjenstlige ophold i et land fortsættes  

 med et tjenstligt ophold i et andet land, beregnes det i det første land  

 påbegyndte halve døgn, der fortsætter i det andet land, med satsen for det  

 land, hvor størstedelen af det halve døgn er tilbragt.
 Bmk.:
a.
Tjenesterejser, der medfører kortvarige grænseoverskridelser til  

 nabolande uden her at nødvendiggøre overnatning, afregnes efter de fastsatte  

 bestemmelser for indenlandske tjenesterejser.
b.
For militært personel kan godtgørelse for rejser til/i udlandet kun  

 ydes, når det samlede fravær fra hjemstedet er forbundet med overnatning.
For  

 personel ved flyvevåbnets transporteskadrille er der fastsat visse  

 supplerende bestemmelser om godtgørelse af udgifter ved tjenesterejser i  

 udlandet.
c.
I forbindelse med kursusophold o.lign. skal eventuelle fra  

 værtsnationen modtagne dagpengeydelser el.lign. føres som indtægt i  

 rejseregnskabet.
d.
Ved fastsættelsen af den faste godtgørelse er der taget hensyn til  

 sparet hjemmeforbrug, hvorfor godtgørelsen er fritaget for beskatning.
 § 3.  For rejsetid med transportmidler, hvor der i  

 billetprisen er inkluderet udgift til fortæring, ydes ingen godtgørelse, og  

 tiden medregnes ikke som tjenesterejse ved beregningen af rejsegodtgørelse.
 Stk.2.  For udrejsetiden, beregnet fra afrejsen fra  

 tjenestestedet i Danmark til ankomsten til bestemmelseslandet, ydes time- og  

 dagpenge efter de for tjenesterejser i indlandet gældende regler.
 Stk.3.  For hjemrejsetiden ydes ligeledes time- og  

 dagpenge efter de for tjenesterejser i indlandet gældende regler, idet  

 timepenge først beregnes fra det tidspunkt, hvor et under udlandsopholdet  

 påbegyndt halvt døgn, for hvilket der ydes fast godtgørelse, er udløbet.
Stk.4.  For den tid, der medgår til gennemrejse af  

 fremmed land, kan der i stedet for indenlandske time- og dagpenge stilles et  

 af styrelsen fastsat beløb til rådighed.
Under upåregnelige ikke- kortvarige  

 ophold i gennemrejselandet kan dækkes de herved forvoldte, dokumenterede  

 merudgifter.
 Bmk.:
a.
Ved gennemrejse af fremmed land samt ved rejse fra et land (udland) til  

 et andet kan styrelsen i stedet for indenlandske time- og dagpenge yde  

 godtgørelse for hotelophold og for faktisk afholdte udgifter (mod  

 dokumentation) til bespisning, dog højst med de i § 5 fastsatte beløb.
b.
Ved benyttelse af eget befordringsmiddel - såvel bruger som passager -  

 under tjenesterejser i udlandet ydes under transporten time- og dagpenge  

 m.v./fast godtgørelse, herunder nattillæg/hoteldispositionsbeløb, og  

 maksimalt for den tid, der ville være medgået ved benyttelse af normalt  

 nærmest tilsluttende tog på tilsvarende strækning.
I rejseordren oplyses de  

 tidspunkter i rejseplanen for afrejse og ankomst, der lægges til grund for  

 beregning af diæter.
c.
Ved afregning af rejser med udgangspunkt og endepunkt i udlandet  

 beregnes ved togrejse til og fra Danmark dagpenge efter de i Danmark gældende  

 satser under den sidste kontinuerlige togrejse fra udlandet til Danmark  

 henholdsvis den første kontinuerlige togrejse fra Danmark til udlandet.
d.
Indenlandske time- og dagpenge beregnes særskilt for henholdsvis ud- og  

 hjemrejse, d.v.s. at der ikke ydes time- og dagpenge for rejser, der ikke har  

 en varighed af mindst 5 timer.
For militært personel er det endvidere en  

 betingelse, at der under tjenesterejsen har fundet overnatning sted i  

 indlandet.
 Hoteldispositionsbeløb.
§ 4.  Inden for de i § 5 anførte maksimumsbeløb pr.  

 overnatning dækkes dokumenterede udgifter til hotelværelse, herunder betjeningsafgift vedrørende værelset og eventuelle sædvanemæssige drikkepenge til hotelkarl og portier.
 Stk. 2.  Der skal finde en reduktion sted, såfremt der i  

 prisen for værelset er inkluderet betaling for morgenmåltidet, idet dette  

 skal betales af den faste godtgørelse, jfr. § 2. Hvis prisen for  

 morgenmåltidet ikke kan fås oplyst af hotellet, ansættes den til 15 pct. af  

 den i § 5, jfr. § 2, nævnte faste godtgørelse.
 Bmk.:
a.
Hoteldispositionsbeløbet ydes til dækning af dokumenterede udgifter til  

 overnatning, incl. betjeningsafgift og eventuelle sædvanemæssige drikkepenge  

 eller til dokumenterede udgifter til leje af møbleret værelse og, såfremt det  

 tjenstlige ophold på samme sted varer væsentligt ud over 28 døgn, jfr. § 5,  

 stk.4, eventuelt mindre, møbleret lejlighed.
Såfremt det vil være en  

 billigere foranstaltning at indgå lejemål til en dato, der ligger efter  

 udstationeringens afslutning end at foretage indflytning på hotel efter  

 lejemålets ophør, og indtil hjemrejsen påbegyndes, fortsættes lejemålet til  

 denne dato.
Såfremt dokumentation af sædvanemæssige drikkepenge ikke har  

 kunnet opnås, vedlægges rejseregnskabet et specificeret og underskrevet  

 udgiftsbilag over afholdte sædvanemæssige drikkepenge i det pågældende land.
b.
Morgenmåltidets andel af den samlede udgift til hotelværelse skal i  

 videst muligt omfang være påført regningen af hotellet.
Såfremt dette ikke er  

 tilfældet, anvendes ovennævnte fradrag på 15 pct. af den faste godtgørelse  

 (dagpenge), med mindre den pågældende på regningen har afgivet underskrevet  

 erklæring om den af hotellet oplyste standardpris for måltidet.
c.
Ved leje af hotelværelse skal regningen specificeres, således at  

 udgifter til måltider og andre ydelser, der forudsættes afholdt af den faste  

 godtgørelse, eller som er af privat, tjenesten uvedkommende art, kan  

 fratrækkes regningen.
Er der i prisen for hotelværelse inkluderet betaling  

 for hel- eller halvpension - som det eksempelvis vil være tilfældet ved  

 charterrejser, jfr. § 7 - bør det således af regningen fremgå, hvor stor en  

 del af regningsbeløbet der er betaling for værelset, incl.  

 betjeningsafgifter.
d.
For personel ved flyvevåbnets transporteskadrille er der fastsat visse  

 supplerende bestemmelser om godtgørelse af udgifter til hotel, uanset der  

 ikke har været overnatning.
 Beregning af godtgørelsesbeløb.
§ 5.  Til dækning af de i §§ 2 og 4 omhandlede  

 udgifter fastsættes følgende beløb:
 Stk.2.  De i stk.1 anførte beløb er den maksimale  

 godtgørelse, der kan ydes tjenestemænd i lønrammerne 23 - 40 (gruppe A). For  

 tjenestemænd i lønrammerne 1 - 22 udgør den maksimale godtgørelse 85 pct. af  

 beløbene.
Stk.3.  Såfremt udgifterne til måltider på forhånd er  

 dækket eller ikke skal afholdes af tjenestemanden, reduceres den i stk.1  

 anførte faste godtgørelse til 1/4, hvoraf afholdes de øvrige med opholdet  

 forbundne udgifter, herunder lokaltransport m.v.
Ydes kun enkelte måltider,  

 skal den faste godtgørelse reduceres tilsvarende, hvorved morgenmåltidet  

 beregnes til 15 pct., frokost til 3o pct. og middag til 3o pct. af den faste  

 godtgørelse.
 Stk.4.  Såfremt tjenstligt ophold på samme sted varer ud  

 over 28 døgn, nedsættes de i stk.1 anførte beløb, såvel den faste godtgørelse  

 som hoteldispositionsbeløb, med 25 pct. fra og med det 29. døgn.
 Stk.5.  Deles hotelværelset med en person, som ikke er  

 berettiget til rejsegodtgørelse, godtgøres højst 2/3 af værelsets pris og  

 højst det fastsatte hoteldispositionsbeløb.
 Bmk.:
a.
Oversigt over fulde og nedsatte godtgørelsesbeløb for satsgrupperne vil  

 blive meddelt i Kundgørelse for Forsvaret A.
b.
Personel under forsvarsministeriet henføres til satsgrupper således:
 Til gruppe A: Tjenestemænd m.fl. i lønrammerne 23 - 40, officerer på  

 kontrakt aflønnet efter særlig lønramme samt andet personel, der i henhold  

 til overenskomster og aftaler måtte være henført til denne gruppe.
 Til gruppe B: Tjenestemænd m.fl. i lønrammerne 1 - 22 samt øvrigt  

 personel, der ikke er henført til gruppe A.
 Under midlertidig tjeneste i højere stilling ydes godtgørelse for  

 tjenesterejser og udstationering efter den sats, der er gældende for den  

 højere stilling (uanset om der ydes betaling for den midlertidige tjeneste i  

 højere stilling).
c.
Bestemmelserne i stk.3 om reduktion for kostdeltagelse finder ligeledes  

 anvendelse på de nedsatte beløb efter stk.4.
 Undtagelser fra de normale satser.
 § 6.  De i § 5 anførte satser er maksimumsbeløb,  

 således at der skal ydes lavere beløb, hvor særlige arrangementer for  

 indkvartering m.v. træffes, f.eks. under internationale konferencer, under  

 fællesrejser eller under rejser i det pågældende udlands provins, samt  

 iøvrigt når det må skønnes passende, f.eks. under hensyn til at  

 tjenestemanden modtager delvis forplejning uden betaling el.lign.
 Stk.2.  Større udgifter til hotelværelse end de i § 5  

 anførte maksimumsbeløb kan kun godtgøres med godkendelse af den pågældende  

 styrelses chef og kun under ganske ekstraordinære omstændigheder.
 Stk.3.  Den pågældende styrelses chef skal ligeledes  

 kunne dispensere fra reglen i § 5, stk.4, om nedsættelse af satserne efter 28  

 døgn, når der foreligger særlige forhold, således at en nedsættelse ville  

 forekomme urimelig.
 Stk.4.  Sker der afgørende ændringer i prisudviklingen  

 for enkelte lande, før det findes hensigtsmæssigt at indgå ny aftale,  

 fastsætter finansministeriet nye midlertidige satser.
 Bmk.:
a.
Afgørelsen af, hvorvidt der er grundlag for at yde lavere beløb eller  

 at godtgøre større udgifter til hotel, samt om der foreligger sådanne særlige  

 forhold, at en nedsættelse af satserne efter 28 døgn (udstationering) ville  

 forekomme urimelig, træffes af de direkte under forsvarsministeriet hørende  

 myndigheder, institutioner m.v. samt eventuelt efter disse myndigheders  

 nærmere bestemmelser af cheferne for de herunder hørende regnskabspligtige  

 myndigheder.
En kortfattet motivering for dispensationen skal af hensyn til  

 den revisionsmæssige kontrol fremgå af rejseregnskabet.
Vedrørende  

 bestemmelsen om, at der »under ganske ekstraordinære  

 omstændigheder« kan dispenseres fra maksimumsbeløbene for  

 hotelgodtgørelse bemærkes, at det ikke er tilstrækkeligt at henvise til, at  

 man ikke selv har haft indflydelse på hotelbestillingen.
Det må således  

 overfor den myndighed, der skal træffe afgørelsen, godtgøres, at udgifter til  

 leje af hotelværelse m.v. ikke har kunnet holdes inden for  

 dispositionsbeløbet.
b.
Der ydes indtil videre nedsat fast godtgørelse under kursusophold,  

 udveksling o.lign., når indkvartering og bespisning finder sted på militært  

 etablissement, kursussted m.v. mod betaling enten gennem den betalte  

 kursusafgift eller af vedkommende selv.
Tilsvarende gælder under andre  

 udstationeringer i udlandet, hvor ophold er beordret på militært  

 etablissement m.v.
Under individuelle tjenesterejser/udstationeringer i  

 udlandet, hvor der ikke er truffet særlige bestemmelser om indkvartering og  

 bespisning, oppebæres den fulde faste godtgørelse, uanset hvor indlogering  

 finder sted.
c.
I kursusbeskrivelser o.lign. forudsættes på grundlag af foreliggende  

 oplysninger om vilkår for øvrige elever, herunder værtsnationens egne elever,  

 fastsat bestemmelser for indkvartering, bespisning m.v., herunder elevernes  

 adgang til at oppebære godtgørelse under ophold uden for uddannelsesstedet.  

 Udgifter for ophold uden for kursusstedet kan således normalt kun godtgøres i  

 de tilfælde, hvor en tilsvarende tilladelse til at få dækket udgifter for  

 ophold uden for kursusstedet kan gives værtsnationens egne elever.
d.
Til personel, der indkvarteres og bespises på militært etablissement,  

 kursussted o.lign., og som i perioder, hvor kursusvirksomheden er indstillet,  

 må tage ophold uden for, ydes i disse perioder godtgørelse efter de i §§ 2 -  

 5 fastsatte regler.
Såfremt det militære etablissement, kursussted o.lign.  

 forlades af øvrige elever på lørdage, søndage og helligdage, kan der efter  

 nærmere fastsatte bestemmelser ydes det nedsatte beløb for det pågældende  

 land, jfr. § 5, stk.4.
e.
I perioder, hvor ophold i udlandet ikke er nødvendiggjort af tjenstlige  

 årsager, skal hjemrejse foretages, såfremt udgiften til dagpengeydelser m.v.  

 i sådanne perioder vil være større end udgiften til hjemrejse på billigste  

 måde (incl. time- og dagpenge samt de af hjemrejsen foranledigede større  

 dagpengeydelser efter tilbagekomsten til opholdsstedet). Under eventuel  

 hjemrejse vil der ikke kunne ydes godtgørelse til hel eller delvis  

 opretholdelse af bolig i udlandet.
f.
Under tjenesterejser fra det midlertidige opholdssted beregnes der  

 ydelser efter de normale godtgørelsessatser, jfr. § 5. Såfremt der under  

 sådanne tjenesterejser afholdes løbende udgifter til logi m.v. på det  

 midlertidige opholdssted, kan disse udgifter godtgøres efter regning i  

 tilfælde, hvor den pågældende er på et længerevarende ophold i udlandet  

 (lejet møbleret værelse/mindre, møbleret lejlighed), og hvor det må anses for  

 en økonomisk rimelig disposition fortsat at afholde sådanne udgifter.
Efter  

 tilbagekomsten fortsætter beregningen af dagpengeydelser m.v. med samme  

 satser som forud for tjenesterejsen.
Såfremt tjenesterejsen påbegyndes inden  

 udløbet af de første 28 døgn, udskydes tidspunktet for nedsættelse af  

 godtgørelserne, indtil opholdet på det midlertidige opholdssted sammenlagt  

 har varet 28 døgn.
g.
Ved beordret udstationering til længerevarende efteruddannelse på 12  

 måneder og derover i udlandet af gift personel kan der godtgøres  

 dokumenterede befordringsudgifter i et af følgende tilfælde:.
- ved medtagelse af familie (hustru og børn, der forsørges) til udlandet, - ved besøg af familie (hustru og børn, der forsørges) i udlandet, - ved besøgsrejse til familie (hustru og børn, der forsørges) i Danmark.
 Ved medtagelse samt besøg af familie kan der ikke ydes godtgørelse for  

 andre udgifter end befordring.
 Bestemmelse om adgang til medtagelse af familie træffes af  

 forsvarskommandoen og hjemmeværnskommandoen for personel ansat under de  

 respektive myndigheder og af forsvarsministeriet for øvrigt personel.
h.
Under ophold på baser uden for USA ydes særlige US-dollardagpenge.
§ 7.   Charterrejse kan kun benyttes, hvor det alle  

 forhold taget i betragtning skønnes mest økonomisk for staten, og alene efter  

 forud indhentet godkendelse fra den pågældende styrelse.
Kun den i tjenstligt  

 øjemed faktisk afholdte udgift kan fås godtgjort.
Omfatter rejsens pris  

 tillige betaling for måltider, som kan benyttes af tjenestemanden, skal den  

 faste godtgørelse nedsættes forholdsmæssigt, jfr. § 5, stk.3.
Stk.2.  Benyttes en charterrejse af længere varighed,  

 end det tjenstlige ophold nødvendiggør, således at overskydende tid anvendes  

 som feriedage, skal den godtgjorte rejses pris reduceres med  

 opholdsudgifterne for feriedagene.
Med mindre andet er oplyst, ansættes  

 opholdsudgifterne pr. feriedag til den faste godtgørelse for det pågældende  

 land, altså uden medregning af hoteldispositionsbeløbet el.lign.
 Bmk.:
a.
Spørgsmålet om benyttelse af charterrejse afgøres af de direkte under  

 forsvarsministeriet hørende myndigheder, institutioner m.v.
b.
De i stk.2 nævnte feriedage omfatter alle dage i udlandet, der ikke er  

 tjenstligt begrundet.
c.
Såfremt der i charterrejsens pris er inkluderet fuld pension, reduceres  

 med hele den faste godtgørelse.
Såfremt der kun er inkluderet et eller to  

 måltider, reduceres med de i § 5, stk.3, nævnte procenter.
 Sjældnere besøgte lande.
§ 8.  Ved tjenesterejser til lande, der ikke er nævnt  

 i § 5, dækkes rimelige udgifter til et hotelværelse med bad (ikke  

 luksushotel) efter regning, medens der til dækning af udgiften til måltider  

 m.v. ydes en af finansministeriet efter samråd med udenrigeministeriet  

 fastsat fast godtgørelse.
Iøvrigt gælder de i §§ 5 og 6 fastsatte  

 reduktionsregler m.v. også for sådanne lande.
 Ledsageregel.
 § 9.  I tilfælde, hvor en tjenestemand i lavere  

 lønramme på tjenesterejse ledsager en tjenestemand i højere lønramme i samme  

 tjenstlige anledning, og det som følge af en personlig tjenstlig samvirken  

 findes påkrævet, at de bor på samme hotel, kan der ydes tjenestemanden i den  

 lavere lønramme fast godtgørelse og hoteldispositionsbeløb efter de højere  

 satser, jfr. § 5, stk.2.
 Bmk.:
Det påhviler den myndighed, der tilrettelægger/iværksætter tjenesterejsen,  

 samtidig at tage stilling til spørgsmålet om eventuel anvendelse af  

 ledsagereglen.
Bemærkning herom medtages på rejseordren.
 Forsikring.
 § 10.  Rejsegodsforsikring indtil 7.500 kr. kan fås  

 dækket, hvor tjenestemanden ikke har dækning inkluderet i en privat  

 indboforsikring.
 Stk.2.  Rejseulykkesforsikring kan fås dækket, idet  

 maksimumsbeløbet for forsikringssummen fastsættes således.:
 Forsørgere 200.000 kr. ved død eller invaliditet.
 Ikke-forsørgere 10.000 kr. ved død og 200.000 kr. ved invaliditet.
 Stk.3.  Det er en forudsætning for dækning af udgifter  

 til forannævnte forsikringer, at tjenestemanden følger de af  

 finansministeriet fastsatte regler om fremgangsmåden.
 Bmk.:
a.
I henhold til aftalens § 10, stk.3, har finansministeriet fastsat følgende betingelser for, at der kan ydes tjenestemanden dækning for forsikringsudgifter, idet bemærkes, at der ikke ydes dækning for andre former for forsikring:
 1. Forsikringsordningen administreres af DSB, og  

 forsikringen tegnes og afregnes ved henvendelse til et DSB-rejsebureau.
2. Henvendelsen kan ske telefonisk, skriftligt eller  

 personligt, f.eks. i forbindelse med bestilling af billetter m.v.
Der  

 udstedes en police til hver tjenestemand for den pågældende rejse.
 3. Ved rejser, der arrangeres fra udlandet, sker  

 forsikringsmæssig dækning ved at anmelde rejsen til:
 DSB rejsebureau, Terminus, Vesterbrogade 5, 1620 København V.  

 Telegramadr.: Statsrejse, København.
4. Præmien beregnes for det antal dage, som hele  

 tjenesterejsen varer.
Risikoen er dækket både under rejse og ophold i  

 udlandet.
Ved tegning af forsikringen skal angives den påregnede varighed af  

 tjenesterejsen.
Den enkelte police kan maksimalt tegnes for 90 dage.
 Ved en upåregnet forlængelse af tjenesterejsen er tjenestemanden stadig  

 forsikret i fuldt omfang; men ved hjemkomsten skal anmeldelse om  

 tillægsforsikring for det eventuelt overskydende antal rejsedage ske snarest  

 muligt.
 Bliver rejsen kortere end påregnet, anmeldes dette ved hjemkomsten, hvor  

 forsikringen er tegnet, for afregning af differencen.
 5. Endvidere oplyses for hver tjenestemand: Navn,  

 stilling, tjenestested og rejsemål.
 Rejsegodsforsikring (bagageforsikring).
 6. I de fleste forsikringsselskaber dækker en privat  

 indboforsikring mod brand og tyveri m.v. tillige under rejser inden for et  

 vist beløb.
Den tjenestemand, der ønsker godtgørelse for rejsegodsforsikring, skal,  

 forinden forsikringen tegnes, undersøge, om hans forsikringsselskab allerede  

 dækker denne risiko indtil 7.500 kr., og give oplysning herom.
I bekræftende  

 fald dækker staten ikke udgift til rejsegodsforsikring.
 Er risikoen ikke således dækket i forvejen, tegnes forsikringen ved  

 anmeldelse til et DSB-rejsebureau.
 Rejseulykkesforsikring.
 7. Ved tegning af forsikringen skal oplyses, om  

 tjenestemanden er forsørger eller ikke-forsørger.
 Ved fortolkning af udtrykket »forsørger« følges reglerne i ¬ 39  

 i lovbekendtgørelse nr.137 af 26.april 1968 med senere ændringer om  

 forsikring mod følger af ulykkestilfælde.
 Rejser for udenrigsministeriets regning.
 8. For rejser, der foretages for udenrigsministeriets  

 regning, foretages bestilling af såvel rejse som forsikring gennem  

 udenrigsministeriet.
b.
Der kan tegnes rejseulykkesforsikring ved rejse til udlandet med  

 ubevæbnet militært fly.
Dette må på tilsvarende måde ske ved henvendelse til  

 et DSB rejsebureau.
Rejseulykkesforsikring kan dog ikke tegnes for personel,  

 der som piloter eller besætningsmedlemmer udfører den omhandlede  

 transportflyvning.
 Tjenesterejser til udlandet skal, når de ikke er arrangeret af et DSB  

 rejsebureau, anmeldes til et sådant af hensyn til den forsikringsmæssige  

 dækning.
 Rejseulykkesforsikring gælder uanset befordringsmiddel.
c.
Det påhviler den enkelte rejsedeltager at sørge for forsikringsmæssig  

 dækning af private ejendele under opholdet i udlandet.
Opmærksomheden  

 henledes på, at private forsikringer normalt kun yder dækning i Europa,  

 hvorfor der ved ophold uden for Europa eventuelt må tegnes supplerende  

 forsikring.
d.
Udgiften til eventuelle forsikringer optages i rejseregnskabet under  

 vedlæggelse af dokumentation.
 Akut sygdom.
 § 11.  Nødvendige merudgifter som følge af akut sygdom  

 under tjenesterejsen kan godtgøres af staten mod forelæggelse af fornøden  

 dokumentation, idet der i de afholdte udgifter skal fradrages, hvad der kan  

 fås refunderet af den hjemlige offentlige sygesikring og af privat  

 sygeforsikring el.lign.
 Stk.2.  Under ophold på hospital el.lign. bortfalder den  

 faste godtgørelse, og udgifter til hotel m.v. skal søges undgået eller  

 begrænset mest muligt.
 Bmk.:
 Såfremt personellet ønsker at medbringe dokumentation for, at staten  

 godtgør merudgifter i forbindelse med akut sygdom, kan der udfærdiges en  

 erklæring til brug for vedkommende på det respektive lands sprog.
 Ikrafttrædelsesbestemmelse.
 § 12.  Denne aftale er gældende fra 1.juni 1979.  

 Samtidig ophæves finansministeriets cirkulære nr.120 af 6.juli 1978.
 I medfør af aftalens ¬ 8 har finansministeriet fastsat følgende satser for  

 fast godtgørelse for sjældnere besøgte lande: (For ikke særligt nævnte lande  

 er satsen fastsat til 130 danske kr. pr.døgn).
 5. Regulering af satserne for fast godtgørelse og  

 hoteldispositionsbeløb, herunder opdeling i sats A og B samt beregning af  

 nedsatte beløb, bekendtgøres i Kundgørelse for Forsvaret A.
 6. Kundgørelse for Forsvaret B.4-1976 udgår.
 6.kt. 365.16-118.
