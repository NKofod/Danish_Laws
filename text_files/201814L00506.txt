Betænkning afgivet af Skatteudvalget den 14. december 2018 Betænkning over Forslag til lov om ændring af registreringsafgiftsloven, brændstofforbrugsafgiftsloven og lov om vægtafgift af motorkøretøjer m.v.
(Udskydelse af indfasning af registreringsafgift m.v. og ændring af bundfradrag for eldrevne køretøjer m.v.) [af skatteministeren (Karsten Lauritzen)]:
1. Ændringsforslag Der er stillet 6 ændringsforslag til lovforslaget.
Skatteministeren har stillet ændringsforslag nr. 2-4, og Socialdemokratiets, Enhedslistens, Alternativets, Socialistisk Folkepartis og Radikale Venstres medlemmer af udvalget har stillet ændringsforslag nr. 1, 5 og 6.
2. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
3. Indstillinger Et flertal i udvalget (DF, V, LA og KF) indstiller lovforslaget til vedtagelse med de af skatteministeren stillede ændringsforslag.
Flertallet vil stemme imod de under nr. 1, 5 og 6 stillede ændringsforslag.
 Et mindretal i udvalget (S, EL, ALT, SF og RV) indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af et mindretal (S, EL, ALT, SF og RV):
 1) Titlen affattes således:
»Forslag til Lov om ændring af registreringsafgiftsloven, brændstofforbrugsafgiftsloven, ligningsloven og lov om vægtafgift af motorkøretøjer m.v.
(Udskydelse af indfasning af registreringsafgift m.v., ændring af bundfradrag for eldrevne køretøjer m.v. og lavere beskatning af eldrevne biler m.v., der anvendes som fri bil).« [Konsekvens af ændringsforslag nr. 5] Til titlen Af skatteministeren, tiltrådt af udvalget:
 2) Som fodnote indsættes:
»1) Loven har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).« [Indsættelse af EU-note] Til § 1 3) I den under nr. 12 foreslåede affattelse af § 5 c, stk. 3, ændres i 1. pkt. »stk. 1« til: »stk. 2«.
[Rettelse af henvisningsfejl] 4) I den under nr. 12 foreslåede affattelse af § 5 c, stk. 3, ændres tre steder i 1. pkt. »køretøjets« til: »bilens«.
[Rettelse af sproglige fejl] Ny paragraf Af et mindretal (S, EL, ALT, SF og RV):
 5) Efter § 2 indsættes:
»§ 01 I ligningsloven, jf. lovbekendtgørelse nr. 1162 af 1. september 2016, som ændret senest ved § 3 i lov nr. 1433 af 5. december 2018, foretages følgende ændring:
 1. I § 16, stk. 4, indsættes som 15. og 16. pkt.:
»I indkomstårene 2019-2022 nedsættes den årlige skattepligtige værdi af eldrevne biler og brændselscelledrevne biler, jf. registreringsafgiftslovens §§ 5 b og 5 d, med 35.000 kr.
I indkomstårene 2019-2022 nedsættes den årlige skattepligtige værdi af pluginhybridbiler og natur- og biogasdrevne biler, jf. registreringsafgiftslovens §§ 5 c og 5 e, med 25.000 kr.«« [Lavere beskatning i indkomstårene 2019-2022 af eldrevne biler m.v., der anvendes som fri bil] Til § 4 6) Som stk. 2 og 3 indsættes:
 »Stk. 2. Ved opgørelsen af den kommunale slutskat og kirkeskat for indkomståret 2019 efter § 16 i lov om kommunal indkomstskat korrigeres den opgjorte slutskat for den beregnede virkning af de ændringer i udskrivningsgrundlaget for kommuneskat og kirkeskat for 2019, der følger af ligningslovens § 16, stk. 4, 15. og 16. pkt., som affattet ved denne lovs § 01.
Stk. 3. Den beregnede korrektion af den kommunale slutskat og kirkeskat efter stk. 2 fastsættes af økonomi- og indenrigsministeren på grundlag af de oplysninger vedrørende indkomståret 2019, der foreligger pr. 1. maj 2021.« [Konsekvens af ændringsforslag nr. 5] Bemærkninger Til nr. 1, 5 og 6 Ændringsforslagene har til formål at sikre en grønnere firmabilbeskatning. Ændringsforslagene er stillet af en samlet opposition, men indgår også i regeringens klimaudspil »Sammen om en grønnere fremtid« fra oktober 2018. Det forventes derfor, at der vil være flertal for ændringsforslagene. Ændringsforslag nr. 5 indebærer, at der indføres et særligt fradrag på 35.000 kr. i beskatningsgrundlaget for elbiler og brændselscelledrevne biler og 25.000 kr. for pluginhybridbiler og natur- og biogasdrevne biler, der af en arbejdsgiver stilles til rådighed til privat benyttelse for en medarbejder, som har fri bil (firmabil), i perioden 2019-2022. I årene 2020-2022 ønskes forslaget finansieret af de midler til grøn transport m.v., der blev afsat som led i energiforliget i juni 2018. I 2019 ønskes det, at forslaget finansieres af midler fra den grønne klimapulje fra pso-aftalen.
Til nr. 2 Efter fast procedure notificeres lovændringer på motorafgiftsområdet for Europa-Kommissionen efter informationsproceduredirektivet.
Det er i den forbindelse et krav, at dette fremgår af en fodnote til lovforslaget.
Ved en fejl er fodnoten til lovforslagets titel udeladt.
Det foreslås derfor, at fodnoten indsættes.
Det foreslåede har ingen materiel betydning for lovforslagets indhold i øvrigt.
Til nr. 3 og 4 Lovforslagets § 1, nr. 12, indeholder et forslag til nyaffattelse af registreringsafgiftslovens § 5 c, stk. 3, som efter gældende ret vedrører et særligt fradrag på 10.000 kr. i registreringsafgiften for pluginhybridbiler.
Lovforslagets foreslåede nyaffattelse består i en videreførelse af gældende ret, hvor perioden, hvor fradraget gives, dog forlænges med et år og fradraget forhøjes fra 10.000 kr. til 40.000 kr. i 2019 og til 77.500 kr. i 2020.
 Fradraget gives efter gældende ret i det tillæg til registreringsafgiften, som beregnes efter § 5 c, stk. 2. Der henvises dog i den foreslåede nyaffattelse fejlagtigt til registreringsafgiftslovens § 5 c, stk. 1. Det foreslås, at henvisningen rettes, så der henvises korrekt til stk. 2.
Herudover fremgår det af den foreslåede nyaffattelse af § 5 c, stk. 3, at fradraget gives ved registrering af køretøjer, hvor bestemmelsen efter gældende ret gælder for biler.
Der er tale om en sproglig fejl.
Det foreslås derfor, at betegnelsen ændres fra køretøjer til biler.
5. Udvalgsarbejdet Lovforslaget blev fremsat den 7. december 2018 og var til 1. behandling den 11. december 2018. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget blev samtidig med fremsættelsen sendt i høring, og skatteministeren sendte den 7. december 2018 dette udkast til udvalget, jf. bilag 5. Den 10. december 2018 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 11 bilag på lovforslaget.
Spørgsmål Udvalget har under udvalgsarbejdet stillet 5 spørgsmål til skatteministeren til skriftlig besvarelse.
Ministeren har besvaret spørgsmål nr. 1-4. Udvalget forventer, at spørgsmål nr. 5 besvares inden 2. behandling af lovforslaget.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Julius Graakjær Grantzau (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
