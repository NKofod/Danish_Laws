NOA-Meddelelse (Nyt om orlov og arbejdsmarkedsreformen) Befordringsgodtgørelse i henhold til § 177, stk. 2,  

 i bekendtgørelse nr. 945 af 16. december 1998 om en aktiv  

 arbejdsmarkedsindsats.
 I de tilfælde, hvor der er tvivl om medlemmets  

 oplysning om transportafstanden mellem bopæl og ansættelsessted  

 henholdsvis uddannelsessted, lægges Vejdirektoratets oplysning om  

 afstanden til grund.
 Det følger af aktivbekendtgørelsens § 177,  

 stk. 2 at for at få befordringsgodtgørelse, skal den daglige  

 transport mellem bopæl og ansættelsessted henholdsvis  

 uddannelsessted og retur være mere end 24 kilometer.  

 Godtgørelsen pr. dag kan højest udbetales for 120 kilometer,  

 efter at der fratrukket et beløb for de første 24  

 kilometer.
Styrelsen har ved telefonisk henvendelse til  

 Vejdirektoratet fået oplyst, at Vejdirektoratet nu igen er i stand til  

 at give oplysninger om afstanden mellem hovedpostkontorerne i  

 postdistrikterne.
Vejdirektoratets afstandsafgivelser er godkendt af  

 skattevæsenet.
Styrelsen skal i den anledning meddele, at styrelsen  

 finder, at arbejdsløshedskassen må tage udgangspunkt i  

 medlemmets oplysning om afstanden mellem bopæl og ansættelsessted  

 henholdsvis uddannelsessted.
I de tilfælde, hvor der er begrundet tvivl  

 om medlemmets oplysning, henvises arbejdsløshedskassen til at  

 søge information om afstanden hos Vejdirektoratet.
 Tidligere praksis for opgørelsen af  

 transportafstanden mellem bopæl og ansættelsessted henholdsvis  

 uddannelsessted i forbindelse med befordringsgodtgørelse bliver dermed  

 genindført.
 Styrelsen er opmærksom på, at Vejdirektoratets  

 afstandsangivelser ikke er udtryk for det nøjagtige antal kilometer  

 mellem bopæl og ansættelsessted henholdsvis uddannelsessted men  

 finder, at det af praktiske grunde er nødvendigt at bruge den  

 tillempede opgørelsesmetode, som endvidere er godkendt af  

 skattevæsenet.
NOA-Meddelelse nr.
A 11/97 ophæves herved.
