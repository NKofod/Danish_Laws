 Under viceformandsmødet den 14. november 1985 blev nedenstående spørgsmål  

 rejst.
Spøgsmål: Kan der ydes jordkøbslån efter udlånslovens § 2 - jordfordeling  

 - i forbindelse med jordkøb, hvortil der ydes tilskud efter  

 jordfordelingslovens § 9? Svar: Jordfordelingslovens § 9 vedrører mindre jordomlægninger, hvor sagen  

 ikke forelægges for jordbrugskomissionen, og hvor der ikke afsiges  

 jordfordelingskendelse.
 Efter direktoratets opfattelse skal der, for at der er tale om en  

 jordfordeling efter udlånslovens § 2, være tale om en egentlig  

 jordfordelingssag, d.v.s. en sag med journalnummer i jordfordelingskontoret.
 Lån kan derfor i denne type sager ikke ydes efter udlånslovens § 2, men  

 kun efter § 1.
Spørgsmål: Kan der ydes jordkøbslån efter udlånslovens § 2, hvor der sker  

 ekspropriation i forbindelse med vejanlæg? Svar: I forbindelse med vejanlæg foretages der ekspropriation af de  

 arealer, som det er nødvendigt at ekspropriere for at gennemføre vejanlægget.
 Jordfordelingskontoret udarbejder eller godkender en jordfordelingsplan.  

 Landmænd, der ikke direkte er berørte af vejanlægget, tilslutter sig ofte  

 jordfordelingsplanen, hvorved denne kommer til at vedrøre en flerhed af  

 ejendomme.
Den jord, der skal indgå i jordfordelingen, købes af staten og sælges  

 derefter til lodsejerne.
Modtagerne af suppleringsjord får i forbindelse med  

 købet henstand med betaling for jorden eller evt. en gunstig afdragsordning.
 Efter direktoratets opfattelse er der heller ikke i den type sager tale om  

 egentlige jordfordelingssager, hvorfor lån ikke kan ydes efter udlånslovens §  

 2, men kun efter § 1.
 I helt specielle sager kan udflytningslån dog komme på tale, hvis  

 udflytning vil være af væsentlig betydning for opnåelse af en  

 tilfredsstillende jordfordelingsplan i et område.
P.
D.
V.
