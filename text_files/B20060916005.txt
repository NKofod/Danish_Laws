Bekendtgørelse om  

 oprettelse af beskyttelses- og overvågningszoner i forbindelse med fund af  

 højpatogen aviær influenza hos vilde fugle ved Sønderborg Lufthavn I medfør af § 30, stk.  

 1 og 3, og § 34 i lov nr. 432 af 9. juni 2004 om hold af dyr og kongelig  

 anordning  

 nr. 141 af 3. marts 2006 om at visse bekendtgørelser udstedt af ministeren  

 for  

 familie- og forbrugeranliggender vedrørende udbrud af smitsomme dyresygdomme  

 ikke optages i Lovtidende § 1 og § 2, fastsættes følgende:
 § 1.  

  

 Som følge af fund af højpatogen aviær influenza hos vilde fugle ved  

 Sønderborg Lufthavn opretter fødevareregionen med virkning fra i dag en  

 beskyttelses- og overvågningszone, jf. § 2 i bekendtgørelse om  

 beskyttelsesforanstaltninger i forbindelse med højpatogen aviær influenza hos  

 vilde fugle.
 § 2.  

  

 Beskyttelseszonen, jf. bilag 1, har følgende  

 udstrækning:
 1)  

 	  

 Fra Aabenraa Fjord ved Varnæs Vig mod syd ad Varnæsvigvej til  

 Varnæs.
 2)  

 	  

 Fra  

 Varnæs mod syd ad Varnæsvej til Bovrup.
 3)  

 	  

 Fra  

 Bovrup mod syd ad Kidingvej til rute 41 og videre mod sydøst ad rute 41 til  

 Sønderborg.
 4)  

 	  

 Fra  

 Sønderborg mod øst ad rute 8 til Bro.
 5)  

 	  

 Fra  

 Bro mod nordvest ad rute 405 til Nordborg.
 6)  

 	  

 Fra  

 Nordborg mod vest ad  

 Ringvej, Dyvigvej, Møllegade og Hellesøvej til Als Fjord.
 Stk. 2.  

  

 Overvågningszonen,  

 jf. bilag 2, omfatter Sundeved og Als og  

 har følgende udstrækning  

 :
 1)  

 	  

 Fra Flensborg Fjord mod sydvest langs grænsen til E45 og videre  

 mod nord ad E45 til afkørsel 72.
 2)  

 	  

 Fra afkørsel 72 mod nordøst ad rute 42 mod Aabenraa til et punkt  

 ca. 250 meter efter krydset Rugkobbel/Flensborgvej og herfra mod øst til  

 kysten  

 ved Aabenraa Fjord.
 Stk. 3.  

  

 Fødevareregionen  

 underretter politiet om oprettelsen af zonerne.
 § 3.  

  

 Bekendtgørelsen træder i kraft den 29. marts 2006.
