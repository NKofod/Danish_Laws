 Bekendtgørelse om ændring af  

 bekendtgørelse om epoxyharpikser og isocyanater m.v.
§ 1 I Arbejdstilsynets bekendtgørelse nr. 199 af 26. marts 1985 om  

 epoxyharpikser og isocyanater m.v. foretages følgende  

 ændringer:
 1. Indledningen affattes således:
»I medfør af § 17, stk. 3, § 35,  

 stk. 1, § 39, § 41, stk. 1, nr. 1 og 2, § 43,  

 stk. 1, nr. 1 og 2, § 49, § 49 a, stk. 1 og 2, og  

 § 84 i lov om arbejdsmiljø, jf. lovbekendtgørelse nr. 497  

 af 29. juni 1998, samt efter bemyndigelse i henhold til § 73 i samme lov,  

 fastsættes:« 2. § 2, stk. 1, affattes således:
 »Følgende bestemmelser i arbejdsministeriets bekendtgørelse  

 nr. 540 af 2. september 1982 om stoffer og materialer, som ændret ved  

 bekendtgørelse nr. 485 af 16. juni 1995, finder anvendelse på de  

 stoffer og materialer, der er nævnt i § 1:
1)	§ 4 om emballering 2)	§§ 6 - 12 om anmeldelse 3)	§ 15 om tekniske datablade 4)	§§ 16 og 20 om brugsanvisninger fra leverandører og  

 arbejdsgivere 5)	§ 18 om eksport- og transitgods og 6)	§ 19 om erstatningsstoffer og -materialer  

 (substitution).« 3. I § 6 indsættes efter stk. 3 som nye  

 stykker:
 »Stk. 4. Sprøjtning er uanset bestemmelsen i  

 stk. 3 tilladt under følgende forhold og ved
følgende typer af sprøjtearbejder og -områder, jf.  

 dog stk. 5 - 8:
 1)	I lukkede systemer.
 2)	I sprøjtekabiner, jf. stk. 1 og 2.
 3)	I sprøjtebokse med effektiv ventilation.
 4)	Skibe og skibselementer, for hvilke der stilles krav om stor  

 korrosionsbeskyttelse (svarende til korrosionsklasse 3 og 4).
 5)	Store konstruktioner beregnet til offshore, for hvilke der stilles  

 krav om stor korrosionsbeskyttelse (svarende til korrosionsklasse 3 og  

 4).
 6)	Sprøjtning med tjæreepoxy eller zinkepoxy (grundmaling)  

 af broer og brosektioner, hvor stål er i direkte kontakt med våd  

 beton, hvor stål befinder sig i splashzoner, samt hvor stål er  

 neddyppet i vand.
 7)	Indvendig overfladebehandling af benzin- og olietanke og udvendig  

 overfladebehandling på oversiden af eventuelle flydetage til disse  

 tanke.
 8)	Indvendig overfladebehandling af gastanke og udvendig  

 overfladebehandling på oversiden (taget) af disse tanke.
 9)	Indvendig overfladebehandling af tanke til vand med korroderende  

 faktorer.
 10)	Sprøjtelakering af trægulve i sportshaller, som  

 benyttes til konkurrencer og har publi-kumsfaciliteter hertil.
 11)	Udendørs sportsbaner, som for eksempel atletik- og  

 tennisbaner, hvor der stilles krav om vandgennemtrængelighed.
Stk. 5. Sprøjtning, jf. stk. 4, nr. 4 - 10,  

 må, hvis arbejdet foregår i større rum eller i det fri, af  

 den enkelte ansatte højst udføres i 2 perioder á 2 timer  

 på en arbejdsdag.
Hvis arbejdet foregår under optimale forhold,  

 herunder hvis den tilførte luft er temperatur- og fugtighedsreguleret,  

 og lufttilførslen sker uden træk- og støjgener, kan den  

 samlede arbejdstid for den enkelte ansatte udstrækkes til maksimalt 5  

 timer på en arbejdsdag.
Hvis arbejdet foregår i belastende  

 situationer i meget vanskeligt tilgængelige rum, må den enkelte  

 ansatte højst udføre sprøjtning i 2 perioder á 1  

 time på en arbejdsdag.
Hvis arbejdet foregår i belastende  

 situationer, herunder i uhensigtsmæssige arbejdsstillinger, må  

 den enkelte ansatte højst udføre sprøjtning i 3 perioder  

 á 1 time på en arbejdsdag.
 Stk. 6. Sprøjtearbejder, omfattet af stk. 4, nr. 4  

 - 11, skal i hvert enkelt tilfælde anmeldes til Arbejdstilsynet i det  

 amt, hvor arbejdet agtes påbegyndt, jf. dog stk. 7. Anmeldelsen  

 skal være skriftlig og indeholde de oplysninger, som er angivet i  

 bilaget til denne bekendtgørelse, og skal foretages mindst 14 dage  

 inden arbejdet agtes påbegyndt.
 Stk. 7. For sprøjtearbejder, omfattet af stk. 4,  

 nr. 4 og 5 skal anmeldelsen, jf. stk. 6, alene gentages hvis der sker  

 væsentlige ændringer af betydning for de oplysninger, der er  

 givet i anmeldelsen, fx anvendelse af malersystemer med et højere  

 kodenummer, end angivet i anmeldelsen.
Stk. 8. Ved sprøjtning, jf. stk. 4, skal det  

 sikres, at arbejdet i alle led planlægges, tilrettelægges og  

 udføres sikkerheds- og sundhedsmæssigt fuldt forsvarligt,  

 herunder at bekendtgørelsens bestemmelser følges.« 4. I § 16 indsættes som stk. 2:
»Stk. 2. Direktøren for Arbejdstilsynet kan, hvor  

 særlige forhold foreligger, tillade afvigelser fra § 5 i denne  

 bekendtgørelse, når det skønnes rimeligt og fuldt  

 forsvarligt, og i det omfang, det er foreneligt med Kommissionens direktiv  

 nr. 91/155/EØF om fastsættelse af de nærmere bestemmelser  

 for en særlig informationsordning vedrørende farlige  

 præparater i henhold til artikel 10 i direktiv 88/379/EØF og  

 Kommissionens direktiv nr. 93/112/EØF om ændring af  

 Kommissionens direktiv 91/155/EØF.« 5. § 18 affattes således:
»§ 18. Arbejdstilsynets afgørelser  

 efter denne bekendtgørelse kan påklages efter lov om  

 arbejdsmiljø § 81.« 6. § 19. affattes således:
 »§ 19. Medmindre højere straf er  

 forskyldt efter lov om arbejdsmiljø eller anden lovgivning, straffes  

 med bøde eller hæfte den, der:
1)	overtræder § 2, § 4, § 5, § 6, stk. 1  

 - 3, § 6, stk. 5 - 8, § 7, § 8, stk. 1 og 3,  

 §§ 9 - 14 samt § 15, stk. 1 2)	ikke efterkommer påbud eller forbud, der er meddelt i henhold  

 til bekendtgørelsen.
Stk. 2. For overtrædelse af § 4, § 6,  

 stk. 1 - 3, § 6, stk. 5 - 8, § 8, stk. 1, §§ 9  

 - 14 samt § 15, stk. 1, kan der pålægges en  

 arbejdsgiver bødeansvar, selv om overtrædelsen ikke kan  

 tilregnes ham som forsætlig eller uagtsom.
For bødeansvaret  

 fastsættes ingen forvandlingsstraf.
Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 15. november 1999.
Bilag Generelt:
 1.	Virksomhedens navn, adresse, telefonnummer og kontaktperson.
 2.	Navn, adresse, telefonnummer og kontaktperson på eventuel  

 fremmed virksomhed, hvis arbejdet skal udføres uden for eget  

 bedriftsområde.
 3.	Tidsperiode, hvori arbejdet forventes udført.
 Arbejdets art:
 4.	En beskrivelse af de emner, der skal overfladebehandles.
 5.	Handelsnavn, PR-nummer og kodenummer på de produkter, der skal  

 sprøjtepåføres emnerne (Kopi af brugsanvisninger  

 vedlægges som bilag).
 Arbejdsmetoder m.v.:
 6.	Arbejdssted/afdeling(er), hvor der arbejdes med produkterne.
 7.	Beskrivelse af arbejdet, herunder klargøring og  

 afslutning.
 8.	Beskrivelse af tekniske hjælpemidler, herunder ventilation ved  

 sprøjtning indendørs, indvendigt i tanke, siloer o.lign. og  

 under lette overdækninger.
 9.	Beskrivelse af sikkerhedsforanstaltninger, herunder personlige  

 værnemidler, afgrænsning af arbejdssted m.v.
 10.	Beskrivelse af velfærdsforanstaltninger, herunder disses  

 afstand fra det sted, hvor der udføres sprøjtearbejde.
 11. Antal personer beskæftiget med sprøjtearbejdet samt  

 oplysning om, hvorvidt de har gennemgået den særlige  

 epoxyuddannelse.
 Underskrift:
 12.	Påtegning af sikkerhedsorganisationen eller en  

 repræsentant for de ansatte.
 13.	Dato og underskrift.
