Resumé  


  

 A, der var tjenestemandsansat overbanehåndværker i DSB, klagede over at han  

 var blevet afskediget med opsat pension.
Som begrundelse for afskedigelsen  

 havde DSB henvist til 3 tjenesteforseelser af disciplinær karakter.
 Efter en gennemgang af sagen måtte ombudsmanden konkludere at der  

 ikke i de forelagte oplysninger havde været tilstrækkeligt grundlag for at  

 kvalificere de tre forhold, som DSB havde henvist til, som  

 tjenesteforseelser.  

 Samtidig fandt ombudsmanden det meget beklageligt at en række relevante  

 faktiske forhold ikke var blevet søgt afklaret af DSB, inden afgørelsen blev  

 truffet.
Ombudsmanden anså det endvidere for en væsentlig processuel fejl  

 at A ikke - inden afgørelsen blev truffet - fik lejlighed til at kommentere  

 indstillingen  

 i sagen fra Auditøren under Trafikministeriet.
Endelig udtalte ombudsmanden  

 at  

 han måtte nære alvorlige betænkeligheder ved, at DSB havde fundet det  

 berettiget at anvende en så vidtgående sanktion som afskedigelse med opsat  

 pension over for forseelsestyper som de omhandlede.
 Ombudsmanden henstillede til DSB at annullere afskedigelsesafgørelsen  

 og at kontakte A med henblik på at placere ham i en ny stilling. (J. nr.  

 1992-98-812).
Afskedigelse fra DSB.
Afgrænsning af  

 "tjenesteforseelse" - proportionalitet - partshøring.
 A, der var ansat som  

 tjenestemand ved DSB, klagede til mig over at han var blevet afskediget.
Det fremgik af de  

 foreliggende oplysninger at A den 1. april 1976 blev ansat som tjenestemand  

 ved  

 DSB.
Han var uddannet svejser, og var beskæftiget som overbanehåndværker ved  

 centralværkstedet på banegården i X-by.
A blev afskediget ved brev af  

 8. april 1991 med opsat pension.
Baggrunden for afskedigelsen var to  

 disciplinærsager.
 1. sag:
I juni-juli 1988 blev A af  

 sin foresatte pålagt at reparere et sporskifte.
A nægtede at udføre arbejdet  

 på  

 den måde han fik besked på, under henvisning til at fremgangsmåden ville  

 virke  

 skadende for hans helbred.
Ordren blev gentaget flere gange, senest den 29.  

 juli 1988. Da A fortsat nægtede at udføre arbejdet, blev han indkaldt til  

 tjenstlig afhøring den 1. august  

 1988.  

 A  

 mødte til afhøringen, men nægtede at udtale sig med  

 henvisning til at det ikke havde været muligt for ham med så kort varsel at  

 stille med en bisidder.
 Sagen blev forelagt for  

 Generaldirektoratet for DSB som i et brev af 13. september 1988 meddelte A  

 følgende:
 "...
 Det er helt uacceptabel(t),  

 at De nægter at efterkomme en tjenstlig ordre og at De nægter at deltage i en  

 tjenstlig afhøring.
De har ved Deres handlemåde  

 overtrådt bestemmelserne i Aftalehåndbogens afsnit 2.6.1, side 5 og i hæftet  

 "Medarbejderens forhold og forpligtelser" side 6 (Medarbejdernes  

 forhold til lederne). Endvidere har De overtrådt bestemmelserne i  

 Aftalehåndbogens afsnit 2.6.1, side 6, hvorefter De under en tjenstlig  

 afhøring  

 har pligt til at udtale Dem om de faktiske forhold og iagttagelser i  

 forbindelse  

 med sagen.
De har herved gjort Dem skyldig i tjenstlige forseelser, som vi må  

 betragte alvorligt.
 Da Deres tjenstlige forhold  

 ikke tidligere har givet anledning til påtale herfra, har vi efter  

 omstændighederne ment at kunne afslutte sagen med herved at tildele Dem en  

 alvorlig irettesættelse.
Det indskærpes Dem fremtidig  

 at efterkomme givne ordrer som foreskrevet i de ovennævnte bestemmelser, og  

 det  

 gøres Dem klart, at De herefter må påregne betydelig alvorligere disciplinær  

 reaktion, hvis Deres tjenstlige forhold igen giver anledning til berettiget  

 alvorlig kritik." Efter at have modtaget brevet  

 gjorde A indsigelser blandt andet mod den fremgangsmåde der var fulgt inden  

 afgørelsen.
Han bad endvidere om at reglerne om tjenesteforhør blev anvendt.
Med skrivelse af 8. marts  

 1990 sendte generaldirektoratet sagen til Auditøren under Trafikministeriet.  

 Den 2. april 1990 afholdtes tjenesteforhør.
Sigtelserne mod A omfattede dels  

 vægring i sommeren 1988 ved at udføre reparationsarbejde, dels vægring ved at  

 deltage og udtale sig under den tjenstlige afhøring den 1. august 1988.  

 Auditøren aflagde i brev af 26. april 1990 til Generaldirektoratet for DSB  

 rapport  

 om forhøret.
I rapporten anførtes bl.a.:
 "...
Som sagen foreligger oplyst,  

 må det anses for godtgjort, at ingen af sigtedes foresatte har gjort sig  

 skyldige i tjenstlige forseelser, at sigtede uden gyldig grund har nægtet at  

 udføre det ham pålagte reparationsarbejde på et sporskifte på (banegården i  

 X-by) i juni-juli måned 1988, og at sigtede uden gyldig grund har nægtet at  

 ville deltage i en tjenstlig afhøring den 1/8 1988 og udtale sig om de  

 faktiske  

 forhold vedrørende sagen.
Sigtede har herved gjort sig  

 skyldig i tjenstlige forseelser.
Som det fremgår, har sigtede - ud fra sin  

 nuværende viden om gældende regler - erkendt sig skyldig i det sidstnævnte  

 forhold.
Det bemærkes, at sigtede ikke  

 har været beføjet til at nægte at udføre det omhandlede arbejde med  

 henvisning  

 til helbredsmæssige forhold.
Han burde i stedet have tilvejebragt en  

 lægeerklæring eller have sørget for, at spørgsmålet om arbejdsmetoden blev  

 indbragt til behandling i sikkerhedsudvalget.
Det tilføjes, at sigtede heller  

 ikke har været beføjet til at betinge arbejdets udførelse af indkøb af  

 bestemte  

 materialer.
Umiddelbart kan man få det  

 indtryk, at sagen er opstået, fordi sigtede har været uvidende om gældende  

 regler.
Det er imidlertid min opfattelse, at dette ikke er rigtigt.
Dels er  

 sigtede gruppeformand, og dels tyder meget på, at han har haft en fast tro  

 på,  

 at det ville være muligt for ham at bestemme, hvorledes arbejdet skulle  

 udføres.
Hertil kommer, at hele sagsforløbet klart viser, at sigtede har  

 været  

 ualmindelig lidt smidig.
Efter en samlet vurdering af  

 sagen må jeg herefter konkludere, at den pågældende har gjort sig skyldig i  

 meget alvorlige tjenstlige forseelser med tydeligt anstrøg af opsætsighed, og  

 at der derfor for så vidt er grundlag for en betydelig hårdere disciplinær  

 reaktion end den af generaldirektoratet anvendte.
På grund af sagens  

 specielle  

 art vil jeg dog anse det for nogenlunde rimeligt, såfremt sagen afgøres som  

 bestemt i generaldirektoratets brev af 13/9 1988.
..." Herefter meddelte  

 generaldirektoratet A i brev af 1. juni 1990 afgørelse i sagen.  

 Generaldirektoratet refererede i brevet de ovenfor citerede dele af  

 auditørens  

 rapport.
Herefter anførtes det:
 "...
 Generaldirektoratet kan efter  

 omstændighederne tilslutte sig auditørens konklusion, hvorefter den i  

 generaldirektoratets brev af 13. september 1988 (...) trufne afgørelse i  

 sagen  

 fastholdes uændret.
Vi henviser specielt til  

 brevets sidste afsnit, hvori det indskærpes dig fremtidig at efterkomme givne  

 ordrer som foreskrevet, og hvori det understreges over for dig, at du  

 herefter  

 må påregne betydelig alvorligere disciplinær reaktion, hvis dine tjenstlige  

 forhold igen giver anledning til berettiget alvorlig kritik." 2. sag:
 Den 31. oktober 1990 anmodede  

 generaldirektoratet Auditøren under Trafikministeriet om en undersøgelse af  

 bl.a. følgende forhold:
"- opfordret "indlånt" svejsehold til at nedsætte  

 arbejdspræstationerne (ultimo marts 1990), (1) ...
- utilstedelig optræden og  

 truende adfærd over for banemesteren (9. oktober 1990), (2) - undladt at efterkomme en  

 tjenstlig ordre om at møde til tjenstlig afhøring den 11. oktober om  

 ovennævnte forhold. (3)" Det under (2) opregnede  

 forhold rejstes ved indberetning af 9. oktober 1990. Indberetningen blev  

 udfærdiget af baneingeniør B og indeholdt følgende:
 "Ovennævnte indberettes  

 hermed for utilstedelig opførsel over for foresatte.
Der har d.d. været en større  

 diskussion om hvorvidt at (A) har krav på at få stillet en mobiltelefon til  

 rådighed, for at kunne varetage sit tillidsmandsarbejde.
Alternativet til  

 telefonen bliver, efter (A's) oplysninger, at han forlader arbejdsstedet for  

 at  

 foretage sine telefonopkald.
Dette vil blive gjort uanset hvor på strækningen  

 han er og uanset om han ligger i spærring eller ej.
Der vedlægges rapport over samtalen  

 mellem (A) og bam (C)." Den nævnte samtalerapport  

 havde følgende ordlyd:
 "Kl. 8.30 kommer (A) og  

 spørger om han kan låne en telefon med ud i marken da han skal ringe angående  

 sit job som tillidsmand hvortil jeg svarer at det har vi ikke.
 (A) siger at det har han krav  

 på, ellers bliver han nødt til at gå midt i arbejdstiden selvom det er midt i  

 en spærring.
 Jeg svarer du kan kun forlade  

 arbejdspladsen hvis det forud er aftalt med mig.
(A) siger så at kl. 10.00  

 skal han ringe og så vil han bare forlade arbejdsstedet fordi han har noget  

 vigtigt at ringe om hvortil jeg siger det må kunne tilrettelægges så du kan  

 ringe i den tid du ikke har spærring.
Hvortil (A) siger at han kan ringe når  

 det passer ham.
Jeg siger til (A) at han ikke må forlade de spærringer der er  

 lavet til ham." Den 11. oktober 1990  

 foretoges tjenesteafhøring af to af A's overordnede.
Banemester C, som havde  

 udfærdiget det ovenfor citerede samtalenotat, oplyste følgende:
 "...
Bam bekræfter notatet af  

 09.10.1990 og forklarer herefter, at (A) ikke ville forklare hvad  

 telefonsamtalen drejede sig om.
Bam ville have tilbudt at komme ud med en  

 mobiltelefon kl. 10.00 hvis (A) ville oplyse hvad telefonsamtalen drejede sig  

 om.
Bam meddelte (A) han ikke måtte forlade arbejdet under spærringen." Baneformand D fik læst  

 samtalenotatet op og bekræftede derpå indholdet.
Han tilføjede at han  

 meddelte  

 A, at han ikke måtte forlade spærringen.
A blev også indkaldt til  

 tjenesteafhøring den 11. oktober 1990, men udeblev.
Baneregionen sendte i den  

 anledning den 12. oktober 1990 følgende indberetning til banetjenesten:
 "På grundlag af bam.  

 (C's) vedlagte rapport af 9. okt. 1990 over en samtale med obhvk (A), samt  

 vedlagte indberetning fra bing. (B) af s.d. fandt BRK anledning til at  

 foretage  

 en tjenstlig afhøring af obhvk.
 Foranlediget heraf tog obhvk  

 telefonisk kontakt med sin kredsformand i DJ (E), oplyser sidstnævnte, og bad  

 ham være bisidder under afhøringen.
(E) gav møde til det aftalte  

 tidspunkt i BRK, hvor bing (...) skulle foretage afhøringen.
Fremmødte var  

 tillige aing. (...) og tinsp. (...), btj, samt bing (B), der alle skulle  

 overvære afhøringen, som imidlertid ikke blev til noget fordi obhvk. udeblev.  

 - Herefter blev der, som vidner  

 foretaget tjenstlige afhøringer af bam. (C) og bfm (D), som vedlægges.
 Iøvrigt kan det oplyses, at  

 bfm (D) under vidneafhøringen oplyste, at han om formiddagen d. 11. okt. 1990  

 på arbejdsstedet havde mindet obhvk om, at han skulle møde til tjenstlig  

 afhøring i BRK kl. 13.00, hvilket var en tjenstlig ordre fra bing (B).
 Hertil svarede obhvk, at når  

 han havde fået en skriftlig arbejdsordre fra baneformanden ville han holde  

 sig  

 til den og mente så iøvrigt ikke, at der var mere at snakke om.
Endelig skal det oplyses, at  

 da vidneafhøringen var afsluttet kl. 14.30 var obhvk stadig ikke mødt op,  

 hvorefter det blev besluttet at opgive en tjenstlig afhøring af ham." I et brev af 24. oktober 1990  

 til banetjenesten kommenterede A dels mobiltelefonsagen, dels hans  

 udeblivelse  

 fra den tjenstlige afhøring den 11. oktober  

 1990. A  

 anførte:
 "Foranlediget af, at  

 flere tillidsmands-/svejsekollegaer, har beklaget, at de aldrig kan komme i  

 tlf. kontakt med mig, har jeg den 09.10.90. kl. ca. 8.15 henvendt mig til bam  

 (C), for at låne en mobil tlf. med ud på arb.stedet.
(C) oplyste, at han ikke  

 havde en ledig mobil tlf.
Jeg oplyste, at jeg dagen før, på et SU møde, havde  

 fået oplyst af gr.fm. (...) (GL), at Bing (B) havde forespurgt ham om han var  

 interesseret i en mobil tlf., hvilket han havde afslået, da GL havde 5 mobil  

 tlf., der dækkede strækningens behov.
I første omgang benægtede  

 (C), men oplyste senere, at omtalte tlf. var blevet installeret i trolje 214.  

 Jeg anmoder om at låne bings tlf., hvilket jeg før har fået lov til.
Bingens  

 tlf. var ikke til stede.
På dette tidspunkt blander  

 bfm (D) sig i samtalen med en bemærkning om: "at fordi jeg er  

 tillidsmand,  

 har jeg ingen krav på en mobil tlf." Jeg giver ham ret i, at der ingen  

 steder står skrevet, at tillidsmænd skal udstyres med mobil tlf., men at det  

 i  

 dette tilfælde kunne være en god løsning på et problem.
Jeg kan på samme tid  

 udføre mit arb. i sporet, samt varetage mit tillidsmandsarbejde.
Det ville  

 samtidig være muligt at komme i kontakt med svejsemesteren, når der opstår  

 arb.mæssige problemer, hvilket der tit gør, på grund af ringe planlægning af  

 svejsearb.
Jeg oplyser at der er to bam der er sygemeldte, og anmoder om at  

 låne den ene af deres.
Dette bliver også afslået.
Bfm (D) oplyser, at jeg er  

 den eneste tillidsmand der har problemer med at udføre org.arb. uden en tlf.  

 Jeg fortæller ham at alle andre DJ tillidsmænd i BRK, samt flere svejsehold  

 er  

 udstyret med mobil tlf.
Da jeg skal i marken og  

 etablere en sporspærring, oplyser jeg bam (C), at jeg kl. 10.00 er nød(t) til  

 at foretage en tlf.samtale med Arbejdstilsynet, hvorfor jeg måtte forlade  

 arb.stedet.
Bam (C) blev herefter meget ophidset, og udtalte, at det ikke  

 nyttede at komme til ham, han havde ikke 18000 kr. til at købe en mobil tlf.  

 til mig.
Jeg måtte henvende mig til bing.
Han mente jeg kunne tilrettelægge  

 mit  

 org.arb. uden for sporspærringer.
Dertil svarede jeg, at det gjorde jeg  

 normalt  

 også, men når han arrangerer spærringer fra kl. 8.00 til kl. 15.00, så var  

 det  

 svært ikke at skulle foretage tlf.samtaler i spærringer.
Han udtalte, at han  

 ikke kunne acceptere at jeg forlod spærringer.
Jeg tilkendegav, at det gjorde  

 vi dagligt, når vi skulle på toilettet, som tit lå flere km væk fra  

 arb.stedet.  

 I øvrigt ville jeg rejse problemet i SU, jeg opfatter jeres indstilling som  

 organisationsfjendsk.
Jeg er derfor noget  

 overrasket, da bing (B) kl. ca. 13.30 henvender sig til mig i svejsedepotet,  

 hvor han beklager sig over at jeg citat: "har lavet ballade over en tlf.  

 jeg ville have udleveret i morges" citat slut.
Han oplyste, at jeg i  

 anledning af mine trusler om at forlade en sporspærring, skulle stille til  

 tjenstlig afhøring i BRK torsdag kl. 13.00.
 Torsdag kl. 7.45 efter at jeg  

 har modtaget en skriftlig arb.ordre, henvender jeg mig til fung.bam (D), og  

 oplyser ham om forhøret kl. 13.00. Jeg vil rette mig efter arb.ordren, og  

 anmoder om en skriftlig annullering, hvis jeg skal forlade spærringen senere.
Kl. ca. 10.15 henvender (D)  

 sig til mig på arb.stedet og meddeler at forhøret står ved magt.
Jeg oplyser  

 at  

 arb. i sporet ikke kan blive færdigt, og at sporet vil forblive spærret til  

 næste morgen. (D) udtaler, at han ikke kan vurdere mine oplysninger, men at  

 bing ud fra arb.ordren mener jeg godt kan nå mit arb.
Jeg forlanger at få  

 dette  

 skriftligt, da jeg forudser en ny indberetning, hvis det meste af  

 godsbanegården  

 er lukket, fordi (B) ønsker foretaget en afhøring over udtalelser om udlån af  

 en mobil tlf.
Jeg hører ikke videre,  

 hvorfor jeg fortsætter mit arbejde til vi er tilbage i depot kl. 13.45." Den 27. november 1990  

 afholdtes tjenesteforhør.
Af udskrift af forhørsprotokollen fremgik bl.a.:
 "...
Overbanehåndværker (F) møder  

 som vidne.
Han oplyser, at det pågældende svejsearbejde på Godsbanegården var  

 startet i begyndelsen af marts 1990. Vist nok en tirsdag i slutningen af  

 marts  

 var en af (Y)-holdet, banebetjent (G), syg, hvorfor vidnet bad om en afløser.  

 Det viste sig, at denne afløser var sigtede.
Vidnet oplyser, at man med denne  

 havde en faglig diskussion om, hvor meget arbejde der dagligt skulle udføres.  

 Efter aftale skulle der udføres 6 svejsninger om dagen, og det syntes vidnet  

 godt, man kunne klare.
Resultatet af diskussionen blev, at sigtede gik med på  

 denne arbejdspræstation.
I resten af arbejdsugen, indtil (G) blev rask, var  

 der  

 ingen problemer fra sigtedes side.
 Oplæst og vedgået.
Banebetjent (G) møder som  

 vidne.
Han oplyser, at han i ca. en uge i slutningen af marts var syg.
Da han  

 var fraværende fra arbejdet, kan han ikke give nogen oplysninger om sigtedes  

 adfærd i den pågældende periode.
Vidnet afviser at have hørt noget om  

 diskussion  

 eller lignende om svejseholdets arbejdspræstationer med sigtede, efter at  

 vidnet var blevet rask og vendte tilbage til holdet.
 Oplæst og vedgået.
Banebetjent (H) møder som  

 vidne.
Han oplyser, at arbejdet på Godsbanegården var begyndt i begyndelsen  

 af  

 marts 1990, og at banebetjent (G) var syg en uges-tid i slutningen af  

 måneden.  

 Sigtede indtrådte tidligt på formiddagen i (G's) sted.
Sigtede og overbanehåndværker  

 (F) begyndte en diskussion, og da vidnet ikke ønskede at overvære den, gik  

 han  

 til sin trolje, som holdt ca.  

 150 m  

 fra skurvognen.
Vidnet vil anslå, at diskussionen varede ca. et kvarter, og  

 vidnet kunne fra troljen på fagter og lignende konstatere, hvor længe  

 diskussionen varede.
Da den var endt, gik alle, også sigtede, i arbejde, og i  

 de kommende dage konstaterede vidnet ikke yderligere diskussion eller  

 lignende.
Vidnet oplyser mere konkret,  

 at det først var mellem kl. 11 og kl. 12 den pågældende dag, at diskussionen  

 tog sin begyndelse.
På dette tidspunkt havde sigtede været på holdet fra  

 tidligt på formiddagen, og holdet havde udført 4 svejsninger.
Da man efter en  

 pause i skurvognen forlod denne for at udføre yderligere 2 svejsninger,  

 begyndte diskussionen som nævnt uden for skurvognen.
 Vidnet oplyser endeligt, at  

 holdet efter diskussionens afslutning udførte de nævnte 2 svejsninger.
 Oplæst og vedgået.
Overbanehåndværker (A) møder  

 som sigtet.
Han vedgår sin forklaring ved den tjenstlige afhøring den 8/6  

 1990  

 (...).
Han oplyser, at han på grund  

 af sygdom blev beordret til at arbejde på det i sagen nævnte (Y)-hold den  

 27.,  

 28. og 29. marts 1990. Han nåede frem til holdet ved 9-tiden og deltog i  

 arbejdet om formiddagen frem til frokostpausen.
Sigtede havde en faglig  

 diskussion  

 med overbanehåndværker (F) omkring frokosttid, men han afviser at have  

 opfordret  

 til nedsættelse af arbejdstempoet.
Man diskuterede forskellige ting, herunder  

 hvilken arbejdspræstation der måtte anses for rimelig.
Sigtede nævner i denne  

 forbindelse, at han var enig i (Y)-holdets højere præstationer end de lokale,  

 fordi (Y)-holdets arbejde var godt tilrettelagt, det var dygtige folk, og de  

 havde det mest moderne værktøj.
 Om banebetjent (I's)  

 forklaring (...) siger sigtede, at den må være grebet ud af luften, for  

 selvfølgelig har sigtede ikke opfordret folk til at nedsætte tempoet.
 Så vidt sigtede husker, nåede  

 man kun fire svejsninger den første dag (27/3), idet man ikke fik svejset  

 efter  

 frokost.
Med hensyn til hændelsen den  

 9/10 1990 oplyser sigtede, at han blev behandlet urimeligt negativt, og at  

 han  

 fornemmede, at man ligefrem ønskede en konfrontation på det pågældende  

 tidspunkt.
Han nævner, at han ikke var ophidset og henviser om  

 hændelsesforløbet til sit brev af 24/10 1990 (...).
Sigtede oplyser, at han er  

 tillidsmand for ca. 20 over hele regionen placerede ansatte med forskellige  

 arbejdstider, og at han har temmelig meget brug for at kunne telefonere.
I  

 øvrigt har han i de otte år som tillidsmand mødt meget lidt forståelse for  

 dette arbejde.
 Sigtede afviser at have  

 udtalt sig så kategorisk som nævnt (i bilagene). Han ville naturligvis aldrig  

 forlade arbejdsstedet, såfremt der var nogen som helst risiko forbundet  

 dermed.  

 Og ved sådanne fravær vil han naturligvis også sikre, at det ikke på urimelig  

 måde gik ud over arbejdspræstationerne.
 Med hensyn til udeblivelsen  

 fra tjenstlig afhøring den 11/10 1990 oplyser sigtede, at det er rigtigt, at  

 han var indkaldt til den pågældende afhøring, og at han udeblev. Årsagen  

 hertil  

 var, at han som nævnt i brevet af 24/10 1990 (...) prioriterede det  

 sporarbejde, som han var sat til at udføre, højere end at give møde til  

 afhøring.
Med hensyn til det  

 sidstnævnte forhold kan sigtede vedgå at have gjort sig skyldig i en  

 tjenstlig  

 forseelse ved at udeblive fra den tjenstlige afhøring.
Derimod kan sigtede  

 ikke  

 vedgå at have gjort sig skyldig i tjenstlige forseelser ved sin adfærd i  

 forbindelse med de to førstnævnte forhold.
 Oplæst og vedgået.
..." Auditøren afgav den 4. januar  

 1991 beretning til Generaldirektoratet for DSB.
Han anførte:
 "...
 For så vidt angår pkt. a), må  

 det, som forholdet foreligger oplyst, anses for godtgjort, at der fra  

 sigtedes  

 side ved den pågældende lejlighed er udfoldet bestræbelser for at søge det  

 indlånte svejseholds præstationer reduceret, hvilket resulterede i en til  

 skænderi grænsende diskussion, som kategorisk blev afsluttet med en  

 beslutning  

 af det indlånte holds leder om, at det aftalte arbejdstempo skulle  

 overholdes.  

 Sigtede har ved denne adfærd gjort sig skyldig i tjenstlig forseelse.
Med hensyn til pkt. d) må det  

 anses for godtgjort, at sigtede den 9/10 1990 har optrådt direkte  

 provokerende  

 som følge af sin irritation over ikke straks på anfordring at kunne få  

 rådighed over en mobiltelefon til brug ved organisationsrettede samtaler i  

 arbejdstiden.
Hans adfærd indebærer en tjenstlig forseelse, hvortil kommer,  

 at  

 såvel dette forhold som forhold a) indeholder kritisable elementer af  

 manglende samarbejdsvilje.
 I modsætning til de ovenfor  

 nævnte forhold har sigtede, for så vidt angår forhold e), vedgået at have  

 gjort  

 sig skyldig i en tjenstlig forseelse ved at undlade at give møde til en  

 tjenstlig afhøring (vedrørende forhold d)) den 11/10 1990.
 Ved vurderingen af sagen må  

 det tages i betragtning, at sigtedes tidligere sag, jf. brev herfra af 26/4  

 1990, faktisk blev behandlet på en meget forstående og mild måde, og at  

 sigtede  

 under forhøret her den 2/4 1990 nøje blev orienteret om de alvorlige følger i  

 forbindelse med udeblivelse fra tjenstlig afhøring og forhør.
 På grundlag af en samlet  

 vurdering af sagen er det min opfattelse, at de konstaterede forseelser må  

 anses for så alvorlige, at der ikke foreligger rimeligt grundlag for sigtedes  

 fortsatte ansættelse i DSB's tjeneste.
..." Generaldirektoratet forelagde  

 sagen for Statsansattes Kartel.
Inden da havde Dansk Jernbaneforbund i et  

 brev  

 af 7. december 1990 til auditøren gjort indsigelse imod en eventuel  

 afskedigelse af A.
Forbundet anførte bl.a.:
 "...
 Hvad angår sagen er det min  

 opfattelse, at det der førte til et tjenesteforhør/auditørsag, var udsprunget  

 af forfølgelse af (A) fra bingstrækningens ledelse.
 Det er påfaldende, at den  

 9/10 90 udløb den prøvetid på 3 mdr. som var aftalt for (A), og  

 indberetningerne startede op, der blev også frembragt sager som var 3/4 år  

 gamle.
Det er ufatteligt, at  

 bingstr. ledelse ikke ved selvsyn konstaterede om (A) havde forladt  

 arbejdsstedet, og derved undladt det tjenstlige forhør, hvorfra (A)  

 udeblev." I udtalelser af 20. februar  

 og 14. marts 1991 til Statsansattes Kartel uddybede jernbaneforbundet sin  

 opfattelse af sagen således:
 "Dansk Jernbaneforbund  

 må helt klart tage afstand fra den indstilling, som auditøren og DSB er  

 fremkommet med om afskedigelse af (A).
 Dansk Jernbaneforbund er  

 udmærket klar over, at det er en alvorlig forseelse at udeblive fra tjenstlig  

 afhøring, men forbundet finder dog, at (A) har kunnet begrunde sin  

 udeblivelse.  

 De andre anklager, (A) var sigtet for, er påstande, som vidneafhøringen  

 afdækkede var i hans favør.
 Det er Dansk Jernbaneforbunds  

 opfattelse, at der er sket en forfølgelse af (A) fra baneingeniørstrækningens  

 ledelse, og at der i øvrigt ikke var noget ønske om samarbejde fra den side.
Dansk Jernbaneforbund skal  

 foreslå, at (A) i stedet for afskedigelse får forflyttelse, hvilket han i  

 øvrigt selv ønsker." "Dansk Jernbaneforbund  

 finder fortsat, at det er en meget hård afgørelse at indstille (A) til  

 afskedigelse.
Forholdet mellem (A) og tjenestestedet kan ikke ses uafhængigt  

 af  

 de generelt dårlige samarbejdsrelationer i baneregion (X-by) mellem DSB's  

 ledelse her og forbundets tillidsmænd.
Det dårlige samarbejde er  

 erkendt af DSB, og Dansk Jernbaneforbunds formand og direktør (...) har været  

 inddraget i at løse problemerne.
Der er således grund til at tro, at  

 samarbejdsforholdene nu er normaliseret.
På den baggrund skal  

 forbundet anmode STK om over for DSB at henstille til forflyttelse af  

 (A)." Statsansattes Kartel  

 indstillede i skrivelse af 15. marts 1991 at A blev forflyttet.
 Generaldirektoratet meddelte  

 i brev af 8. april  

 1991 A  

 at han blev afskediget med opsat pension med udgangen af maj måned.  

 Generaldirektoratet  

 begrundede afgørelsen således:
"Foranlediget af en  

 indberetning har Auditøren under Trafikministeriet foretaget undersøgelse og  

 afholdt forhør af dig den 27. november 1990 som sigtet for tjenstlig  

 forseelse ved  

  

 i slutningen af marts måned 1990 at have opfordret kolleger på  

 et indlånt svejsehold til at nedsætte arbejdstempoet, ved  

  

 den 9. oktober 1990 at have optrådt opsætsigt og provokerende  

 over for din arbejdsleder, og ved  

  

 den 11. oktober 1990 at have undladt at give møde til tjenstlig  

 afhøring.
 Baggrunden for den første  

 sigtelse var, at du i slutningen af marts 1990 angives at have opfordret et  

 fra  

 baneingeniørstrækning (Y) indlånt svejsehold til at nedsætte  

 arbejdspræstationen til det, som var norm for svejseholdet på (banegården i  

 X-by).
 Under auditørforhøret har du  

 forklaret, at du den 27. marts 1990 ved frokosttid havde en faglig diskussion  

 med en af deltagerne på svejseholdet om bl.a., hvilken arbejdspræstation der  

 måtte anses for rimelig, men du afviser at have opfordret til nedsættelse af  

 arbejdstempoet.
Sådan som forholdet  

 foreligger oplyst - herunder forklaringer fra 3 vidner - må det anses for  

 godtgjort, at der fra din side ved den pågældende lejlighed er udfoldet  

 bestræbelser for at søge det indlånte svejseholds præstationer reduceret,  

 hvilket resulterede i en til skænderi grænsende diskussion, som kategorisk  

 blev  

 afsluttet af det indlånte holds leder om, at det aftalte arbejdstempo skulle  

 overholdes.
Du har ved denne adfærd gjort dig skyldig i tjenstlig forseelse.
 Baggrunden for den anden sigtelse  

 var, at du den 9. oktober 1990 i forbindelse med en diskussion om udlån af en  

 mobiltelefon angives at have udvist utilstedelig optræden og truende adfærd  

 over for arbejdslederen.
Under auditørforhøret har du  

 forklaret, at du følte dig urimeligt negativt behandlet i forbindelse med  

 hændelsen, og at du ikke var ophidset.
Du afviser at have udtalt, at du ville  

 forlade arbejdsstedet, hvis du ikke fik stillet en mobiltelefon til rådighed,  

 idet du naturligvis ikke ville forlade arbejdsstedet, såfremt der var nogen  

 som  

 helst risiko forbundet dermed.
 Uanset din forklaring må det  

 anses for godtgjort, at du den 9. oktober 1990 har optrådt direkte  

 provokerende  

 som følge af din irritation over ikke straks på anfordring at kunne få  

 rådighed  

 over en mobiltelefon til brug ved organisationsrettede samtaler i  

 arbejdstiden.  

 Din adfærd indebærer en tjenstlig forseelse.
 Hertil kommer, at såvel dette  

 forhold som det førstnævnte forhold indeholder kritisable elementer af  

 manglende samarbejdsvilje fra din side.
 Baggrunden for den tredie  

 sigtelse var, at du den 11. oktober 1990 har undladt at efterkomme en  

 tjenstlig  

 ordre om at møde til tjenstlig afhøring i Baneregion (X-by). Anledningen til  

 den tjenstlige afhøring var, at baneregionen ville søge at få afdækket  

 forholdet vedrørende din reaktion og optræden som følge af, at du ikke kunne  

 få  

 mobiltelefon stillet til rådighed, jf. den ovennævnte anden sigtelse.
Under auditørforhøret har du  

 vedgået at have gjort dig skyldig i en tjenstlig forseelse ved at udeblive  

 fra  

 den tjenstlige afhøring.
Du har forklaret, at du prioriterede det  

 sporarbejde,  

 du var sat til at udføre, højere end at give møde til afhøring.
Din forklaring kan ikke tjene  

 som undskyldning for forseelsen.
Vi må derimod anse det for en skærpende  

 omstændighed, at der er tale om et gentagelsestilfælde af udeblivelse fra  

 tjenstlig afhøring, og at du tidligere er nøje advaret herimod.
Der henvises  

 herved til, at du den 1. august 1988 også har nægtet at deltage i en  

 tjenstlig  

 afhøring.
Under et bl.a. i den anledning afholdt auditørforhør den 2. april  

 1990, orienterede auditøren dig nøje om de alvorlige følger i forbindelse med  

 udeblivelse fra tjenstlig afhøring og forhør.
Du kan således ikke være ukendt  

 med det alvorlige i en sådan forseelse, og at du burde kunne forvente, at vi  

 nu, hvor du gentager forseelsen, uvægerligt må se meget strengt derpå.
 På grund af det ovenfor  

 anførte må vi nå dertil, at DSB ikke længere ønsker at beskæftige dig.
 Dine skriftlige udtalelser er  

 indgået i vurderingen af sagen.
..." Den 11. april 1991 havde A et  

 møde med trafikministeren om afskedigelsen.
Under mødet fremlagde han en  

 erklæring af 10. april 1991 fra en af sine kolleger, J.
Erklæringen var  

 sålydende:
"Jeg (J) sad på kontor  

 den 9/10-90 på Bingstr.
Gb.
Kl. ca. 08.00 skulle jeg være alene på kontoret,  

 fordi Bam. (C) og Bfm. (D) skulle ud og køre.
Jeg får oplyst nogle  

 biltelefonnumre, som de kan træffes på, og på skrivebordet ligger der en  

 telefon tilbage, og jeg spørger hvad så med den, og Bam. (C) siger at den er  

 i  

 overskud, og hvis (A) spørger efter en biltelefon, så har vi ikke nogen, og  

 derefter bliver den lagt i en skuffe i skrivebordet.
Senere på dagen ringer Bam.  

 (C) for at høre om der har været noget, og jeg (J) siger for sjov at (A) har  

 spurgt efter en biltelefon som han kunne låne og jeg sagde ja, og Bam. (C)  

 siger, så er du  

  

 dum  

  

 , og jeg siger at  

 (A) ikke har spurgt efter nogen biltelefon, at det kun var for sjov." Trafikministeriet sendte  

 erklæringen til auditøren, som i skrivelse af 2. maj 1991 svarede at  

 erklæringen ikke kunne danne grundlag for en ændring af hans indstilling af  

 4.  

 januar 1991.
I A's breve til mig gjorde  

 han gældende at de tjenstlige afhøringer, han blev indkaldt til, blev  

 gennemført af de personer, som havde indberettet ham for tjenesteforseelser.  

 A  

 anså derfor de tjenstlige afhøringer for ensidige.
Derfor fandt A det i 1988  

 væsentligt at han havde en bisidder med til afhøringen.
Da han ikke med kort  

 varsel havde kunnet få fat i en bisidder, anså han sig for berettiget til at  

 nægte at udtale sig.
A benægtede at han i marts  

 1990 opfordrede et svejsehold til at nedsætte tempoet.
A anførte om dette  

 punkt  

 bl.a. i sit brev af 13. januar 1992:
"Det er efter min  

 opfattelse en alvorlig forseelse imod ytringsfriheden, når ledelsen af en  

 offentlig etat påtager sig at sigte en tillidsmand for at have opfordret til  

 arbejdstemponedsættelse, uden der (har) været håndgribelige konsekvenser  

 forbundet dermed, og alene på baggrund af anden eller  

 trediehåndsforklaringer,  

 der iøvrigt på det nærmeste er påtvunget medarbejdere at fremkomme med og  

 underskrive.
En tillidsmand bør nyde beskyttelse mod afsked, og have sin  

 fulde  

 ytringsfrihed omkring alle arbejdsbetingede og faglige forhold over for sine  

 kolleger.
I denne indberetning, som jeg  

 bliver bekendt med ved en tjenstlig afhøring flere måneder efter den påståede  

 forseelse, er det også blevet mig nægtet at føre vidner som kunne underbygge  

 mine udsagn.
Før auditørens afhøring af mig, blev min bisidder (indkaldt; min  

 tilføjelse) til samtale, herunder understregede han at der ikke ville blive  

 givet bisidderen adgang til at stille afklarende spørgsmål, kun auditøren  

 selv  

 ville udspørge.
Bisidderen protesterede, og påpegede samtidig det uheldige i,  

 at lederen for det pågældende tjenestested der havde indklaget mig, og som  

 samtidig  

 er chef for vidnerne, kunne overvære forhøret, han kunne ved sin  

 tilstedeværelse påvirke vidnerne.
Dette er jeg først blevet bekendt med efter  

 forhøret, derfor fremgår det ikke af forhørsprotokollen." Om udeblivelse fra afhøringen  

 den 11. oktober 1990 anførte A:
"I skrivelse fra  

 baneregion (X-by) til banetjenesten afsløres det, at der ved afhøringen af  

 vidnerne som regionen havde indkaldt d. 11.10.90 var orienteret om at jeg  

 ønskede en skriftlig annullering af en skriftlig arbejdsordre jeg skulle  

 udføre  

 samtidig som jeg skulle møde til forhør.
Det fortæller jo, at de  

 tilstedeværende, herunder den leder der havde indberettet mig, relativt nemt  

 kunne have givet en skriftlig kontraordre og sikret at jeg mødte op til  

 forhøret.
Tilstede ved forhøret af vidnerne var også en repræsentant for  

 Dansk  

 Jernbaneforbund, som jeg den foregående aften havde kontaktet for at rådføre  

 mig med.
Han kendte til mit dilemma, det var ham der anbefalede mig at gøre  

 mit  

 arbejde færdigt, hvis jeg ikke fik en skriftkontraordre.
At dette ikke blev  

 gjort, viser at der af ledelsen blev spillet på, at jeg var bange for at få  

 en  

 indberetning for at undlade at udføre en skriftlig arbejdsordre.
Jeg har ikke  

 villet undgå et forhør, jeg havde mere at vinde ved en afhøring end ved ikke  

 at  

 blive afhørt, men jeg turde simpelthen ikke forlade min  

 arbejdssituation." Om mobiltelefonhændelsen  

 anførte A bl.a.:
"I forbindelse med  

 indberetningen, for at have forespurgt om at låne en mobiltelefon med ud på  

 arbejdsstedet, og de faldne bemærkninger om at jeg i modsat fald ville være  

 nødsaget til at finde en tlf. i nærheden, og derved ville komme til at  

 forlade  

 arbejdsstedet, er det værd at lægge mærke til, at man i første omgang har  

 opfattet det, som en trussel om at forlade arbejdsstedet, og dermed krydret  

 det  

 med påstande om utilstedelig opførsel over for foresatte, det sidste bliver  

 dog  

 brugt som overskrift for indberetningen.
Man vil for enhver pris indberette!  

 Der er i afhøringsrapporten ikke et eneste bevis for at jeg skulle have  

 optrådt  

 utilstedeligt, og jeg (har; min tilføjelse) i en skriftlig redegørelse nøje  

 beskrevet hændelsesforløbet.
Hvordan auditøren uden at afhøre de pågældende  

 er  

 kommet til sin opfattelse er mig en gåde.
Han skriver i sin konklusion at der  

 i  

 dette forhold indeholdes kritisable elementer af manglende samarbejdsvilje  

 fra  

 min side, men ikke banemesteren, som ikke ville samarbejde om mobiltelefonen.  

 Det viser igen at han har været forudindtaget.
Det er ligeledes uforståeligt  

 at auditøren ikke tillægger det betydning, at et vidne bekræfter at  

 banemesteren havde en telefon til udlån, og at han derfor har løjet ved det  

 tjenstlige forhør." Generaldirektoratet for DSB  

 udtalte i en udtalelse til mig af 9. marts 1992 bl.a. følgende:
 "...
Tjenstlige afhøringer I sin klage kommer (A) nogle  

 gange - og nærmest i flæng -ind på begreberne afhøringer, forhør og bisidder.  

 Vi skal i det følgende nærmere redegøre for begreberne.
I tjenestemandslovens § 20,  

 stk. 1, er bl.a. anført, at en tjenestemand, der tjenstligt indberettes for  

 en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder.
Det er således forudsat, at  

 når  

 der foreligger en tjenstlig forseelse, der bør give anledning til  

 indberetning  

 til Generaldirektoratet, skal der udarbejdes en skriftlig fremstilling af  

 sagens faktiske omstændigheder.
Dette vil i langt de fleste tilfælde kræve,  

 at  

 der snarest muligt optages rapport over forklaringer fra implicerede, der  

 anses  

 for skyldig i tjenesteforseelse, og evt. vidner med henblik på opklaring af  

 de  

 faktiske forhold.
Sådanne forklaringer eller "foreløbigt forhør"  

 benævnes i DSB som  

  

 tjenstlige afhøringer.
 Spørgsmålet om adgangen til  

 at foretage foreløbigt forhør (tjenstlige afhøringer) har været behandlet af  

 et af finansministeren i 1964 nedsat udvalg vedrørende eventuel ændring af §§  

 17 og 18 i lønnings- og pensionsloven (af 1958) (Disciplinærudvalget) og  

 omtalt  

 i "Betænkning afgivet af Tjenestemandskommissionen af 1965",  

 specielt  

 side 203-204. Det fremgår heraf, at udvalget er enig i, at der er adgang til  

 at  

 foretage foreløbigt forhør under forudsætning af, at den pågældende  

 tjenestemand i hvert enkelt tilfælde gøres bekendt med, at han ikke er  

 pligtig  

 til at afgive nogen erklæring, hvorved han vedgår et forhold som tjenstlig  

 forseelse.
 Sådanne foreløbige forhør  

 (tjenstlige afhøringer) bør foretages snarest muligt efter forholdets  

 konstatering, mens episoden stadig er i frisk erindring.
Endvidere har professor Eva  

 Smith i "Juristen" den 20. december 1991 - i forbindelse med en  

 omfattende redegørelse om undersøgelsesretter - bl.a. anført følgende:  

 "Når der er mistanke om tjenstlige forseelser, etableres ofte et  

 foreløbigt forhør med tjenestemanden for at få klarlagt de faktiske forhold.  

 Herefter udarbejdes en fremstilling, som tjenestemanden skal have mulighed  

 for  

 at udtale sig om.
Tjenestemandslovens § 20 bestemmer imidlertid udtrykkeligt,  

 at tjenestemanden ikke er forpligtet til at udtale sig om fremstillingen.
Ved  

 dommerundersøgelser oplæses vidnets udtalelser, og også de vidner, der har  

 udtalt sig uden sædvanligt vidneansvar, bliver bedt om at vedstå  

 referatet." Tjenstlig afhøring foretages  

 på det lokale tjenestested, hvor sagsfremstillingen - eller grundlaget for  

 den  

 - skal udarbejdes.
På tidspunktet, hvor den tjenstlige afhøring af (A) blev  

 forsøgt gennemført, gjaldt den interne DSB-bestemmelse, at tjenstlige  

 afhøringer skulle foretages af en tjenestemand i 24. eller højere lønramme  

 eller en overenskomstansat med tilsvarende stilling under den pågældende  

 tjeneste eller afdeling.
Under tjenstlige afhøringer  

 kan det tillades den medarbejder, der sigtes for tjenesteforseelse, at  

 medtage  

 en tillidsmand, der kan overvære afhøringen, såfremt tillidsmanden i løbet af  

 ret kort tid kan komme til stede.
Den pågældende tillidsmand optræder i denne  

 situation ikke som bisidder i tjenestemandslovens forstand  

 (tjenestemandslovens  

 § 21, stk. 1 og 2).
 Under henvisning til det  

 foran anførte, hvorefter en tjenstlig afhøring bør foretages snarest muligt  

 efter en konstateret tjenstlig forseelse, kan en tjenestemand ikke unddrage  

 sig  

 tjenstlig afhøring under påberåbelse af, at han ikke kan få fat på en  

 tillidsmand.
 Med baggrund i  

 "Betænkning afgivet af Tjenestemandskommissionen af 1965" og  

 professor Eva Smiths artikel i "Juristen" må tjenestemænd ved  

 tjenstlige afhøringer, der primært har til formål at afklare forholdene, have  

 pligt til at udtale sig om de faktiske forhold, iagttagelser m.v., hvad han  

 også bliver gjort bekendt med ved indledningen af den tjenstlige afhøring.  

 Endvidere gøres han ved indledningen af afhøringen bekendt med, at han ikke  

 har  

 pligt til at vedgå, at han ved sin handling eller undladelse af handling har  

 gjort sig skyldig i tjenstlig forseelse.
For så vidt angår pligten til  

 at udtale sig under tjenstlige afhøringer bestyrkes denne pligt af ældre  

 udtalelser og litteratur.
Der henvises bl.a. til behandling i Rigsdagen i  

 1910  

 af lovforslaget om oprettelse af en stilling som auditør ved Statsbanerne,  

 hvorunder ministeren bl.a. udtalte (Folketingets forhandlinger 1910, spalte  

 1619): "Personalet udtaler sig i henhold til tjenestepligten, og det er  

 givet, at det er en tjenestepligt at besvare tjenstlige spørgsmål i  

 overensstemmelse med sandheden." Daværende auditør (tidligere  

 herredsfuldmægtig) Aage Andersen har i et hæfte "Disciplinær forfølgning  

 af straf", udgivet i 1936, bl.a. skrevet: "Den under  

 disciplinærforhør sigtede kan ikke - som i borgerlige straffesager - have ret  

 til at undslå sig for at afgive forklaring, ialfald for så vidt angår  

 begivenheder  

 og forhold indenfor det tjenstlige område; han må have pligt til, selv om han  

 herved erkender egen skyld, at svare overensstemmende med sandheden.  

 Overtrædelse heraf bliver da en tjenesteforseelse.
Dette følger af  

 tjenesteforholdets natur (det er således selvindlysende, at enhver  

 tjenestemand  

 i en uheldssag i sagens interesse må give alle de oplysninger, han råder  

 over)." Det er på dette tidspunkt en  

 snes år siden, den nye retsplejelov blev givet.
 Samme år - i 1936 - udkom  

 professor Poul Andersens bog "Dansk Forvaltningsret", hvori det  

 parallelt med det ovenfor anførte fastslås, at tjenestemanden ved sin  

 indtræden  

 i statstjenesten bliver underkastet et særligt tjenstligt magtforhold.
 Undladelse af at give møde  

 til tjenstlig afhøring eller at udtale sig må således i sig selv betragtes  

 som  

 tjenstlig forseelse.
 Der vedlægges de sider af  

 afsnit 2.6.1 i DSBs Aftalehåndbog, der omhandler tjenstlig afhøring.
 Tjenstlig afhøring må ikke  

 forveksles med det forhør, som evt. senere måtte finde sted og som foretages  

 af  

 en forhørsleder, jf. tjenestemandslovens §§ 20-21. DSB anvender auditøren  

 under  

 Trafikministeriet som forhørsleder.
 Det bemærkes, at auditøren  

 (jf. forhørsprotokollen over forhøret den 27. november 1990) indleder  

 forhøret  

 med at spørge, om sigtede kan vedstå sin forklaring ved den tjenstlige  

 afhøring.
 Vi må på baggrund af  

 ovennævnte redegørelse tage afstand fra (A's) udfald mod, at de, der afhører,  

 også er de, der foretager indberetning (".. fået mig idømt" hhv.  

 ".. de ledere, der anklager, også er dem, der foretager  

 afhøringen").
Ifølge sagsmaterialet  

 forholder det sig således, at indberetningen, dateret den 1. august 1988  

 (...),  

 er udfærdiget af baneingeniør (B), der er leder af baneingeniørstrækning (Z),  

 hvor (A) var stationeret.
Samme baneingeniør forsøgte at foretage tjenstlig  

 afhøring af (A) den 1. august 1988 (...). Materialet blev ved brev af 11.  

 august 1988 fremsendt af den overordnede instans - baneområde (X) - (...) og  

 underskrevet af baneområdechef (...).
 Den tjenstlige afhøring af  

 svejsemester (...) og af banemester (...) blev foretaget af baneområdechef  

 (...) og fremsendt med en fremstilling af den overordnede instans -  

 banetjenesten - med brev af 16. januar 1990 (...).
 I øvrigt havde nævnte lokale  

 leder og chef ikke afsagt domme, og sagerne har da også været behandlet af  

 forhørsleder (auditøren under Trafikministeriet), der er en uvildig instans.
Ad 1) Nedsættelse af arbejdstempoet Dette forhold er et af de 3  

 forhold, der er indgået i den undersøgelse, som blev foretaget af auditøren  

 under Trafikministeriet med afholdelse af forhør den 27. november 1990. Der  

 henvises til auditørens beretning af 4. januar 1991, som DSB for så vidt  

 angår  

 dette forhold har tilsluttet sig, jf.
Generaldirektoratets brev af 8. april  

 1991 til (A). Om reglerne for tjenstligt forhør hos auditøren under  

 Trafikministeriet henvises til vedlagte sider af afsnit 2.6.2 til DSBs  

 Aftalehåndbog.
Heri er omtalt vidneførsel og bisidders rolle under forhøret.
Udeblivelse fra tjenstlig afhøring Dette forhold er også et af  

 de 3 forhold, der er indgået i omhandlede undersøgelse.
 Det drejer sig ikke om  

 udeblivelse fra tjenstligt forhør som anført af klageren, men udeblivelse fra  

 tjenstlig afhøring, der skulle foretages af en baneingeniør den 11. oktober  

 1990 kl. 13.00.
 Af udskrift af  

 forhørsprotokollen over det efterfølgende forhør hos auditøren under  

 Trafikministeriet fremgår, at (A) har erkendt at have fået indkaldelsen til  

 pågældende tjenstlige afhøring, og ved at være udeblevet fra denne afhøring  

 har han vedgået at have gjort sig skyldig i en tjenstlig forseelse.
Vi har ikke anset hans  

 forklaring om, at han havde givet det sporarbejde, han var sat til at udføre,  

 højere prioritet end at give møde til afhøringen, som undskyldning, fordi han  

 tidligere nøje er advaret mod udeblivelse fra afhøring.
Således har klageren  

 som anført ovenfor under punkt 2 tidligere den 1. august 1988 nægtet at  

 deltage  

 i en tjenstlig afhøring.
Under et bl.a. i den anledning afholdt auditørforhør  

 den 2. april 1990 (jf. sagen ad punkt 2) orienterede auditøren ham nøje om de  

 alvorlige følger i forbindelse med udeblivelse fra tjenstlige afhøringer og  

 forhør, jf. auditørens beretning af 4. januar 1991 (...). (A) kan derfor ikke  

 have været ukendt med det alvorlige i denne forseelse, og vi må anse det for  

 en  

 skærpende omstændighed, at der er tale om et gentagelsestilfælde af  

 udeblivelse  

 fra tjenstlig afhøring.
 (A's) påstand om et råd, han  

 havde modtaget fra en repræsentant fra Dansk Jernbaneforbund om at gøre sit  

 arbejde færdigt, synes ikke at harmonere med, at samme repræsentant mødte som  

 tillidsmand for (A) til den berammede afhøring den 11. oktober 1990 kl. 13.00  

 for at overvære afhøringen.
 Det bør bemærkes, at man den  

 pågældende dag afventede (A's) ankomst til afhøring helt frem til kl. 14.30,  

 uden at der på noget tidspunkt indgik nogen form for tilkendegivelse fra ham,  

 f.eks. i form af et afbud.
 Om tjenestemandens pligter i  

 forbindelse med tjenstlig afhøring henvises til det ovenfor anførte under  

 punkt  

 2.
 ...
Udlån af mobiltelefon Dette forhold er et af de 3  

 forhold, der er indgået i den undersøgelse, som blev foretaget af auditøren  

 under Trafikministeriet med afholdelse af forhør den 27. november 1990. Der  

 henvises til auditørens beretning af 4. januar 1991, som DSB for så vidt  

 angår  

 dette forhold har tilsluttet sig, jf.
Generaldirektoratets brev af 8. april  

 1991 til (A).
..." I en supplerende udtalelse af  

 19. juni 1992 anførte Generaldirektoratet for DSB bl.a.:
 "...
Ad nedsættelse af arbejdspræstationer Det af klageren anførte om,  

 at der i forhørsprotokollen ikke findes udtalelser, der bekræfter auditørens  

 konklusion, hvorefter klageren skulle have opfordret til nedsættelse af  

 arbejdspræstationen, har relation til den 2. sag, der blev afsluttet den 8.  

 april 1991.
 Ved afslutningen af sagen har  

 vi tilsluttet os det af auditøren under Trafikministeriet i dennes brev af 4.  

 januar 1991 (...) anførte om, at det må anses for godtgjort, at der fra (A's)  

 side ved den pågældende lejlighed er udfoldet bestræbelser for at søge det  

 indlånte svejseholds præstationer reduceret.
 Baggrunden herfor er de  

 faldne udtalelser, (...), samt til udtalelserne fra især vidnerne (F) og (H)  

 under auditørforhøret den 27. november 1990.
..." A kommenterede DSB's  

 udtalelser i bl.a. brev af 27. juli 1992. Han anførte bl.a.:
 "...
 ad påstået opfordring til nedsættelse af arbejdspræstationer.
DSB kommer ikke med nye  

 oplysninger om baggrunden for at man tilslutter sig Auditørens konklusioner.  

 Jeg skal derfor fortsat fastholde, at der ikke i forhørsprotokollen og i  

 vidneforklaringerne, kan udledes, at jeg skulle have udfoldet bestræbelser  

 for  

 at søge det indlånte svejseholds præstationer nedsat.
Bisidderens  

 bemærkninger  

 til forhørsprotokollen, beskriver også at vidneforklaringerne afdækkede ting  

 som talte til min fordel i forhold til sigtelserne.
Imod taler også at jeg på  

 lige fod med det indlånte hold, har deltaget i produktionen, og over for  

 resten  

 af svejsegruppen har forsvaret præstationen, med de i forhørsprotokollen  

 beskrevne begrundelser.
 ad afhøring af vidner.
 ...
 På baggrund af mit skriftlige  

 indlæg af 24.10.90. over indberetning for utilstedelig opførsel over for  

 foresatte, havde det været relevant at indkalde kredsformand (E) til sagens  

 opklaring, om at have rådet mig til at efterleve en skriftlig arbejdsordre og  

 færdiggøre mit arbejde, før jeg efterlevede en mundtlig opfordring om at møde  

 til tjenstlig forhør.
Omkring vidneafhøring ved  

 auditørforhør, finder jeg det meget betænkeligt, at baneingeniør (B) som har  

 forfulgt og indberettet mig og samtidig er stedlig chef for vidnerne (F), (G)  

 og (H), kan overvære forhøret.
I hæftet Disciplinær forfølgning og straf, af  

 forhenværende Auditør Aage Andersen, som DSB tidligere har henvist til,  

 beskrives det på side 14 andet afsnit, at forhørslederen bestemmer hvorvidt  

 sigtede har adgang til at overvære afhøring af vidner eller andre sigtede i  

 sagen, citat: "hensynet til, at vidnet kan føle sig trykket ved at  

 skulle  

 forklare sig i påhør af sigtede, ofte hans nære tjenestefælle eller  

 overordnede, og at man derfor tvivler på, at kunne opnå en uforbeholden  

 forklaring, under sigtedes nærværelse" citat slut.
 Samme forhold må gøre sig  

 gældende, hvor vidner må forklare sig omkring en nær kollega i den  

 overordnede,  

 der samtidig er den der indberetter påhør.
 Sagsbehandlingen iøvrigt.
DSB har ved flere af de i  

 sagerne foretagne afhøringer undladt at oplyse indberetningsgrundlaget, før  

 jeg  

 blev afhørt.
Man har i nogle tilfælde nægtet mig kopi af min egen  

 afhøringsrapport og først med henvisning til forvaltningsloven om aktindsigt,  

 udleveret materiale om generaldirektoratets indstilling om auditørforhør.
Jeg  

 skal ligeledes anke over at partshøringen alene har omfattet bisidderen, idet  

 forhørsprotokollen kun er tilsendt denne.
Det samme gør sig gældende omkring  

 sagens retslige grundlag.
Der er på intet tidspunkt tilgået mig oplysninger  

 om  

 at DSB havde besluttet, på baggrund af Auditørens indstilling, at afskedige  

 mig. ...
..." Disse bemærkninger forelagde  

 jeg generaldirektoratet som i en udtalelse af 9. oktober 1992 bl.a. anførte:
 "...
 Hvad angår klagerens  

 bemærkning om at føre tillidsmand (E) som vidne om dennes rådgivning,  

 henvises  

 til vores brev af 9. marts 1992 (...). Spørgsmålet om denne vidneførsel blev  

 derfor aldrig berørt.
 Uanset (A's) påstand om  

 tillidsmandens rådgivning er (A) selv ansvarlig for sine handlinger.
 Valget af vidneførsel ved  

 tjenstlige afhøringer er i øvrigt foretaget ud fra et sagligt grundlag til  

 oplysning for sagen.
 At vidner alene gøres bekendt  

 med sagen i nødvendigt omfang skal ses i lyset af, at vidner ikke er parter i  

 sagen, og derfor ikke ukritisk skal have oplysninger om alle sagens forhold.
 Bisiddere og tillidsmænd, der  

 overværer afhøringer og forhør, har herunder ikke en forsvarers rolle hvad  

 angår afhøring, men under auditørforhør kan bisidderen forlange at få stillet  

 kontraspørgsmål til vidner.
 I øvrigt henvises til det  

 under tilsvarende afsnit i vores brev af 19. juni 1992 anførte.
Ad sagsbehandlingen i øvrigt Vi stiller os uforstående  

 over for klagerens påstand om, at han forud for flere afhøringer ikke har  

 fået  

 oplyst indberetningsgrundlaget.
Det forekommer ganske ulogisk, at pågældende  

 afhøringsleder ikke indledningsvis har fortalt (A), hvorfor han skal afhøres,  

 og af afhøringsrapporternes indledning fremgår det også, at han er gjort  

 bekendt med sagen.
Vi må derfor tage afstand fra klagerens påstand.
 Endvidere står vi uforstående  

 over for (A's) påstand om, at der i nogle tilfælde er nægtet ham kopi af  

 rapport over afhøringer af ham selv, samt at han har påkaldt sig  

 forvaltningslovens bestemmelser om aktindsigt for at få udleveret materialet.  

 Sådanne anmodninger om aktindsigt med lovhenvisning ses ikke anført i noget  

 sagsbilag.
I brev af 10. oktober 1988  

 (...) har (A) ganske vist gjort opmærksom på, at han ikke har modtaget kopi  

 af  

 indberetningen.
I brev herfra af 23. februar 1989 (...) besvares dette  

 forhold  

 (...).
 Det er beklageligt, at de  

 sagsbilag, som Banetjenesten tilsender klageren med brev af 16. juli 1990  

 (...)  

 først er udleveret til ham den 15. november 1990.
Endvidere beklages, at der  

 ikke er foretaget partshøring efter bestemmelser i forvaltningslovens § 19 og  

 de ulovbestemte videregående partshøringsregler.
Der henvises til vores  

 udtalelse om dette forhold i Folketingets Ombudsmands Egen Drift projekt  

 angående sager fra DSB om uansøgt afsked af tjenestemænd af disciplinære  

 grunde.
 Vi finder imidlertid, at  

 klagerens 2. sag, der blev afsluttet med brev af 8. april 1991, har et sådant  

 indhold, der gør afsked lovlig.
 Vi skal som eksempel henvise  

 til auditørens brev af 4. januar 1991 til DSB (2. sag), hvori der (...) er  

 anført, " ..... at sigtede under forhøret her den 2. april 1990 nøje  

 blev  

 orienteret om de alvorlige følger i forbindelse med udeblivelse fra tjenstlig  

 afhøring og forhør" ...
..." I et brev til A udtalte jeg  

 herefter følgende:
 "  

  

 1) Retsgrundlaget.
 Tjenestemandsloven (lov nr.  

 291 af 18. juni 1969 om tjenestemænd i staten, folkeskolen og folkekirken)  

 indeholder i § 24 følgende bestemmelse om disciplinær straf for en tjenstlig  

 forseelse:
"Som disciplinær straf  

 for tjenstlig forseelse kan anvendes advarsel eller irettesættelse, bøde, der  

 dog ikke må overstige ½ måneds løn, overførelse til andet arbejde eller andet  

 arbejdssted eller til anden stilling inden eller uden for ansættelsesområdet,  

 degradation - herunder nedrykning med ét eller flere løntrin inden for samme  

 lønramme - eller afsked.
Bøde over 1/25 af månedslønnen og overførelse til  

 andet arbejde kan ikke anvendes, inden forhør er afholdt i overensstemmelse  

 med  

 §§ 20-22, medmindre der foreligger en uforbeholden skriftlig tilståelse, i  

 hvilken tjenestemanden vedgår de faktiske omstændigheder i det påsigtede  

 forhold og erkender sig skyldig i en tjenesteforseelse.
Overførelse til andet  

 arbejdssted eller til anden stilling inden eller uden for ansættelsesområdet,  

 degradation  

 eller afsked som straf for tjenesteforseelser kan, når forholdet ikke er  

 fastslået ved dom, aldrig finde sted uden efter afholdt tjenstligt forhør.  

 Ikendte bøder kan indeholdes i lønnen." Efter den nævnte bestemmelse  

 forudsætter anvendelsen af disciplinær straf, at der foreligger en  

  

 "tjenstlig forseelse".  

  

 Bestemmelsen indeholder ikke nogen nærmere angivelse af, hvilke forhold der  

 kan  

 anses for en tjenstlig forseelse.
En sådan nærmere angivelse kan heller ikke  

 udledes af andre af tjenestemandslovens bestemmelser, jf. herved den  

 almindelige regel i tjenestemandslovens § 10, stk. 1: "Tjenestemanden  

 skal  

 samvittighedsfuldt overholde de regler, der gælder for hans stilling, og  

 såvel  

 i som uden for tjenesten vise sig værdig til den agtelse og tillid, som  

 stillingen kræver." Tjenestemandslovens § 24  

 fastsætter ingen yderligere  

  

 materielle  

  

 betingelser for iværksættelse af disciplinær straf end den, at der skal  

 foreligge en tjenstlig forseelse.
Der findes således ingen nærmere angivelse  

 af, under hvilke omstændigheder en disciplinær straf, som vedkommende  

 styrelse  

 kan ikende, skal ikendes, og i den forbindelse navnlig ingen angivelse af,  

 hvilke hensyn der er bestemmende for valget mellem de i bestemmelsen  

 opregnede, forskellige disciplinærstraffe.
Det følger dog af almindelige  

 regler, at sanktionsvalget i et foreliggende tilfælde må være båret af  

 saglige  

 hensyn, og i forbindelse hermed antages det bl.a., at der må være et rimeligt  

 forhold mellem den konstaterede tjenstlige forseelse og den ikendte  

 disciplinære  

 straf.
Tjenestemandslovens § 24  

 indeholder derimod forskellige  

  

 processuelle  

  

 begrænsninger i den disciplinære straffemyndighed.
Bestemmelsens 3. pkt.  

 fastsætter således bl.a., at afsked som disciplinær straf for  

 tjenesteforseelse  

 "... aldrig (kan) finde sted uden efter afholdt tjenstligt forhør"  

 (medmindre forholdet er fastslået ved dom). Rækkevidden af denne bestemmelse  

 kan i visse henseender give anledning til tvivl.
Bestemmelserne i  

 tjenestemandslovens kap. 4 om tjenstligt forhør bygger dog på en forudsætning  

 om, at vedkommende styrelses afgørelse efter lovens § 24 alene kan basere sig  

 på forhold, der har været genstand for forudgående forhør.
I hvert fald hvis  

 styrelsen ønsker et helt nyt forhold inddraget i sin bedømmelse, må der ske  

 genoptagelse af forhøret med henblik herpå.
 Det følger af almindelige  

 forvaltningsretlige grundsætninger, som supplerer tjenestemandslovens  

 bestemmelser, at vedkommende styrelse har ansvaret for, at afgørelsen om  

 anvendelse af disciplinær straf hviler på et forsvarligt oplysningsmæssigt  

 grundlag.
 Efter disse almindelige  

 bemærkninger om det retlige grundlag for Generaldirektoratet for DSB's  

 afgørelse af 8. april 1991 vender jeg tilbage til de enkelte forhold, som er  

 blevet inddraget som grundlag for afskedigelsen af Dem.
 2) Udeblivelser fra tjenstlige afhøringer.
 Afhøringen den 1. august 1988.
 To af de forhold, der har  

 dannet grundlag for disciplinære reaktioner over for Dem, vedrørte Deres  

 vægring ved at deltage i tjenstlige afhøringer.
Tjenstlige afhøringer er ikke  

 omtalt i tjenestemandsloven.
Det retlige grundlag for etableringen af sådanne  

 afhøringer er således ledelsens adgang til at udstede tjenestebefalinger.
 I forbindelse med  

 undersøgelser jeg af egen drift foretog af sager om uansøgt afsked i Post- og  

 Telegrafvæsenet  

 og i DSB, undersøgte jeg nærmere de retlige rammer for tjenstlige afhøringer.  

 I  

 min beretning for 1991 anførte jeg:
 "...
I 15 sager blev parten  

 tjenstligt afhørt.
Vejledningen om partens vidnepligt - som den fremgik af  

 udskrifter af afhøringen - var ikke korrekt i nogen af sagerne, idet parten  

 standardmæssigt blev vejledt om, at han havde pligt til at udtale sig om  

 faktiske forhold i forbindelse med sagen.
Der blev endvidere ikke vejledt om  

 spørgsmålet om partens sandhedspligt.
 ..." (s. 238, 1.  

 spalte).
 Denne opfattelse fastholdt  

 jeg efter at have modtaget de ovenfor (...) gengivne bemærkninger fra DSB.  

 Efter en gennemgang af de skiftende ændringer i tjenestemandslovens regler om  

 tjenstlige forhør anførte jeg:
 "...
Tjenestemandskommissionen af  

 1965 ønskede, at tjenestemandslovens vidneregler i højere grad skulle bringes  

 på linie med reglerne i den almindelige retspleje.
På denne baggrund vil man  

 ikke af kommissionens forslag til et nyt tjenestemandssystem kunne udlede, at  

 tjenesteforholdets natur skulle indebære en pligt for den tjenestemand, mod  

 hvem en tjenstlig afhøring er rettet, til at udtale sig om det passerede.
Afgørende må endvidere være  

 den almindelige retsplejemæssige grundsætning om, at en person ikke er  

 undergivet en legal forpligtelse til at belaste sig selv på afgørende måde  

 (jf.  

 retsplejelovens § 171, stk. 2), ligesom en sigtet i det hele har ret til at  

 nægte at udtale sig.
Samme grundsætning har fundet klart udtryk i  

 retsplejelovens  

 regler; tjenestemandslovgivningen er som anført søgt bragt i overensstemmelse  

 hermed.
 Jeg må herefter fastholde min  

 opfattelse af spørgsmålet om vidne-og sandhedspligt for den ansatte, mod hvem  

 en tjenstlig afhøring er rettet.
 ..." (s. 244, 1.  

 spalte).
 Det er herefter min  

 opfattelse, at DSB for så vidt var berettiget til at pålægge Dem at deltage i  

 tjenstlige afhøringer, men at De på den anden side havde ret til at nægte at  

 udtale Dem, såfremt De fandt at Deres udtalelser kunne få belastende følger  

 for  

 Dem.
 De mødte til  

 tjenesteafhøringen den 1. august 1988, men nægtede at udtale Dem, da de ikke  

 havde en bisidder med under mødet.
Da De som anført var  

 berettiget til at nægte at udtale Dem under afhøringen, er det derfor efter  

 min  

 opfattelse uberettiget, at Deres opførsel under denne afhøring blev  

 kvalificeret som en tjenesteforseelse.
Det følger heraf, at  

 Generaldirektoratet for DSB var uberettiget til i brevet af 1. juni 1990 at  

 meddele Dem en irettesættelse for dette forhold.
 På denne baggrund anser jeg  

 det endvidere for uberettiget, at generaldirektoratet i brevet af 8. april  

 1991  

 til Dem anførte, at udeblivelsen fra afhøringen den 11. oktober 1990 var et  

 gentagelsestilfælde og at dette var en skærpende omstændighed.
 Afhøringen den 11. oktober 1990.
 De blev indkaldt til  

 tjenstlig afhøring den 11. oktober 1990 kl. 13.00. Samme dag gennemførtes  

 tjenstlig afhøring om "mobiltelefon-episoden" af to andre ansatte.  

 De mødte ikke på afhøringsstedet til den fastsatte tid.
 Efter det oplyste blev  

 lederne af afhøringen på afhøringsstedet til kl. 14.30 uden at forsøge at  

 kontakte Dem med henblik på at minde Dem om mødet, samt eventuelt få afklaret  

 årsagen til at De udeblev.
De har under forhøret den 27.  

 november 1990 samt i efterfølgende skrivelser forklaret, at De havde fået  

 skriftlig ordre til at udføre arbejde på et sporskifte.
De mente Dem ikke  

 berettiget til at forlade arbejdsstedet.
Derfor, og fordi det pågældende  

 arbejde efter Deres mening var af yderste vigtighed for godsbanens drift,  

 udeblev De.
Der er ikke oplysning om, hvorvidt De sendte afbud til mødet.
 Deres forklaring på  

 udeblivelsen blev i afskedigelsesbrevet gengivet på den måde, at De  

 "prioriterede det sporarbejde, du var sat til at udføre, højere end at  

 give møde til afhøring". Denne gengivelse af Deres forklaring på  

 udeblivelsen  

 er efter min mening langt fra dækkende i forhold til det, De under sagen -  

 også  

 inden afskedigelsesskrivelsen af 8. april 1991 blev sendt - har gjort  

 gældende.
Auditøren konkluderede i  

 forhørsrapporten, at De havde vedgået, at der med hensyn til udeblivelsen var  

 tale om en tjenesteforseelse.
DSB har i afskedigelsesskrivelsen af 8. april  

 1991 gengivet auditørens bemærkning.
Som sagen foreligger oplyst  

 for mig, kan jeg ikke vurdere, om auditørens referat af hvad der skete under  

 tjenesteforhøret er korrekt.
I Deres skrivelse af 24. oktober 1990 gav De  

 utvetydigt udtryk for, at De mente at have haft lovlig grund til at udeblive  

 fra den tjenstlige afhøring.
På denne baggrund må jeg konstatere, at det både  

 under tjenesteforhøret og den 8. april 1991, da afskedigelsesskrivelsen blev  

 sendt, stod klart, at De ikke erkendte, at De ved at udeblive fra afhøringen  

 havde begået en tjenesteforseelse.
Jeg finder det overordentligt  

 uheldigt, at Deres opfattelse af forholdene med hensyn til udeblivelse fra  

 mødet den 11. oktober 1990 er gengivet så ufuldstændigt som beskrevet.
Jeg  

 finder samtidig, at det må anses for overordentligt usikkert, om  

 generaldirektoratet havde opfattet det faktiske begivenhedsforløb korrekt, da  

 afskedigelsesskrivelsen af 8. april 1991 blev sendt.
Dertil kommer, at de  

 oplysninger, hvorpå De støttede Deres forsvar mod denne sigtelse, ikke blev  

 undersøgt nærmere.
Jeg sigter hermed til, at det ikke nærmere blev undersøgt,  

  

 om  

  

 De havde fået ordre til at udføre  

 sporarbejde,  

  

 hvornår  

  

 denne ordre var  

 blevet udstedt,  

  

 om  

  

 der var tale om en  

 skriftlig ordre, samt det nærmere  

  

 indhold  

  

 af samtalen om formiddagen den 11. oktober mellem Dem og (D).
 Det er sammenfattende min  

 opfattelse, at DSB ikke havde tilstrækkeligt grundlag for at antage, at Deres  

 udeblivelse fra den tjenstlige afhøring var en tjenstlig forseelse.
 3) Nedsættelse af arbejdstempoet.
 DSB har som yderligere  

 grundlag for afskedigelsen henvist til, at De i slutningen af marts 1990  

 havde  

 opfordret et svejsehold fra (Y) til at sætte arbejdstempoet ned.
 De har såvel under  

 tjenesteforhøret som i senere skrivelser nægtet at have givet en sådan  

 opfordring.
Af forhørsprotokollen  

 fremgår, at det pågældende svejsehold rent faktisk udførte det arbejde, som  

 oprindelig var planlagt.
Det ses videre, at der har været en diskussion  

 mellem  

 Dem og overbanehåndværker (F) om, hvor meget arbejde der dagligt skulle  

 udføres. (F) forklarede, at De efter diskussionen "gik med på denne  

 arbejdspræstation" (6 svejsninger om dagen).
Disse oplysninger giver efter  

 min mening ikke grundlag for at antage, at De skulle have obstrueret arbejdet  

 eller på anden måde tilskyndet svejseholdet fra (Y) til at nedsætte  

 arbejdstempoet.
Forhørsreferatet viser alene, at arbejdsnormen havde været  

 drøftet.
Baggrunden for, at De tog  

 spørgsmålet om arbejdstempoet op, var ifølge det oplyste, at den planlagte  

 arbejdspræstation var højere end (svejseholdet fra X-bys), og at De var  

 tillidsmand.
Diskussionen havde således en faglig baggrund, og det kan efter  

 min opfattelse ikke tilregnes Dem som en tjenesteforseelse, at spørgsmålet  

 blev  

 bragt på bane.
Om diskussionen mellem Dem og  

 (F) var mere eller mindre heftig, giver afhøringen den 27. november 1990 ikke  

 grundlag for at vurdere.
Af de afgivne forklaringer ses blot, at der var tale  

 om en diskussion, og at den varede ca. et kvarter.
 Der var således ikke  

 holdepunkt i de refererede forklaringer for at karakterisere diskussionen som  

 "en til skænderi grænsende diskussion" som sket i auditørens  

 indstilling af 4. januar 1991 og i afskedigelsesskrivelsen af 8. april 1991.
 Efter min mening var der ikke  

 grundlag i de faktiske oplysninger for at karakterisere Deres optræden som  

 tjenesteforseelse.
 4) Mobiltelefon-episoden.
 DSB's vurdering af episoden  

 den 9. oktober 1990 vedrørende Deres anmodning om udlevering af en  

 mobiltelefon  

 bygger på forhøret den 27. november 1990, på notatet af 9. oktober 1990  

 udfærdiget af (C), samt på baneingeniør (B's) indberetning af samme dato.
Efter det oplyste var De den  

 eneste, der afgav forklaring under tjenesteforhøret.
Deres forklaring giver  

 ikke på nogen måde holdepunkt for - som gjort i afskedigelsesskrivelsen af 8.  

 april 1991 - at betegne Deres optræden som en provokation eller som truende.
Generaldirektoratets  

 bedømmelse af Deres optræden bygger derfor i det væsentligste på (B's)  

 indberetning af 9. oktober 1990 og (C's) notat af samme dato om en samtale  

 med  

 Dem.
Ingen af de to blev efter det oplyste afhørt under tjenesteforhøret.  

 Selve  

 sigtelserne mod Dem blev således ikke fastlagt under tjenesteforhøret.  

 Allerede  

 af den grund må jeg nære betænkelighed ved at anerkende, at DSB har fundet at  

 kunne lægge de nævnte oplysninger til grund ved vurderingen af Deres forhold.  

 Jeg henviser herved til mine bemærkninger (ovenfor under 2)).
Hertil kommer, at hverken indberetningen  

 eller notatet i sig selv giver støtte for påstanden om, at Deres anmodning om  

 lån af en mobiltelefon blev fremsat på en provokerende måde.
I denne  

 forbindelse bemærkes, at selve anmodningen og baggrunden herfor, således som  

 den blev forklaret af Dem under tjenesteforhøret, ikke kunne anses for en  

 provokation.
Der ses heller ikke i de  

 foreliggende oplysninger at være grundlag for at hævde, at De under samtalen  

 truede med arbejdsvægring.
De gengivne bemærkninger herom (i indberetningen  

 og  

 samtalenotatet) kan lige så godt forstås som en oplysning fra Dem om, at  

 afslaget kunne føre til, at De - lovligt - måtte undlade at udføre  

 sporarbejde  

 for at kunne varetage Deres tillidsmandsopgaver.
 (J's) erklæring af 10. april  

 1991 indeholder en påstand om, at der rent faktisk var en overskydende  

 mobiltelefon, og at dette forhold blev holdt skjult for Dem af banemester  

 (C).
Under hensyn til, at DSB  

 havde vurderet Deres optræden som provokerende og utilstedelig måtte disse  

 oplysninger anses for overordentligt væsentlige.
I realiteten kunne de,  

 såfremt de blev undersøgt nærmere, ændre vurderingen af denne episode  

 fuldstændig.
Jeg må derfor anse det for en fejl, at DSB intet foretog sig for  

 at undersøge erklæringens indhold nærmere og i stedet nøjedes med en  

 oplysning  

 fra auditøren om, at erklæringen ikke ville ændre hans indstilling af 4.  

 januar  

 1991.
 Heller ikke Deres optræden  

 den 9. oktober 1990 kunne på det foreliggende grundlag betragtes som en  

 tjenesteforseelse.
 5) Partshøring.
 Forvaltningslovens § 19, stk.  

 1, indeholder følgende bestemmelse:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse." Det følger af bestemmelsen,  

 at DSB inden der blev truffet afgørelse om afskedigelse af Dem burde have  

 forelagt auditørens indstilling af 4. januar 1991 for Dem til udtalelse.
 Dette skete ikke, hvilket  

 generaldirektoratet har beklaget.
Jeg er enig i, at det er  

 beklageligt, at der ikke blev foretaget partshøring.
Indstillingen indeholdt  

 konklusioner, som set i relation til det, der blev refereret fra  

 tjenesteforhøret den 27. november 1990, måtte betragtes som usædvanlige.
Det  

 kunne derfor ikke udelukkes, at De i forbindelse med partshøring om  

 indstillingen kunne have påpeget svagheder og unøjagtigheder i indstillingen,  

 som kunne have påvirket den endelige beslutning om afskedigelse.
Fejlen må  

 derfor vurderes som væsentlig.
 Det tilføjes, at høringen af  

 Statsansattes Kartel ikke kunne sidestilles med eller erstatte partshøring af  

 Dem i henhold til § 19 i forvaltningsloven.
 6) Proportionalitet.
 Det følger af det, der er  

 omtalt (ovenfor), at sagens oplysninger ikke giver tilstrækkeligt grundlag  

 for  

 at kvalificere Deres opførsel som tjenesteforseelser.
 Selv om det måtte antages, at  

 de tre beskrevne forhold var udtryk for tjenesteforseelser, finder jeg det  

 desuden tvivlsomt, om forseelserne var af en sådan grovhed, at de kunne  

 begrunde anvendelse af den strengeste af de i tjenestemandsloven hjemlede  

 disciplinærsanktioner.
 Jeg skal herved pege på,  

  

 at  

  

 udeblivelsen fra tjenstlig afhøring  

 under ingen omstændigheder kunne betragtes som en gentagelse af en tjenstlig  

 forseelse,  

  

 at  

  

 der burde tages hensyn  

 til, at episoderne i slutningen af marts og den 9. oktober 1990 begge havde  

 forbindelse med Deres hverv som tillidsmand, og  

  

 at  

  

 et eventuelt modsætningsforhold mellem Dem og ledelsen kunne  

 være forsøgt løst ved, at De som foreslået af Statsansattes Kartel blev  

 flyttet  

 til en anden stilling.
 7) Sammenfattende vurdering.
 Efter min gennemgang af sagen  

 må jeg konkludere, at der ikke i de forelagte oplysninger har været  

 tilstrækkeligt grundlag for at kvalificere de tre forhold, som DSB har  

 henvist  

 til, som tjenesteforseelser.
 Samtidig finder jeg det meget  

 beklageligt, at en række relevante faktiske forhold ikke blev søgt afklaret  

 af  

 DSB, inden afgørelsen blev truffet.
 Det må ligeledes anses for en  

 væsentlig processuel fejl, at De ikke inden afgørelsen fik lejlighed til at  

 kommentere auditørens indstilling af 4. januar 1991.
 Endelig må jeg nære alvorlige  

 betænkeligheder ved, at generaldirektoratet har fundet det berettiget at  

 anvende en så vidtgående sanktion - afskedigelse med opsat pension - over for  

 forseelsestyper som de foreliggende.
 Jeg har meddelt DSB min  

 opfattelse.
 Samtidig har jeg henstillet,  

 at DSB annullerer afskedigelsesafgørelsen af 8. april 1991 samt kontakter Dem  

 med henblik på at placere Dem i en ny stilling.
 Jeg har udbedt mig  

 underretning om sagens videre forløb.
..." I et brev af 14. juni 1994  

 meddelte DSB mig at man tog konklusionerne i min udtalelse til efterretning.  

 DSB anførte følgende:
 "...
 Vi har i alt væsentligt taget  

 Deres konklusioner til efterretning.
DSB ønsker dog hermed at  

 påpege, at vi ved vurderingen forud for den dengang trufne afgørelse har  

 fulgt  

 Finansministeriets Personaleadministrative Vejledning (PAV), kapitel 32, side  

 5, punkt 8, 2. afsnit.
Endvidere har vi fulgt forhørslederens (Auditøren  

 under  

 Trafikministeriet) indstilling til straf.
Om det i sagen anførte mere  

 generelle kritikpunkt om manglende partshøring kan vi oplyse, at vi allerede  

 som følge af Deres egen drift undersøgelse af DSB's afskedssager blev  

 opmærksom  

 på forholdet, og siden da har vi efterlevet bestemmelsen.
Vi har endvidere  

 instrueret administrative enheder bredt i DSB herom.
 Efter forgæves at have søgt  

 telefonisk kontakt til (A) med henblik på at aftale et møde, indbød DSB ved  

 brev af 2. juni 1994 (A) til en samtale mandag den 6. juni 1994 kl 14.00.  

 Imidlertid har (A) i brev af 4. juni 1994 meddelt, at han tidligst kan  

 deltage  

 i en samtale i uge 26 på grund af hans nuværende arbejde.
..." Brevet var bl.a. vedlagt en  

 kopi af et brev af 7. juni 1994 fra DSB til A.
Af brevet fremgik bl.a.  

 følgende:
 "...
 Efter Ombudsmandens  

 henstilling tilbyder vi dig hermed genansættelse som overbanehåndværker i 16.  

 lønramme med øjeblikkelig virkning.
 ...
 Du vil indtil videre blive  

 placeret i regionens administration til varetagelse af svejse- og  

 arbejdsmiljøopgaver inden for regionens område.
 ...
 Da vi har forstået på dit  

 brev af 4. juni 1994, at du for tiden er i et andet ansættelsesforhold, skal  

 vi  

 bede os meddelt, hvorvidt dette ansættelsesforhold skal have opsættende  

 virkning for genansættelsen.
Såfremt dette er tilfældet,  

 vil det være en forudsætning, at DSB ikke vil blive mødt med krav fra din  

 side." Den 3. august 1994 fremsendte  

 DSB mig en kopi af et forlig indgået mellem Dansk Jernbaneforbund, A og DSB  

 den  

 30. juli 1994, samt kopi af et genansættelsesbrev til A af 2. august 1994.
 Det indgåede forlig havde  

 følgende ordlyd:
 "Under hensyn til  

 forhandling 27. juli 1994 samt telefonisk drøftelse 28. juli 1994 indgås  

 følgende forlig:
 Til fuld og endelig opgørelse  

 af alle forhold og alle rejste krav i forbindelse med DSB's uberettigede  

 afsked  

 af (A) - herunder også tab af pensionsår - anviser DSB (A) ialt kr. 340.000.
 Godtgørelsen udbetales uden  

 præjudice og det forudsættes at modtager selv afklarer sine forhold til  

 skattevæsnet mv.
 DSB underretter skattevæsnet  

 med kopi af nærværende forlig.
Pengene bliver anvist senest  

 8 kalenderdage efter forligets underskrift." Af genansættelsesbrevet til A  

 fremgik bl.a. følgende:
 "I forlængelse af DSB's  

 brev af 7. juni 1994 samt i overensstemmelse med det på mødet den 27. juli  

 1994  

 aftalte genansættes du med virkning fra 15. august 1994 ved DSB og (...) som  

 tjenestemand i lrm 18 og indtil videre i en stilling som kvalitets- og  

 miljømedarbejder i Infrastrukturtjenesten.
..." Jeg meddelte herefter DSB at  

 jeg tog det oplyste til efterretning og ikke foretog mig mere i sagen.
