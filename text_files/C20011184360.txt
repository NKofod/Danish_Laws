Vejledning om rygsøjle fra  

 kvæg (Rygsøjle fra kvæg som specificeret  

 risikomateriale samt om forbud mod fremstilling af maskinsepareret kød  

 af knogler fra kvæg, får og geder) Baggrund For at beskytte forbrugerne mest muligt mod risiko for at  

 blive smittet med BSE (kogalskab) fra fersk kød af kvæg er det  

 besluttet at rygsøjle fra kvæg på 12 måneder eller  

 derover med virkning fra 1. april 2001 i visse tilfælde skal betragtes  

 som specificeret risikomateriale og fjernes før kødet  

 sælges til den endelige forbruger.
 Hovedreglen er, at specificeret risikomateriale skal  

 fjernes på slagteriet i forbindelse med den slagtemæssige  

 behandling.
Knoglerne i rygsøjlen indeholder ikke i sig selv  

 BSE-smittemateriale.
I hulrum i de enkelte ryghvirvler sidder nerveknuder, de  

 såkaldte dorsale rodganglier, som kan indeholde smittemateriale,  

 såfremt dyret indeholder BSE-smittemateriale.
Disse nerveknuder er ikke  

 umiddelbart tilgængelige, og det er derfor nødvendigt at fjerne  

 hele rygsøjlen for at fjerne nerveknuderne.
Da nerveknuderne i rygsøjlen ikke er umiddelbart  

 tilgængelige og derfor ikke umiddelbart udgør en  

 kontaminationsrisiko er det besluttet at tillade, at fjernelse af  

 rygsøjlen kan ske andre steder end på slagteriet.
I Danmark er  

 det besluttet kun at tillade fjernelse i en gros  

 kødopskæringsvirksomheder og i detailslagterbutikker, herunder  

 slagterafdelingen i supermarkeder.
Det vil derimod ikke være tilladt at  

 foretage fjernelse af rygsøjlen i andre detailvirksomheder, f.eks.  

 restauranter.
Det vil heller ikke være tilladt at fjerne  

 rygsøjlen i virksomheder, som har en særlig tilladelse til for  

 privatpersoner at foretage røgning og saltning eller evt. for  

 privatpersoner at foretage oplagring, partering og udskæring af  

 kød og slagtekroppe.
 Rygsøjlen skal efter fjernelse behandles som  

 specificeret risikomateriale (SRM), dvs. farves med en særlig blå  

 farve og afhentes til behandling på en særlig SRM-virksomhed.
De detailslagterbutikker, som måtte vælge at  

 modtage fersk kød af kvæg med påsiddende rygsøjle,  

 som skal fjernes som SRM, skal som hovedregel betragte alt deres animalske og  

 vegetabilske affald som SRM.
I supermarkeder er der mulighed for at meddele  

 tilladelse til, at affaldet fra slagterafdelingen opsamles særskilt som  

 SRM, mens f.eks. affald fra bager- eller grøntafdeling behandles som  

 almindeligt affald.
Det vil være en forudsætning, at  

 supermarkedet opstiller et egenkontrolprogram til styring heraf.
Generelt er det rygsøjlen fra kvæg på  

 12 måneder eller derover, som skal behandles som SRM.
Der er i  

 EU-reglerne åbnet mulighed for, at visse EU-lande kan undtages fra  

 reglerne, såfremt de kan sandsynliggøre, at der ikke er smitstof  

 i kvæg opdrættet i landet.
Der er endnu ikke meddelt  

 sådanne undtagelser for EU-lande.
Der er ved at blive udarbejdet  

 vurderinger af risikoen for tilstedeværelse af BSE i lande uden for EU,  

 såkaldte tredjelande.
Denne vurdering viser, at risikoen for BSE i  

 enkelte lande er helt minimal.
Fersk kød af kvæg fra  

 sådanne lande vil derfor ikke blive betragtet som en BSE-risiko, og der  

 vil ikke være krav om fjernelse af SRM, heller ikke  

 rygsøjle.
Det vil være den enkelte virksomheds ansvar at  

 dokumentere, at det oksekød med rygsøjle, som virksomheden  

 sælger, er undtaget fra kravet om fjernelse af rygsøjle, hvis  

 ikke rygsøjlen fjernes.
Dvs. såfremt en detailslagterbutik  

 ønsker at sælge en udskæring som indeholder  

 rygsøjle, skal butikken kunne dokumentere, at kødet er fra et  

 dyr, som er slagtet før den 1. april 2001, at kødet er fra et  

 dyr, som er under 12 måneder, eller at kødet er fra et dyr, som  

 af anden grund er undtaget fra kravet om fjernelse af rygsøjlen.  

 Såfremt butikken ikke har en sådan dokumentation vil det  

 være ulovligt at sælge kødet med påsiddende  

 rygsøjle.
Såfremt en detailvirksomhed ikke har anmeldt og  

 fået bekræftelse på, at den har lov til at fjerne  

 rygsøjle, som skal betragtes som SRM, vil det være ulovligt at  

 fjerne rygsøjlen.
Dvs. detailvirksomheden skal allerede i forbindelse  

 med indkøbet sikre sig dokumentation for, at kødet kan  

 sælges med rygsøjle.
Dette gælder alle typer  

 detailvirksomheder, f.eks. slagterbutikker og restauranter.
Med virkning fra 1. april 2001 er det ikke længere  

 tilladt at fremstille maskinsepareret kød af knogler af kvæg,  

 får og geder.
Baggrunden for dette forbud er, at det er vurderet, at  

 det ikke er muligt kontrolmæssigt at sikre, at der ikke anvendes  

 rygsøjle fra kvæg, får og geder til fremstilling af  

 maskinsepareret kød.
Som konsekvens heraf er knogler af de 3 dyrearter  

 helt forbudt som råvare til maskinsepareret kød.
Nye regler EU-regler De nye regler om rygsøjle er baseret på  

 EU-regler:
 1)	Kommissionens beslutning 2000/418/EF om regulering af anvendelsen af  

 materiale, der udgør en risiko med hensyn til overførbare  

 spongiforme encephalopatier og om ændring af beslutning 94/474/EF,  

 senest ændret ved beslutning 2001/233/EF.
2)	Beslutning om klassificering af tredjelande med hensyn til  

 BSE-risiko.
På møde den 21. marts 2001 i Den Stående  

 Veterinærkomite er det besluttet at betragte følgende 10 lande  

 som fri for BSE og derfor undtage dem fra krav om fjernelse af SRM, inkl.  

 rygsøjle: Australien, Argentina, Botswana, Chile, Namibia, New  

 Zealand, Nicaragua, Paraguay, Uruguay og Swaziland.
Beslutningen er endnu  

 ikke offentliggjort, men forventes at træde i kraft 31. marts  

 2001.
Danske regler De nye regler om rygsøjle som SRM berører  

 både engrosvirksomheder, detailvirksomheder og  

 indførsel/samhandel og betyder derfor ændring eller fornyelse af  

 en række bekendtgørelser:
 1)	Bekendtgørelse nr. 197 af 22. marts 2001 om ændring af  

 bekendtgørelse om forarbejdning og bortskaffelse af specificeret  

 risikomateriale.
 2)	Bekendtgørelse nr. 195 af 21. marts 2001 om ændring af  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer.
 3)	Bekendtgørelse nr. 196 af 21. marts 2001 om ændring af  

 bekendtgørelse om egenkontrol i fødevarevirksomheder m.v.
 4)	Bekendtgørelse nr. 200 af 22. marts 2001 om ændring af  

 bekendtgørelse om fersk kød m.v.
 5)	Bekendtgørelse nr. 198 af 22. marts 2001 om  

 fødevarehygiejne.
 6)	Bekendtgørelse nr. 199 af 22. marts 2001 om ændring af  

 bekendtgørelse om veterinærkontrol ved indførsel af  

 animalske fødevarer.
 Bekendtgørelserne er offentliggjort i Lovtidende A  

 fredag den 30. marts 2001 og kan købes i boghandelen, lånes  

 på biblioteket eller læses på Retsinformations hjemmeside  

 (www.retsinfo.dk).
Generelt om maskinsepareret kød Med virkning fra 1. april 2001 er det ikke længere  

 tilladt at fremstille maskinsepareret kød af knogler fra kvæg,  

 får og geder.
Evt. lagre af maskinsepareret kød af kvæg,  

 får og geder kan opbruges, ligesom produkter med indhold af  

 maskinsepareret kød af kvæg, får og geder, som ligger  

 på lager, kan opbruges.
Generelt om forbud mod rygsøjle Generelt skal rygsøjlen betragtes som SRM,  

 når det stammer fra kvæg, som slagtes den 1. april 2001 eller  

 senere, og som på slagtetidspunktet er 12 måneder gammelt eller  

 ældre.
Rygsøjlen fra kvæg, som er slagtet før  

 1. april 2001 eller som på slagtetidspunktet er under 12 måneder,  

 skal ikke betragtes som SRM.
Der er således ikke krav om, at  

 rygsøjlen skal fjernes fra kød, som ligger på lager  

 (dette gælder dog ikke kød, som er lagt på lager  

 før udgangen af februar 2000, dvs. før kravet om fjernelse af  

 rygmarv, og som derfor kan have rester af rygmarv i rygsøjlen   dette  

 kan f.eks. være kød på interventionslager).
Rygsøjlen fra kvæg fra tredjelande, hvor EU  

 har vurderet, at der ikke er risiko for optræden af BSE, skal ikke  

 behandles som SRM.
Det er p.t.
Australien, Argentina, Botswana, Chile,  

 Namibia, New Zealand, Nicaragua, Paraguay, Uruguay og Swaziland.
Det er de engros- og detailhandlende, som skal  

 dokumentere, at kødet ikke er omfattet af kravet om fjernelse af  

 rygsøjle.
Såfremt der ikke kan fremlægges dokumentation  

 for andet, skal rygsøjlen betragtes som SRM, som skal fjernes  

 før udlevering til den endelige forbruger og efterfølgende  

 behandles efter de særlige regler om SRM, dvs. farves og afhentes til  

 behandling på særlig SRM-virksomhed.
Fjernelse af rygsøjle som SRM må i  

 detailleddet kun foretages i detailslagterbutikker, herunder  

 slagterafdelingen i supermarkeder, som har foretaget anmeldelse af denne  

 aktivitet og har modtaget skriftlig bekræftelse på anmeldelsen  

 fra fødevareregionen.
Andre detailvirksomheder må ikke modtage  

 oksekød med påsiddende rygsøjle, medmindre kødet  

 ved modtagelsen er ledsaget af dokumentation for, at rygsøjlen ikke  

 skal betragtes som SRM.
Som beskrevet i afsnittet om baggrunden for de nye regler  

 er det ikke knoglerne i rygsøjlen i sig selv, som udgør en  

 risiko, men de dorsale rodganglier.
Ved fjernelse af rygsøjlen skal  

 selve kroppen af ryghvirvlerne fjernes og den inderste del af  

 udvæksterne på ryghvirvlerne (torntappe, tværtappe). Der er  

 ikke krav om, at det led, som ribben danner op til ryghvirvler, skal fjernes.  

 Opmærksomheden skal henledes på, at virksomhederne selv må  

 sikre sig, at modtagere i andre lande vil acceptere evt. rester af  

 udvækster på ryghvirvlerne i kødet.
Omfattede udskæringer Det specificerede risikomateriale (SRM) er med virkning  

 fra 1. april 2001 for kvæg defineret som:
 1)	Kranium, herunder hjerne og øjne, tonsiller, rygmarv og  

 rygsøjle, herunder dorsalrodsganglier, fra kvæg på 12  

 måneder eller derover.
 2)	Tarmen fra duodenum til rektum fra kvæg uanset  

 alder.
 Det bemærkes, at hvirvler i halen ikke regnes med  

 til rygsøjlen og således ikke betragtes som SRM.
 Det er op til virksomheden at sikre sig, at man ikke til  

 den endelige forbruger afsætter udskæringer, der indeholder SRM,  

 herunder rygsøjle.
Følgende udskæringer kan traditionelt  

 være blevet solgt med rygben: mellemskært (oksehals), tykkam,  

 højreb, tyndsteg og tyksteg.
Det samme gælder dele af disse  

 stykker: oksekoteletter (fra højreb), højrebssteg (del af  

 højreb), T-bone steak (skiver af tyndsteg) og oksetyksteg skåret  

 i skiver.
Virksomheder Slagteri (herunder producentslagtning) I forbindelse med den slagtemæssige behandling skal  

 slagteriet fjerne alt SRM, bortset fra rygsøjlen, herunder  

 dorsalrodsganglier.
 Uanset at rygsøjlen ikke er fjernet, forsynes  

 slagtekroppen som normalt med kontrolmærkning.
Slagtekroppen med rygsøjle fra kvæg på  

 12 måneder eller derover kan afsættes på normal måde.  

 Dvs. den kan oplagres på køle- og fryselagre, afsættes til  

 engrosvirksomheder eller detailvirksomheder i Danmark, eller afsættes  

 til andre EU-lande eller tredjelande.
Ved afsætning til tredjelande  

 skal virksomheden selv sikre sig, at tredjelandet vil modtage kødet.  

 Ved afsætning til detailvirksomheder i Danmark skal kødet  

 være ledsaget af handelsdokument.
Fjernelse af rygsøjle er opskæring, som  

 normalt ikke kan foretages på et slagteri.
Der er dog åbnet  

 mulighed for, at såfremt et slagteri ønsker også at fjerne  

 rygsøjle, herunder dorsalrodsganglier, kan dette ske.
Slagteriet skal  

 sikre sig, at det har de nødvendige faciliteter til, at fjernelsen kan  

 ske på hygiejnisk forsvarlig måde.
Slagteriet skal indarbejde  

 procedurer herfor i sit egenkontrolprogram.
Producentslagtning er slagtning foretaget på et  

 slagteri, og hvor kødet af slagtedyret leveres tilbage til producenten  

 til brug i dennes private husholdning.
Producentslagtninger er underlagt alle  

 normale regler.
Der er blot tale om 2 undtagelser:
 1)	Producentslagtninger tæller ikke med i beregningen af lille  

 produktion for hjemmemarkedsslagterier.
2)	Levering af kødet fra det slagtede dyr til producenten er  

 detailhandel.
Slagterier, som foretager producentslagtninger, kan foretage  

 denne detailhandel uden i øvrigt at være godkendt til  

 detailhandel.
Da der er tale om levering til den endelige forbruger har  

 slagteriet pligt til at fjerne rygsøjlen før udlevering af  

 kødet til producenten.
Slagteriet skal således enten selv have  

 de nødvendige faciliteter til fjernelse af rygsøjlen, eller  

 have tilladelse af fødevareregionen til at få foretaget  

 fjernelse af rygsøjlen i en opskæringsvirksomhed, evt. i en  

 nærliggende detailslagterbutik.
Hjemmeslagtning På ejendomme, hvor dyrehold er tilladt, kan  

 ejendommens ejer eller bruger foretage slagtning og efterfølgende  

 slagtemæssig behandling af egne dyr til forbrug i egen husholdning.
Der  

 kan anvendes udefrakommende assistance til hjemmeslagtning.
 Kravet om fjernelse af rygsøjle hos kvæg  

 på 12 måneder eller derover, som slagtes 1. april 2001 eller  

 senere, gælder også ved hjemmeslagtning.
Det er producentens ansvar, at rygsøjlen fjernes.  

 Såvel selve slagtningen som den slagtemæssige behandling skal  

 foretages på ejendommen.
Det er ikke tilladt at føre  

 slagtekroppen med rygsøjle til et andet sted.
Opmærksomheden  

 henledes på, at virksomheder, som har tilladelse til at foretage  

 saltning og røgning og evt. oplagring, partering og udskæring af  

 kød og slagtekroppe for private til disse privates eget forbrug ikke  

 har tilladelse til at foretage fjernelse af SRM.
 Alt SRM, herunder rygsøjlen, skal afhentes fra  

 ejendommen til forarbejdning på en SRM-virksomhed.
 Der er ikke krav om særlig farvning af SRM fra  

 hjemmeslagtning.
Kødopskæringsvirksomhed Kødopskæringsvirksomheder skal som led i  

 egenkontrollen udarbejde procedurer, der sikrer at behandling af fersk  

 kød, som indeholder rygsøjle, sker korrekt.
Der skal således være procedurer, som sikrer  

 den nødvendige dokumentation, såfremt rygsøjlen ikke skal  

 behandles som SRM, og procedurer, som sikrer at rygsøjlen bliver  

 behandlet på korrekt måde, såfremt den skal betragtes som  

 SRM.
Der er ikke fastsat specifikke krav til udformning af dokumentationen.  

 Det er f.eks. ikke et krav, at dyrets alder skal fremgå i klartekst,  

 men virksomheden skal kunne dokumentere, hvorfor rygsøjlen ikke skal  

 behandles som SRM (dyrets alder, oprindelse i et BSE-frit tredjeland osv.).  

 Virksomheden skal til enhver tid kunne fremvise den nødvendige  

 dokumentation.
Detailslagter Detailslagterbutikker, herunder slagterafdelingen i  

 supermarkeder, skal foretage anmeldelse til fødevareregionen og have  

 en skriftlig bekræftelse fra fødevareregionen på at kunne  

 påbegynde fjernelse af rygsøjle fra kvæg, som er omfattet  

 af definitionen på SRM, før denne aktivitet  

 påbegyndes.
 Detailslagterbutikker, som ønsker at fjerne  

 rygsøjle fra kvæg, som er omfattet af definitionen på SRM,  

 skal fremsende anmeldelse til fødevareregionen senest onsdag den 11.  

 april 2001. Såfremt anmeldelse ikke er fremsendt senest denne dato skal  

 detailbutikken senest den 12. april 2001 ophøre med at modtage  

 oksekød med påsiddende rygsøjle fra kvæg, som er  

 omfattet af definitionen på SRM.
 Det vil være en forudsætning, at virksomheden  

 som led i egenkontrollen har etableret procedurer, der sikrer at behandling  

 af fersk kød, som indeholder rygsøjle, der skal behandles som  

 SRM, sker korrekt.
Såfremt en detailvirksomhed (detailslagter,  

 restaurant osv.) har dokumentation for, at rygsøjlen på et  

 stykke oksekød ikke er omfattet af definitionen på SRM, kan  

 sådant kød omsættes uden særlig tilladelse.
Der er  

 ikke fastsat specifikke krav til udformning af dokumentationen.
Det er f.eks.  

 ikke et krav, at dyrets alder skal fremgå i klartekst, men virksomheden  

 skal kunne dokumentere, hvorfor rygsøjlen ikke skal behandles som SRM  

 (dyrets alder, oprindelse i et BSE-frit tredjeland osv.). Virksomheden skal  

 til enhver tid kunne fremvise den nødvendige dokumentation.
Ved modtagelse af fersk kød af kvæg med  

 påsiddende rygsøjle fra en dansk engrosvirksomhed skal  

 kødet være ledsaget af handelsdokument.
På  

 handelsdokumentet skal være anført DK eller Danmark,  

 afsendervirksomhedens nummer og EØF, hvis varen afsendes fra en  

 eksportvirksomhed, og afsendervirksomhedens nummer og tallet 1, hvis varen  

 afsendes fra en hjemmemarkedsvirksomhed.
Modtageren skal opbevare  

 handelsdokumentet i mindst 1 år og forevise det for  

 fødevareregionen på anmodning.
SRM   behandling og transport SRM, herunder rygsøjle med dorsalrodsganglier, skal  

 opsamles særskilt og der skal træffes de nødvendige  

 forholdsregler for at undgå krydskontamination.
I slagterier, kødopskæringsvirksomheder og  

 detailslagterbutikker skal SRM farves med Patent Blue V (E131) i en  

 opløsning på 0,5% (vægt/volumen) på en sådan  

 måde, at farvestoffet er klart synligt på hele overfladen af  

 materialet.
Baggrunden herfor er, at farvestoffet skal kunne spores  

 også efter behandling af affaldet på SRM-virksomheden,  

 således at det kan kontrolleres, at affaldet holdes ude af foder- og  

 fødekæden.
I slagterier, kødopskæringsvirksomheder og  

 detailslagterbutikker skal SRM vejes før udlevering til transport til  

 SRM-virksomheden.
Baggrunden herfor er, at der skal kunne føres  

 dobbeltkontrol med at den afsendte mængde svarer til den mængde,  

 der modtages på SRM-virksomheden.
Afsenderen skal opbevare oplysninger  

 om vægten i mindst 2 år og på forlangende forevise disse  

 oplysninger for fødevareregionen.
Kravet om vejning skal opfyldes  

 senest med virkning fra 1. juli 2001. Indtil da kan virksomheden, evt. i  

 samarbejde med den chauffør, som afhenter SRM, i stedet for vejning  

 foretage et skøn over vægten af det udleverede SRM.
Virksomheden  

 skal opbevare oplysninger om dette skøn i mindst 2 år og  

 på forlangende forevise disse oplysninger for  

 fødevareregionen.
 I slagterier, kødopskæringsvirksomheder og  

 detailslagterbutikker skal SRM af afsenderen tydeligt være  

 mærket: »Må ikke anvendes til  

 menneskeføde eller dyrefoder «, f.eks. ved  

 mærkning af den beholder, hvori affaldet opbevares.
I detailslagterbutikker, som vælger at fjerne  

 rygsøjle som skal betragtes som SRM, skal principielt alt animalsk og  

 vegetabilsk affald betragtes som SRM.
Dette er for at undgå  

 fejltagelser ved sortering af affaldet.
Der er dog åbnet mulighed for,  

 at der i supermarkeder med slagterafdeling kan fraviges fra dette krav,  

 såfremt supermarkedet kan opstille et egenkontrolprogram, som sikrer,  

 at alt animalsk og vegetabilsk affald fra slagterafdelingen behandles som  

 SRM, og dette affald håndteres adskilt fra andet affald fra  

 supermarkedet, f.eks. affald fra bager- eller grøntafdeling.  

 Fødevareregionen skal meddele dispensation før affaldet kan  

 opdeles.
