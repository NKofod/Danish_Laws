Fremsat den 11. marts 2003 af  

 Søren Søndergaard (EL) og Line Barfod (EL) Forslag til folketingsbeslutning om forbud mod våbentransporter Folketinget pålægger regeringen senest den 1. november 2003  

 at fremsætte forslag til lov om forbud mod våbentransporter til krigsførende  

 lande og konfliktområder.
I.
Lovforslaget udformes således, at det enten i et bilag  

 eller i et udkast til bekendtgørelse udfærdiget i medfør af loven indeholder  

 en  

 nærmere opregning af de våben og den form for krigsmateriel, hvorom der skal  

 indføres forbud mod transport.
I den forbindelse kan den tyske lovgivning med  

 tilhørende lister tjene som forbillede, idet det dog understreges, at også  

 reservedele med henblik på brug i våben samt materiel, der alene anvendes til  

 fremstilling og vedligeholdelse af våben, bør være omfattet.
II.
Lovforslaget skal indeholde en bemyndigelse til  

 regeringen, hvorefter denne kan give forhåndsgodkendelser til rederier, der  

 ansøger herom med henblik på transporter mellem bestemte lande under nærmere  

 angivne vilkår.
III.
Lovforslaget skal indeholde en bemyndigelse til  

 regeringen med henblik på udfærdigelse af bekendtgørelser om, hvilke områder  

 der betragtes som krigsførende eller konfliktområder.
IV.
Lovforslaget skal indeholde bestemmelser om, at alene  

 forsætlige overtrædelser er strafbare, og at der ikke indføres forpligtelser  

 til undersøgelse af containere m.v. i tilfælde, hvor den ansvarlige  

 transportør  

 ikke har haft grundlag for mistanke om, at transporten vedrører våben eller  

 krigsmateriel.
Bemærkninger til forslaget Efter § 6 i lov om våben og eksplosivstoffer, jf.  

 lovbekendtgørelse nr. 67 af 26. januar 2000, er det forbudt uden tilladelse  

 fra  

 justitsministeren eller den, ministeren bemyndiger dertil, i hvert enkelt  

 tilfælde at udføre:
1.  

 	  

      

 Våben af enhver art  

 med undtagelse af jagtvåben, 2.  

 	  

      

 ammunition med  

 undtagelse af ammunition til jagtvåben, 3.  

 	  

      

 materiel til land-,  

 sø- eller luftkrig, 4.  

 	  

      

 maskiner,  

 instrumenter, apparater og andre produktionsmidler, der overvejende anvendes  

 til fremstilling eller vedligeholdelse af våben, ammunition eller  

 krigsmateriel, samt dele og tilbehør til sådanne produktionsmidler, 5.  

 	  

      

 eksplosivstoffer,  

 der er omfattet af forbuddet i § 1.
 Bestemmelsen i våbenloven er administreret således, at  

 tilladelsen kun gives, hvis det land, hvortil eksporten ønskes, ikke befinder  

 sig i krig eller i et uroområde.
 Baggrunden for våbenlovens bestemmelser er selvsagt, at man  

 ikke fra dansk side ønsker at bidrage til krigsførendes forsyning med våben,  

 hvorved bemærkes, at De Forenede Nationers pagt i princippet har gjort brug  

 af  

 krig til løsning af internationale konflikter ulovlig.
Imidlertid vil et dansk bidrag til våbenforsyninger i høj  

 grad kunne bestå i transport af våben fra tredjelande til krigsområder.
De  

 samme reale grunde taler derfor for, at den form for dansk medvirken i samme  

 omfang bør være forbudt som eksport fra Danmark.
Især når henses til Danmarks  

 store handelsflåde, vil et forbud alene mod egenproducerede våben kunne virke  

 mindre rimeligt, hvis enhver medvirken til eksport af våben i øvrigt er  

 tilladt.
 Et sådant forbud vil i øvrigt falde i god tråd med danske  

 bestræbelser inden for De Forenede Nationer med henblik på en begrænsning af  

 fabrikation og handel med konventionelle våben.
For at kunne udvide transportforbuddet i overensstemmelse  

 med den praksis, der gælder vedrørende tilladelse til eksport fra Danmark,  

 bør  

 transport imidlertid også forbydes til uroområder.
For at undgå, at redere  

 m.v.  

 risikerer at stå over for tvivlsomme spørgsmål om, hvorvidt et område kan  

 karakteriseres således, foreslås det, at regeringen kan beslutte en  

 karakteristik af et sådant område i bekendtgørelsesform.
Der kan naturligvis være tilfælde, hvor det bør anses for  

 helt legalt at transportere våben fra et udland til et andet.
Der tænkes her  

 på  

 tilfælde, hvor et land, der er i en forsvarsalliance med Danmark, er  

 krigsførende i overensstemmelse med Atlantpagtens bestemmelser.
I så tilfælde  

 bør loven ændres, eller man vil kunne overveje at indføre en hjemmel for  

 regeringen til administrativt at give tilladelse til sådanne transporter.
Det bør desuden klargøres, hvilke typer af våben og  

 krigsmateriel der skal være omfattet af godkendelsesordningen.
Lovforslaget  

 kan  

 i denne henseende følge principperne i den tyske lovgivning.
Dette vil lette  

 administrationen.
Idet enhver våbentransport på danske skibe kræver  

 godkendelse, kan en godkendelse dog gives i forvejen til et ansøgende rederi  

 med henblik på transporter mellem nærmere angivne lande.
Hensigten med en  

 liste  

 over lande, der er krigsførende, eller konfliktområder, er at undgå  

 overflødige  

 ansøgninger og overflødig administration.
Imidlertid kan det jo være  

 vanskeligt, også under hensyn til ændringer i forholdene, at have en liste,  

 der  

 med sikkerhed omfatter alle lande, der bør være omfattet, og der foreslås  

 således  

 indført en principiel godkendelsesordning.
Beslutningsforslaget er en genfremsættelse af B 192 fra  

 Folketingsåret 2000-01, jf.
Folketingstidende 2000-01, tillæg A s. 7016 og  

 forhandlingerne s. 8499, der var en revideret genfremsættelse af  

 beslutningsforslag nr.
B 80 fra folketingsåret 1986-87, jf.
Folketingstidende  

 1986-87, tillæg A sp. 2787, tillæg B sp. 2121, tillæg C sp. 673 samt  

 forhandlingerne sp. 4995, 7809 og 11873.
 Under debatten af B 80 fra folketingsåret 1986-87 blev det  

 fremhævet, at den moderne containertrafik umuliggør et ansvar for  

 våbentransporter, hvorfor containertrafikken simpelt hen vil gå i stå.  

 Hensigten med forslaget er således også, at ansvaret alene skal gælde  

 forsætlige handlinger.
Skriftlig fremsættelse Søren Søndergaard  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod våbentransporter.
(Beslutningsforslag nr.
B 107).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
