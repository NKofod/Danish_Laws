 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikation nr. 64/1976 om personløft med gaffeltruck.
Gaffeltruck er kun indrettet til løft af gods.
Det er dog tilladt at løfte  

 personer i arbejdskurv på gaffeltruck, når følgende betingelser er opfyldt:
Arbejde Personløft må kun ske ved lejlighedsvis udførelse af lettere arbejde, fx  

 udskiftning af lamper og lysstofrør, let montagearbejde, rengøring,  

 malearbejde m.v.
Truck Truckens løfteevne ved største løftehøjde skal være mindst 4 gange vægten  

 af arbejdskurven med højest tilladte last.
 Gaflernes tykkelse må intet sted være slidt mere end 5 pct. ned.
 Truck af modvægtstypen skal kunne løfte mindst 1800 kg og have en  

 sporvidde på mindst 0,9 m.
 Andre typer truck, hvor byrdens tyngdepunkt falder inden for  

 understøttelsesfladen, skal kunne løfte mindst 1200 kg, og truckens egenvægt  

 uden fører skal være mindst 2000 kg.
 Ved brud på hydraulsystemet må sænkehastigheden ikke overstige 0,5 m/s.
 Trucken skal have roterende advarselslys.
Arbejdskurv Den totale vægt af kurv med last må ikke overstige 500 kg.
Højst 2  

 personer må løftes samtidig.
Gulvfladen må højst være 1,2x1,2 m og ikke mindre end 0,6 kvadratmeter pr.  

 person.
Gulvet skal være tæt og skridsikkert.
Kurven skal ind mod truckens mast have en mindst 1,9 m høj indhegning med  

 10 cm høj, tæt fodliste.
Indhegningen skal være gennemsigtig, sikre mod  

 klemning i masten og være mindst lige så bred som masten.
Om resten af kurven skal være et mindst 1 m højt rækværk med håndliste,  

 knæliste og 10 cm høj, tæt fodliste hele vejen rundt.
Fodlisten skal udvendig  

 være tigerstribet.
Desuden skal der være en indvendig håndliste 10 cm  

 indenfor og 10 cm over rækværkets øverste kant.
 Låge i indhegningen må ikke åbne udad og skal have automatisk lås.
 Kurven må kun kunne monteres i korrekt stilling og skal fastholdes på  

 gaflerne af to låseanordninger, der skal være synlige fra kurven.
 Kurven skal have et skilt med tekst i mindst 20 mm høje bogstaver:
 »MAKSIMAL LAST 2 PERSONER OG ... KG ELLER 1 PERSON OG ... KG«.
 På kurv til højst 1 person skal teksten være:
 »MAKSIMAL LAST 1 PERSON OG ... KG«.
 Ved betjeningsorganerne skal der være et skilt med nødvendig  

 brugsvejledning.
Kurvens lodrette bevægelse skal styres enten fra et sæt betjeningsorganer i kurven, indrettet således, at  

 bevægelsen standser, når de slippes, idet manøvrering ved truckens førerplads  

 skal være udelukket, eller fra de sædvanlige betjeningsorganer ved førerpladsen, men  

 kun når et organ i kurven holdes påvirket.
 Betjeningsorganerne i kurven skal være sikret mod utilsigtet betjening, og  

 deres forbindelseskabler skal sikres mod at komme i bekneb.
 Sænkning skal kunne foretages hurtigt fra gulv eller terræn.
Brug Personløft må kun ske ved anvendelse af arbejdskurv.
Truckens fører skal have certifikat.
Se At-meddelelse nr. 2.01.2 om  

 gaffeltruckførercertifikat.
 Truckens underlag skal være plant, vandret og bæredygtigt.
 Inden løft skal materiellet og arbejdsforholdene gennemgås af føreren  

 sammen med den eller dem, der skal benytte kurven.
 Når kurven er hævet mere end 1 m, skal trucken være afbremset,  

 advarselslys i gang og nødvendige afspærringer opsat.
 Kørsel med bemandet kurv skal ske langsomt og forsigtigt og kun, når  

 kurven er mindre end 1 m over kørefladen.
 Personer må ikke opholde sig eller færdes under kurven.
Løftehøjden bør ikke overstige 5 m.
Hvis højere løft undtagelsesvis er  

 påkrævet, skal tiltebevægelsen blokeres mekanisk til truckens chassis.
Unge under 18 år Unge under 18 år må ikke udføre arbejde med fare for nedstyrtning fra mere  

 end 5 m højde.
