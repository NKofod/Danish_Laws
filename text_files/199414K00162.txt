Nr BTL 162 Betænkning over Forslag til lov om ændring af lov om dagpenge ved sygdom  

 eller fødsel (Forlængelse af dagpengeperioden for personer,der har indgivet  

 ansøgning om førtidspension)   

 Nr L 162 1994-95, 1. samling Afgivet af Socialudvalget Afgivet: 19950524 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til forkastelse ved 3. behandling.
 Et mindretal (Socialistisk Folkepartis, Fremskridtspartiets og  

 Enhedslistens medlemmer af udvalget) indstiller lovforslaget til  

vedtagelse uændret.
Et mindretal inden for mindretallet (Enhedslistens medlem af udvalget)  

 bemærker, at Enhedslisten har fremsat det foreliggende lovforslag for at  

 afhjælpe, at en persongruppe kommer i klemme på grund af lang  

 sagsbehandlingstid.
Der er tale om personer, der har mistet deres  

 erhvervsevne ved sygdom, og hvor der ikke er udsigt til helbredelse.
På grund  

 af lang sagsbehandlingstid falder de pågældende for varighedsgrænsen, og i  

 perioden indtil afgørelsen er truffet, spises de af med bistandslovens  

 skønsprincip, der reelt betyder, at de sættes under administration af det  

 offentlige.
For andre betyder det, at de slet ikke får noget i den pågældende  

 periode.
På trods af den meget mangelfulde statistik, der åbenbart føres på  

 området, har Socialministeriet anslået udgifterne til lovforslaget til  

 omkring 15,4 mio. kr.
Det kan Enhedslisten kun forstå sådan, at man faktisk  

 ved at trække sagsbehandlingen i langdrag opnår en besparelse på det nævnte  

 beløb.
Besparelsen finansieres således af de personer, der faktisk senere  

 opnår førtidspension.
 Enhedslisten er stærkt imod, at man sparer penge på denne indirekte måde,  

 og bemærker samtidig, at de pågældende personer i forvejen er meget hårdt  

 ramt, idet de har været tvunget til at opgive deres arbejde og dermed deres  

 selvstændige forsørgelsesgrundlag.
 Enhedslisten fastholder med disse bemærkninger lovforslaget, idet  

 Enhedslisten ikke mener, at der en nogen grund til at afvente noget  

 udvalgsarbejde.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Jens Jørgensen (KF) Tom Behnke (FP) nfmd.
