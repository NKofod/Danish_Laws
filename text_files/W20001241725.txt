 Det blev et par dage herefter besluttet at tvangsmedicinere patienten med  

 mikstur Cisordinol 20 mg dagligt, eventuelt stigende til 80 mg dagligt,  

 alternativt den halve dosis som injektion.Såfremt fysisk magtanvendelse  

 blev nødvendig i forbindelse med injektionsbehandling ønskede  

 man at overgå til Cisordinol i depotform, 100 til 200 mg ugentligt.
Klage over tvangsfiksering i  

 indlæggelsesdøgnet og klage over tvangsmedicinering Sundhedsvæsenets Patientklagenævn ændrede det lokale  

 nævns afgørelse for så vidt angik tvangsfikseringen  

 på indlæggelsesdagen, da betingelserne for at fiksere patienten  

 på dette tidspunkt ikke var opfyldt, idet han blev beskrevet som stille  

 og rolig.
 Sundhedsvæsenets Patientklagenævn tiltrådte dog det  

 lokale nævns afgørelse for så vidt angik tvangsfikseringen  

 den følgende dag og indtil ophør hermed, da betingelserne for  

 fiksering fandtes at være opfyldt, idet han var svært truende  

 over for personalet og idet der under fikseringen blev givet beroligende  

 injektion med henblik på at afkorte fikseringsperisoden.
Sundhedsvæsenets Patientklagenævn tiltrådte endvidere  

 det lokale nævns afgørelse vedrørende  

 tvangsmedicineringen, da patienten fandtes sindssyg og  

 behandlingstrængende.
Han var endvidere svært forpint og til fare  

 for andre, hvorfor en betænkningstid på 3 dage i den konkrete  

 situation fandtes tilstrækkeligt.
Sundhedsvæsenets  

 Patientklagenævn godkendte endvidere en alternativ anvendelse  

 Cisordinol dom depotmedicin, såfremt fysisk magt blev nødvendig.  

 Nævnet lagde vægt på, at patienten tidligere havde modtaget  

 Cisordinol uden væsentlige bivirkninger og at det måtte anses for  

 en realistisk mulighed at fysisk magt måtte anvendes ved medicinering  

 af patienten.
