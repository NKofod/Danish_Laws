Ved en del embeder er der opstået usikkerhed om, i hvilket omfang der skal  

 indbetales ATP-bidrag for stævningsmænd.
I den anledning skal  

 Justitsministeriet efter forhandling med Arbejdsmarkedets Tillægspension, ATP  

 huset meddele følgende:
I.
Regelgrundlaget.
 Bestemmelserne om ATP-bidragspligt fremgår af lov om Arbejdsmarkedets  

 Tillægspension, jf. lovbekendtgørelse nr. 3 af 5. januar 1988, og  

 bekendtgørelse nr. 173 af 28. marts 1988 om indbetaling og indberetning af  

 bidrag m.v. til Arbejdsmarkedets Tillægspension.
 Der henvises til ATP-loven og til den til embederne den 21. november 1990  

 udsendte »Vejledning om ATP« (ATP-huset, maj 1990), hvori  

 bekendtgørelse nr. 173 er optrykt.
 Efter den nævnte lovgivning skal der som udgangspunkt indbetales  

 ATP-bidrag for alle lønmodtagere, som er fyldt 16 år, og som har  

 erhvervsmæssig beskæftigelse.
 ATP-bidragspligten ophører, når lønmodtageren fylder 67 år.
II.
Beregning af ATP-bidrag for stævningsmænd under 67 år.
 Da stævningsmænd ikke er ansat med fast arbejdstid, skal beregningen af  

 ATP-bidrag finde sted efter reglerne om ukendt arbejdstid (ATP-lovens § 4,  

 litra C). Det betyder, at timetallet beregnes ved at dividere den ugentlige  

 eller månedlige lønindtægt med den gennemsnitlige timeløn i april kvartal for  

 ikke-faglærte mandlige, respektive kvindelige arbejdere i hele landet.  

 Danmarks Statistik har offentliggjort den gennemsnitlige timeløn for april  

 kvartal 1990. For beskæftigelse i 1991 gælder herefter følgende timeløn ved  

 udregning af timetallet for lønmodtagere, hvis arbejdstid ikke kendes eller  

 ikke kan opgøres:
 Mandlige lønmodtagere:
 89,25 kr.
 Kvindelige lønmodtagere:
 79,99 kr.
 De anførte tal kan kun anvendes i 1991. Justitsministeriet vil fremover  

 årligt udsende oplysning om den gennemsnitlige timeløn.
 ATP-bidragets størrelse fremgår af den nedenfor gengivne tabel.
Som det fremgår af tabellen, skal der kun indbetales ATP-bidrag, hvis det  

 månedlige timetal overstiger 43 1/3 time.
Den månedlige indtægt skal derfor  

 for 1991 overstige 3.867,45 kr. for mænd og 3.466,20 kr. for kvinder før, der  

 skal indbetales ATP-bidrag i ansættelsen som stævningsmand.
 Justitsministeriet vil fremover udsende meddelelse, såfremt satserne for  

 ATP-bidraget ændres.
III.
Stævningsmænd med anden statsansættelse.
 Når en stævningsmand samtidig har anden statslig ansættelse f.eks. i form  

 af en hovedstilling, og der allerede herfor indbetales fuldt ATP-bidrag, skal  

 der ikke tillige indbetales ATP-bidrag for hvervet som stævningsmand uanset  

 ovenfor under II.
 Hvor der imidlertid kun indbetales nedsat bidrag, det vil sige 2/3 eller  

 1/3- bidrag, vedrørende den anden statslige ansættelse, skal der for  

 beskæftigelsen som stævningsmand indbetales et ATP-bidrag, som er afpasset  

 reglerne i vedlagte cirkulære nr. 9/1987 fra Statens Regnskabsdirektorat.
 Ved overenskomstforhandlingerne på arbejdsmarkedet i foråret 1987 blev  

 indførelsen af de differentierede ATP-bidragssatser, hvorved grupper af  

 offentligt ansatte kunne fravælge de pr. 1. januar 1988 og pr. 1. januar 1990  

 forhøjede ATP-bidragssatser, aftalt.
For lønmodtagere med to forskellige ansættelsesforhold hos samme  

 arbejdsgiver, hvor ansættelsesforholdene er forskelligt overenskomstmæssigt  

 reguleret, skal ATP-bidraget for det ene ansættelsesforhold således  

 principielt beregnes efter ATP-lovens § 5 (om forhøjede bidrag), jf. § 12 i  

 Arbejdsministeriets bekendtgørelse nr. 695 af 13. oktober 1987 om ydelser fra  

 og bidrag til Arbejdsmarkedets Tillægspension, og for det andet  

 beskæftigelsesforhold efter ATP-lovens § 4a (om ikke-forhøjede bidrag), jf.  

 Arbejdsministeriets bekendtgørelse § 13. Efter ATPs opfattelse skal  

 ATP-bidraget i sådanne tilfælde beregnes på grundlag af den samlede  

 beskæftigelse ved anvendelse af den bidragssats, der følger af  

 hovedbeskæftigelsen.
Ved tvivl om hvilket af beskæftigelsesforholdene, der er  

 hovedbeskæftigelsen foretages en forholdsmæssig beregning af bidraget om,  

 hvilken bidragssats der skal anvendes.
Den forholdsmæssige beregning  

 foretages således, at det samlede antal timer er afgørende for  

 bidragsintervallet (det vil sige om der skal betales 1/3-, 2/3 eller  

 3/3-bidrag), medens antallet af timer i hvert af beskæftigelsesforholdene er  

 afgørende for størrelsen af det samlede bidrag.
Såfremt det samlede bidrag  

 bliver mindre end det bidrag det ene beskæftigelsesforhold isoleret giver ret  

 til, er det ATPs opfattelse, at arbejdsgiveren skal indbetale det største af  

 bidragene (det forhøjede bidrag).
 De pr. 1. januar 1990 forhøjede ATP-bidragssatser fremgår af den ovenfor  

 gengivne tabel.
 For lønmodtagere, der ikke er omfattet af bidragsforhøjensen, udgør et  

 fuldt årsbidrag 1.166,40 kr.
 Reglerne ovenfor unden II kan følges fuldt ud, hvis stævningsmanden har  

 privat ansættelse ved siden af hvervet som stævningmand.
 P.M.V.
 E.B.
