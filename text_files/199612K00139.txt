Nr LSF 139 Forslag til Lov om ændring af lov om luftfart (Bemyndigelse til  

 gennemførelse af EF-direktiver m.v.) Fremsat af trafikministeren (Bjørn Westh) den 22. januar 1997 Vedtaget ved tredjebehandling den 15. april 1997 Lov nr. 328 af 14/05/1997 § 1 I lov om luftfart, jf. lovbekendtgørelse nr. 162 af 7. marts 1994, som  

 ændret ved § 5 i lov nr. 382 af 22. maj 1996 og § 12 i lov nr. 385 af 22. maj  

 1996, foretages følgende ændringer:
 1. Efter § 1 indsættes:
» § 1 a.
Trafikministeren kan fastsætte sådanne forskrifter,  

 som er nødvendige for at gennemføre de af Den Europæiske Union udstedte  

 direktiver om luftfart, eller som er nødvendige for at anvende de af Den  

 Europæiske Union udstedte forordninger på luftfartsområdet.« 2. § 149, stk. 13, 3. og 4. pkt., ophæves.
 3. § 149, stk. 14, affattes således:
»Stk. 14. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 4. Efter § 152 indsættes:
» § 152 a.
Trafikministeren kan fastsætte regler om adgangen  

 til at klage over afgørelser, der træffes af offentlige myndigheder efter  

 luftfartslovgivningen, herunder om at afgørelserne ikke skal kunne  

 påklages.« § 2 Loven træder i kraft dagen efter bekendtgørelsen i Lovtidende.
§ 3 Stk. 1. Loven gælder ikke for Færøerne, men kan ved kongelig  

 anordning sættes i kraft for Færøerne med de afvigelser, som de særlige  

 færøske forhold tilsiger.
 Stk. 2. Bestemmelserne i § 1, nr. 1 og 3, gælder ikke for  

 Grønland.
Oprindeligt fremsat forslag § 1 I lov om luftfart, jf. lovbekendtgørelse nr. 162 af 7. marts 1994, som  

 ændret ved § 5 i lov nr. 382 af 22. maj 1996, foretages følgende ændringer:
 1. Efter § 1 indsættes:
» § 1 a.
Trafikministeren kan fastsætte sådanne forskrifter,  

 som er nødvendige for at gennemføre de af Den Europæiske Union udstedte  

 direktiver om luftfart, eller som er nødvendige for at anvende de af Den  

 Europæiske Union udstedte forordninger på luftfartsområdet.« 2. § 149, stk. 13, 3. og 4. pkt., ophæves.
 3. § 149, stk. 14, affattes således:
» Stk. 14. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 4. Efter § 152 indsættes:
» § 152 a.
Trafikministeren kan fastsætte regler om adgangen  

 til at klage over afgørelser, der træffes af offentlige myndigheder efter  

 luftfartslovgivningen, herunder om at afgørelserne ikke skal kunne påklages.
§ 2 Loven træder i kraft dagen efter bekendtgørelsen i Lovtidende.
§ 3 Stk. 1. Loven gælder ikke for Færøerne, men kan ved kongelig  

 anordning sættes i kraft for Færøerne med de afvigelser, som de særlige  

 færøske forhold tilsiger.
 Stk. 2. Bestemmelserne i § 1, nr. 1 og 3, gælder ikke for  

 Grønland.
Bemærkninger til lovforslaget Almindelige bemærkninger 1. Indledning Hovedformålet med dette lovforslag er at tilvejebringe bemyndigelse for  

 trafikministeren til at fastsætte de fornødne forskrifter i anledning af  

 EF-direktiver eller -forordninger på luftfartsområdet.
Endvidere foreslås en bemyndigelse til at fastsætte nærmere regler om  

 adgangen til at klage over afgørelser på luftfartsområdet.
Ordensmæssigt  

 foreslås desuden ændringer af luftfartslovens straffebestemmelser som  

 konsekvens af lov nr. 474 af 12. juni 1996 om ændring af straffeloven  

 (Strafansvar for juridiske personer).
Der er igennem de senere år gennemført en liberalisering af luftfarten  

 inden for EU.
Der er således gradvist etableret et frit indre marked for  

 EU-luftfartsselskabernes flyvninger inden for EU.
Herefter kan imødeses  

 EU-retsakter, der fastsætter nærmere regler om udførelsen af lufttrafikken.  

 Som eksempel kan nævnes Rådets direktiv nr. 96/67/EF om adgang til ground  

 handling-markedet i Fællesskabets lufthavne, der indebærer, at der efter  

 nærmere regler skal ske en liberalisering af de tjenesteydelser, der leveres  

 på lufthavnene, den såkaldte ground handling, dvs. passagerbetjening,  

 håndtering af baggage og fragt, brændstofpåfyldning, flyvedligeholdelse m.m.
 Direktivet nødvendiggør således gennemførelsesforanstaltninger på området,  

 og luftfartsloven indeholder ikke i dag bestemmelser, der muliggør  

 fastsættelse af sådanne regler.
Senest har Rådet endvidere i december 1996 vedtaget fælles holdning om  

 luftfartsselskabers erstatningsansvar, der formentlig resulterer i en  

 forordning på området.
Det skønnes hensigtsmæssigt, at der bliver mulighed  

 for at fastsætte regler om anvendelsen af en sådan forordning, herunder om f.  

 eks. fastsættelse af forsikringsdækningen for luftfartsselskabernes  

 erstatningsansvar.
Som eksempel kan endvidere tilføjes, at der formentlig på  

 et senere tidspunkt vil kunne blive tale om EU-regler om lufthavnsafgifter.
 Med hensyn til forslaget om bemyndigelse til udstedelse af forskrifter om  

 anvendelsen af forordninger bemærkes, at der alene vil blive tale om regler,  

 der supplerer reglerne i forordningen, f.eks. med hensyn til supplerende  

 regler om forsikringsdækning, som nævnt ovenfor, eller hvilke myndigheder,  

 der skal behandle sagerne, klageadgang, herunder hvilke klagemyndigheder,  

 straf og lignende supplerende bestemmelser.
2. Forslagets økonomiske og administrative konsekvenser Forslaget skønnes ikke at have væsentlige økonomiske eller administrative  

 konsekvenser.
3. Forslagets erhvervsøkonomiske og miljømæssige konsekvenser Forslaget skønnes ikke at have erhvervsøkonomiske eller miljømæssige  

 konsekvenser.
4. Forslagets forhold til traktaten om Den Europæiske Union Forslaget muliggør gennemførelsen og anvendelsen af EU-retsakter på  

 luftfartsområdet.
5. Høring Forslaget har været sendt til høring i Statsministeriet,  

 Justitsministeriet og Finansministeriet.
Bemærkninger til lovforslagets enkelte bestemmelser Til § 1 Til nr. 1 Forslaget har til formål at give mulighed for at gennemføre EF-direktiver  

 og at fastsætte supplerende regler vedrørende EF-forordninger på  

 luftfartsområdet.
Det er fundet hensigtsmæssigt at der optages en regel, der indeholder en  

 generel bemyndigelse med henblik herpå, således at der ikke løbende skal  

 foretages ændringer af luftfartsloven.
Der henvises i øvrigt til de  

 almindelige bemærkninger.
 Der vil med hjemmel i den gældende bestemmelse i § 149, stk. 10, kunne  

 blive fastsat bestemmelser om straf for overtrædelse af de forskrifter, der  

 fastsættes af trafikministeren efter reglen i § 1, nr. 1.
Til nr. 2 og 3 Ændringen er en opfølgning på ændringen af straffeloven, jf. lov nr. 474  

 af 12. juni 1996 om ændring af straffeloven (Strafansvar for juridiske  

 personer). Der henvises herved til Retsudvalgets betænkning over  

 lovforslaget, jf.
Folketingstidende 1995-96, Tillæg B, s.784, hvori  

 flertallet af udvalget tilslutter sig, at de gældende bestemmelser om  

 objektivt individualansvar underkastes en kritisk vurdering med henblik på at  

 tage stilling til, om bestemmelserne kan ophæves, eller om der på det  

 pågældende område foreligger afgørende grunde til at opretholde en hjemmel  

 til objektivt individualansvar i særlovgivningen.
I den forbindelse har  

 Trafikministeriet for sit vedkommende vurderet, at de bestemmelser, der  

 findes i luftfartsloven af arbejdsmiljømæssig karakter, bør opretholdes i  

 lighed med, hvad der gælder på det almindelige arbejdsmiljøområde.
Den  

 bestemmelse, der foreslås ophævet, vedrører ikke det arbejdsmiljømæssige  

 område, og Trafikministeriet har vurderet, at bestemmelsen på baggrund af den  

 nævnte ændring af straffeloven kan ophæves.
Til nr. 4 Den foreslåede ændring indebærer, at trafikministeren svarende til andre  

 administrative områder kan fastsætte regler om klageadgangen for så vidt  

 angår afgørelser, der træffes efter luftfartsloven med tilhørende  

 bekendtgørelser, herunder de regler, der udstedes efter reglen i § 1 litra a.
Det er således bl.a. hensigtsmæssigt, at der kan fastsættes regler om,  

 hvilke organisationer og myndigheder, der skal kunne træffe afgørelse på  

 området efter reglen i § 1, nr. 1, og at det med hjemmel i den foreslåede  

 bestemmelse i § 1 nr. 4, fastsættes, hvortil der skal kunne klages.
Det  

 tilføjes herved, at det for så vidt angår ground handlingen på lufthavnene  

 overvejes at fastsætte regler om klageadgangen, således at en klage behandles  

 af lufthavnen og evt. en yderligere instans, og at sagen herefter ikke kan  

 indbringes for anden administrativ myndighed.
 Til § 2 Det foreslås, at loven træder i kraft dagen efter  

 bekendtgørelsen i Lovtidende.
Til § 3 Færøerne og Grønland er ikke omfattet af EU-retsakterne.
Færøerne  

 vil derfor kunne blive omfattet af forslagets § 1, nr. 2, 3 og 4. Grønland  

 bliver alene omfattet af reglen i § 1, nr. 2 og 4, idet forslagets § 1, nr.  

 3, ikke skal gælde for Grønland, da Grønland har en særlig kriminallov.
Skriftlig fremsættelse Trafikministeren (Bjørn Westh):
 Herved tillader jeg mig for det høje Ting at fremsætte:
 Forslag til lov om ændring af lov om luftfart. (Bemyndigelse til  

 gennemførelse af EF-direktiver m.v.).
(Lovforslag nr.
L 139).
 Hovedformålet med dette lovforslag er at give mulighed for, at der kan  

 fastsættes de bestemmelser, der er nødvendige, for at Danmark kan gennemføre  

 de direktiver, som udstedes af Den Europæiske Union på luftfartsområdet.  

 Endvidere indeholder lovforslaget en hjemmel til, at der kan fastsættes  

 supplerende bestemmelser for så vidt angår anvendelsen af EU-forordninger på  

 dette område.
 Idet jeg i øvrigt henviser til bemærkningerne til lovforslaget, tillader  

 jeg mig at anbefale lovforslaget til det høje Tings velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om luftfart, jf. lovbekendtgørelse nr. 162 af 7. marts  

 1994, som ændret ved § 5 i lov nr. 382 af 22. maj 1996, foretages følgende  

 ændringer:
 1. Efter § 1 indsættes:
» § 1 a.
Trafikministeren kan fastsætte sådanne forskrifter,  

 som er nødvendige for at gennemføre de af Den Europæiske Union udstedte  

 direktiver om luftfart, eller som er nødvendige for at anvende de af Den  

 Europæiske Union udstedte forordninger på luftfartsområdet.« 2. § 149, stk. 13, 3. og 4. pkt., ophæves.
§ 149. - - - Stk. 13. Overtrædelse af vilkår, fastsat i medfør af § 78,  

 straffes med bøde eller hæfte.
På samme måde straffes den, som i  

 erhvervsmæssigt øjemed formidler befordring med luftfartøj vidende om, at  

 befordring udføres i strid med sådanne vilkår.
Der kan pålægges en  

 virksomheds ejer eller bruger bødeansvar, selv om lovovertrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
 3. § 149, stk. 14, affattes således:
» Stk. 14. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 149. - - - Stk. 14. For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 4. Efter § 152 indsættes:
