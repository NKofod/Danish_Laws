 Under henvisning til LRK brev nr. 21-80 af 1. oktober 1980 samt til  

 afdelinger og pensioners udtalelser om erfaringerne med de retningslinier,  

 der er angivet i den midlertidige instruks om refusionsansøgninger sendes  

 vedlagt den endelige instruks, der er gældende fra 1. oktober 1981.
 På baggrund af de modtagne udtalelser er der foretaget visse ændringer i  

 instruksen, og som den væsentligste kan nævnes udarbejdelsen af blanketsæt,  

 formular F. 155, der skal anvendes i stedet for de tidligere løse bilag.
 Opmærksomheden henledes endvidere særligt på, hvorledes der forholdes med  

 hensyn til anvendelsen af det fortløbende nummersystem.
Blanketsæt, form.
F. 155, rekvireres fra statsfængslet i Nyborg.
 Det bemærkes, at instruksen har været forelagt Rigsrevisionen den 3. juli  

 1981, og at de endelige regler ikke der har givet anledning til bemærkninger.
Med venlig hilsen A.
Haugård Nielsen Til kriminalforsorgens afdelinger og pensioner.
Direktoratet for kriminalforsorgen 1. oktober 1981 Løn- og regnskabskontoret.
 Instruks vedrørende refusionsansøgninger ved de under kriminalforsorgen i  

 frihed hørende afdelinger og pensioner.
1. I forbindelse med udbetalinger vedrørende klienter  

 udfylder sagsbehandleren et blanketsæt (form.
F. 155). Blanketsættene er  

 nummereret fortløbende og består af udgiftsbilag, 2 genparter og  

 indtægtsbilag.
2. Originalbilaget og indtægtsbilaget afleveres til  

 kassereren.
En kopi afleveres til den medarbejder, der har ansvaret for, at  

 der søges refusion for det udlagte beløb.
Originalbilaget indføres i  

 kassebogen - blanketnummer anføres i tekstrubrikken - og indtægtsbilaget  

 anbringes i en særlig samlemappe vedrørende refusionsbilag.
3. Sidste kopi af udgiftsbilaget henlægges på  

 klientsagen, og beløbet registreres i et journalnotat.
Der foretages  

 endvidere notering på det blå regnskabsblad (form.
F. 14) under rubrikken  

 »lån«.
4. Så ofte det findes påkrævet, men mindst een gang om  

 måneden, søges refusion for udlagte beløb.
Genpart af ansøgningen anbringes i  

 samlemappen vedrørende refusionsbilag sammen med indtægtsbilaget.
5. Når refusionsbeløbet modtages, udtages  

 indtægtsbilaget og genparten af refusionsansøgningen af samlemappen, og  

 beløbets rigtighed kontrolleres.
Indtægtsbilaget indføres i kassebogen -  

 blanketnummer anføres i tekstrubrikken, og genparten af refusionsansøgningen  

 afleveres til den under pkt. 2 nævnte medarbejder.
 6. Refusionsbeløbet registreres i journal og på det  

 blå regnskabsblad.
 7. Såfremt der meddeles afslag på en  

 refusionsansøgning, anføres årsagen til afslaget i journalen og på  

 indtægtsbilaget.
 8. Afdelingslederen/forstanderen kontrollerer  

 refusionsregnskabet mindst een gang månedligt.
 9. Refusioner bør så vidt muligt søges modtaget pr.  

 postgiro.
 10. Eventuelt annullerede blanketsæt samt  

 indtægtsbilag, hvor der er meddelt afslag på refusion af beløbet, indsendes  

 til løn- og regnskabskontoret sammen med regnskabet, idet blanketnumrene  

 anføres som fodnote i kassebogen.
