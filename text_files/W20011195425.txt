Kendelse fra Pressenævnet i sag nr.  

 15/2001 [K] har ved brev af 20. februar 2001 klaget til  

 Pressenævnet over en artikel bragt i Nordjyske Stiftstidende den 9.  

 februar 2001, idet han mener, at god presseskik er tilsidesat.
Af artiklen med overskriften "Kiks i  

 Ffl-kulisserne" "ØKONOMI: Kold luft mellem spillere og  

 ledelse" fremgår, at "FREDERIKSHAVN: Der er opstået et yderst  

 anspændt forhold mellem spillerne på Frederikshavn fI's  

 Håndboldliga-hold og klubbens sportslige ledelse.
Personificeret ved  

 håndboldformand  Per  Malmberg og den sportslige manager, [K].
 Efter NORDJYSKE's oplysninger som en direkte  

 udløber af klubbens økonomiske situation og den deraf  

 følgende aftale med førsteholdsspillerne om, at de skulle give  

 afkald på 10 procent af januar-lønnen for at hjælpe  

 klubben.
 Ingen ønsker dog at træde frem og kommentere  

 problemerne i klubbens kulisser.  Per  Malmberg er taget til København  

 og har glemt mobiltelefonen hjemme i Frederikshavn, så han er ikke at  

 træffe, mens anfører for Håndboldliga-holdet,  Ditte  

  Krogh, ikke ønsker at vaske det snavsede linned for åben  

 tæppe i pressen.
- Men jeg vil gerne afvise, at vi har afleveret endsige  

 skrevet et brev, som det har været fremme i TV-Nord.
Det har vi ikke,  

 siger  Ditte  Krogh.
 Den skadede landsholdsplaymaker,  Lotte  Kiærskou,  

 siger dog til NORDJYSKE, at der er skrevet et brev:
 - Vi er kommet med nogle konstruktive forslag til ledelsen  

 om, hvordan vi måske kan være med til at hjælpe på  

 den økonomiske situation.
 Alt virkede ellers fryd og gammen, da spillerne  

 accepterede at hjælpe den økonomiske hårdt trængte  

 klub ved at give afkald på 10 procent af lønnen for januar, men  

 siden gik der ged i aftalen.
Da den mundtlige aftale skulle nedfældes på  

 papir, var den ikke identisk med det aftalte.
Derfor nægtede spillerne  

 at signere papiret, men blev alligevel trukket 10 procent i løn.
De penge vil de   ifølge NORDJYSKE's oplysninger  

 nu have tilbage.
Mere som et udtryk for frustrationer over ledelsens  

 handlemåde, end fordi de ikke længere vil hjælpe klubben.  

 Det har de vist med deres indstilling på banen, hvor det onsdag blev  

 til en vital sejr over Virum/Sorgenfri.
For ikke nok med at den sportslige ledelse ikke skrev det  

 samme ned på papir, som der var aftalt med spillerne mundtligt.
De fik  

 også to af spillerne overtalt til at skrive under ved at fortælle  

 dem, at alle andre på holdet havde skrevet under.
Den slags fodfejl accepteres ikke på  

 håndboldbanen, så nu har FfI-pigerne givet deres sportslige  

 ledelse en advarsel.
Det er dog uvist, om den er blevet hørt af de to  

 udskældte personer.  Per  Malmberg sidder i hovedstaden, mens [K] ikke  

 kan udtale sig om sagen:
 - Jeg aner simpelthen ikke, hvad det er for nogle  

 problemer, der skulle være".
Klagerens har oplyst, at han oprindeligt den 12. februar  

 2001 har klaget til bladet og anmodet om dokumentation for bladets  

 påstande i artiklen og i tilfælde af, at dette ikke kan skaffes,  

 har klageren anmodet om bladets uforbeholdne undskyldning.
Klageren er  

 herefter blevet kontaktet af bladet, der har beklaget, at klagerens navn var  

 nævnt i artiklen, idet klageren ikke har haft del i historien.
Klageren  

 har tilkendegivet, at han også har ønsket  Per  Malmberg renset,  

 og klageren har oplyst i den forbindelse, at det alene var  Anja  Kristensen,  

 der havde underskrevet den omtalte aftale om lønnedgang, og at bladet  

 blot kunne kontakte hende for at høre, hvorledes hun var blevet bedt  

 om at underskrive aftalen.
Herudover har klageren bedt bladet om at tage  

 kontakt til  Lotte  Kiærskou, som havde aftalt med  Per  Malmberg, hvad  

 der skulle stå i aftalen.
 Klageren har desuden oplyst, at han den 16. februar 2001  

 på ny kontaktede bladet, som oplyste, at bladet ikke havde foretaget  

 sig yderligere, og at klageren nok ikke skulle forvente en undskyldning.
 På baggrund af klagerens korrespondance med bladet  

 har klageren efterfølgende klaget til Pressenævnet over  

 artiklen.
Klageren har i den forbindelse anført, at han uden  

 saglig baggrund er blevet udstillet, som den der under falske  

 forudsætninger har forsøgt at få folk til at underskrive  

 den omtalte aftale om lønnedgang.
Det er krænkende for klageren  

 og direkte usandt, når der i artiklen anføres, at den mundtlige  

 aftale om lønnedgang   der blev nedfældet på papir   ikke  

 var identisk med det aftalte, og at blandt andet klageren fik overtalt to af  

 spillerne til at underskrive aftalen ved at fortælle dem, at alle andre  

 på holdet havde skrevet under.
Klageren har oplyst, at bladets journalist ringede til  

 klageren for at spørge, om klubben havde fået et brev fra  

 spillerne, der udtrykte mistillid til ledelsen.
Klageren oplyste, at han ikke  

 kendte til brevet og derfor ikke kunne kommentere det.
Klageren fik i den  

 forbindelse ikke forelagt oplysningerne om aftalen om lønnedgang, og  

 klageren har derfor ikke kommenteret disse oplysninger.
Klageren har oplyst, at det er korrekt, at der efter  

 aftale er udarbejdet en skrivelse om lønnedgang, som spillerne skulle  

 underskrive.
Klageren har oplyst, at skrivelsen er helt i overensstemmelse  

 med det aftalte, hvilket bladet kunne have kontrolleret ved at kontakte den  

 spiller, som aftalen blev indgået med.
Klageren har endvidere oplyst,  

 at alene én spiller har underskrevet aftalen men ikke på  

 baggrund af, at hele holdet skulle have underskrevet.
Klageren har  

 anført, at bladet kunne have kontrolleret dette ved at spørge  

 de spillere, som bladet omtaler, der har underskrevet.
Herudover kunne bladet  

 have kontaktet klubbens sportslige ledelse for at få en udtalelse om,  

 hvordan aftalen var blevet indgået.
Klageren har desuden anført, at den direkte usande  

 artikel rammer ham personligt, og at kritikken herudover også er  

 særdeles krænkende for hans civile arbejde som bankansat, idet  

 han ikke kan acceptere, at hans hæderlighed bringes i tvivl.
Bladets  

 efterfølgende erkendelse af fejlen er ikke tilstrækkelig, idet  

 skaden er sket.
Det er korrekt, at klageren har oplyst til bladet, at han  

 ikke kun ønskede en personlig undskyldning fra bladet, men at en  

 beklagelse skulle vedrøre hele artiklens indhold om aftalen  

 vedrørende lønnedgang.
Klageren har videre oplyst, at bladet  

 hertil svarede, at en beklagelse først kunne bringes, når sagen  

 var blevet undersøgt nærmere, hvortil klageren meddelte, at han  

 sagtens kunne vente et par dage.
Efter tre dage kontaktede klageren bladet  

 på ny og konstaterede, at bladet intet havde foretaget sig.
Klageren har desuden gjort gældende, at artiklen  

 ikke specifikt nævner at der skulle være afholdt et møde,  

 men derimod at klubbens sportslige ledelse skulle have udfærdiget en  

 fejlagtigt skrivelse og dernæst narret spillerne til at skrive under.  

 Det er således efter klagerens opfattelse ikke alene selve deltagelsen  

 i et møde, klubbens sportslige ledelse anklages for, men ligeledes  

 hele skrivelsens indhold, som skulle være lavet i strid med den  

 mundtlige aftale.
Dette er direkte løgnagtigt, hvilket bladet kunne  

 have fået bekræftet hos spillerne  Anja  Kristensen og  Lotte  

  Kiærskou.
 Bladet har anført, at man ikke mener at have  

 overskredet reglerne for god presseskik i forbindelse med den påklagede  

 artikel.
Bladet har oplyst, at man har tilbudt klageren at beklage  

 og rette, at det i artiklen kunne læses som om, at klageren havde  

 deltaget i møder, hvor spillere ifølge bladets kilder  

 følte sig presset til at underskrive en aftale med den begrundelse, at  

 andre havde gjort det.
Bladet har erkendt, at der ikke var belæg  

 herfor.
Bladet har i den forbindelse desuden oplyst, at man har tilbudt  

 klageren at godkende rettelsen inden offentliggørelsen, men at man  

 ikke efterfølgende har hørt fra klageren herom.
Bladet har  

 desuden anført, at det har vanskeligt ved at se, at en sådan  

 beklagelse også skal indbefatte  Per  Malmberg, idet bladet ikke har  

 fået en henvendelse fra  Per  Malmberg.
Bladet har desuden anført, at resten af artiklen  

 bygger på forskellige kilders udtalelser og en højtlæsning  

 af selve artiklen for en af spillerne, som ikke kunne finde fejl.
Endvidere  

 har bladet forsøgt at indhente kommentarer fra klageren og klubbens  

 formand, og klageren er dermed blevet forelagt de oplysninger, der gives i  

 artiklen, bortset fra det erkendte spørgsmål om deltagelse i  

 mødet med  Anja  Kristensen.
Klageren er således i artiklen  

 citeret for at have udtalt: "Jeg aner simpelthen ikke, hvad det er for  

 nogle problemer, der skulle være". Bladet har anført, at  

 der heri også ligger, at klageren har fået forelagt de anklager,  

 der måtte være imod ham, og bladet har således ikke ud over  

 det erkendte overskredet reglerne for presseskik.
 Bladet har herudover anført, at klageren og resten  

 af den sportslige ledelse er velkommen til at komme med deres version af  

 uroen i klubben.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Kirsten Dyregaard.
 Pressenævnet udtaler:
 Berigtigelse af urigtige meddelelser skal finde sted  

 på redaktionens eget initiativ, hvis og så snart kendskab til  

 fejl af betydning i de bragte meddelelser indgår.
Bladet har erkendt og over for klageren beklaget, at den  

 påklagede artikel fejlagtigt kunne læses, som om klageren har  

 deltaget i et møde, hvor spillere har følt sig presset til at  

 underskrive en aftale med den begrundelse, at andre spillere havde  

 underskrevet aftalen.
Bladet har anført, at man flere gange har  

 tilbudt klageren at bringe en berigtigelse af dette forhold, men at klageren  

 ikke har reageret herpå.
 Pressenævnet finder, at bladet på eget  

 initiativ burde have bragt en berigtigelse af artiklens oplysninger om  

 klagerens deltagelse i det pågældende møde, og  

 Pressenævnet udtaler derfor på dette punkt kritik af bladet.
 På baggrund af sagens oplysninger - herunder den  

 måde, hvorpå klageren er citeret i artiklen - finder  

 Pressenævnet endvidere ikke, at bladet inden offentliggørelse af  

 artiklen i tilstrækkeligt omfang har forsøgt at indhente  

 klagerens kommentar til artiklens øvrige kritiske oplysninger om  

 lønaftalen, og Pressenævnet udtaler derfor også på  

 dette punkt kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Nordjyske Stiftstidende at offentliggøre følgende:
"Kendelse fra Pressenævnet Nordjyske Stiftstidende bragte den 9. februar 2001 en  

 artikel i bladet vedrørende økonomiske forhold i  

 håndboldklubben Frederikshavn fI.
Artiklen kunne læses, som om  

 klubbens sportslige manager [K] havde deltaget i et møde, hvor  

 spillere ifølge bladets kilder følte sig presset til at  

 underskrive en aftale om lønnedgang.
Denne fremstilling har [K] klaget  

 over.
Herudover har[K] klaget over, at han ikke er blevet forelagt artiklens  

 øvrige kritiske oplysninger vedrørende lønaftalen.
Bladet har erkendt og over for klageren beklaget, at den  

 påklagede artikel fejlagtigt kunne læses, som om at klageren har  

 deltaget i et møde, hvor spillere har følt sig presset til at  

 underskrive en aftale med den begrundelse, at andre spillere havde  

 underskrevet aftalen.
Bladet har anført, at man flere gange har  

 tilbudt klageren at bringe en berigtigelse af dette forhold, men at klageren  

 ikke har reageret herpå.
 Pressenævnet udtaler:
 Berigtigelse af urigtige meddelelser skal finde sted  

 på redaktionens eget initiativ, hvis og så snart kendskab til  

 fejl af betydning i de bragte meddelelser indgår.
 Pressenævnet finder, at bladet på eget  

 initiativ burde have bragt en berigtigelse af artiklens oplysninger om  

 klagerens deltagelse i det pågældende møde, og  

 Pressenævnet udtaler derfor på dette punkt kritik af bladet.
 På baggrund af sagens oplysninger - herunder den  

 måde, hvorpå klager er citeret i artiklen - finder  

 Pressenævnet endvidere ikke, at bladet inden offentliggørelse af  

 artiklen i tilstrækkeligt omfang har forsøgt at indhente  

 klagerens kommentar til artiklens øvrige kritiske oplysninger om  

 lønaftalen, og Pressenævnet udtaler derfor også på  

 dette punkt kritik af bladet.
København den 9. maj 2001 Per Sørensen, Bo Maltesen, Kaare R.
Skou og Kirsten  

 Dyregaard" Afsagt den 9. maj 2001.
