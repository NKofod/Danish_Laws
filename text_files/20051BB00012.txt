Fremsat den 13. oktober 2005 af Line Barfod (EL), Jørgen Arbo‑Bæhr  

 (EL),  

 Majbrit Berlau (EL), Per Clausen (EL), Rune Lund (EL) og Frank Aaen (EL) Forslag til folketingsbeslutning om  

 100 pct.s statsrefusion af alle overførselsindkomster Folketinget pålægger regeringen at indføre 100 pct.s  

 statsrefusion af alle overførselsindkomster, som kommunerne udbetaler, senest  

 pr. 1. februar 2006.
Bemærkninger til forslaget Forslaget er en delvis genfremsættelse af beslutningsforslag B  

 100 fra folketingsåret 2002-03 (se Folketingstidende tillæg A side 4226 og  

 4228  

 og Folketingets forhandlinger side 8020).
 Hensigten med dette forslag er dels at skabe større  

 retssikkerhed for borgerne, når de skal have hjælp fra det offentlige, dels  

 at  

 skabe større økonomisk lighed mellem kommunerne.
De nuværende regler for statsrefusion til kommunerne for  

 forskellige overførselsindkomster fører til, at mange mennesker kommer i  

 klemme  

 på grund af kassetænkning.
Borgernes retssikkerhed er truet af det nuværende  

 system, fordi det for kommunen har forskellig økonomisk betydning, hvilken  

 indsats man vælger over for det enkelte menneske.
Mens udgifter til  

 folkepension og efterløn refunderes fuldt ud af staten, er der vidt  

 forskellige  

 refusionssatser for de øvrige indkomstoverførsler:
Ydelse Refusionsprocent Kontanthjælp 50 Aktivering 50 Revalidering 50/65 Sygedagpenge 100/50/0 (afhænger af varigheden af sygedagpengeperioden) Fleksjob 65 Ledighedsydelse 35 Førtidspension 35 (Kilde: Betænkning 1437 Et nyt  

 udligningssystem af Indenrigs- og Sundhedsministeriets Finansieringsudvalg  

 januar 2004).
Det er altså kommunaløkonomisk gunstigst   

 	  

 at få flest mulige  

 borgere overtalt til at søge efterløn frem for at visitere dem til  

 førtidspension,   

 	  

 at tildele førtidspension  

 til færrest muligt,   

 	  

 at opprioritere de  

 fleksjobsvisiterede, der er berettiget til ledighedsydelse, på bekostning af  

 dem, der modtager kontanthjælp i ventetiden, og   

 	  

 at syge mennesker er  

 så kort tid som muligt i sygedagpengesystemet.
Det er kommunen, der afgør, om  

 en dagpengeperiode kan forlænges.
Borgeren bør have ret til sygedagpenge, indtil vedkommende er  

 raskmeldt, eller indtil det er afklaret, at vedkommende ikke bliver i stand  

 til  

 at genoptage arbejdet, og der i stedet skal ske revalidering eller visitation  

 til fleksjob eller tilkendes førtidspension.
Desværre er der jævnligt  

 eksempler  

 på mennesker, der havner i et hul, i værste fald helt uden  

 forsørgelsesgrundlag.
Hvis der indføres 100 pct.s statsrefusion af alle  

 overførselsindkomster, som der allerede er af folkepension og efterløn, vil  

 kommunerne kunne koncentrere sig om at se på, hvad der er bedst for det  

 enkelte  

 menneske, i stedet for at se på, hvad der er bedst for kommunekassen.
Ligesom  

 kommuner med mennesker på folkepension vil få et økonomisk incitament til  

 forebyggende  

 arbejde for ikke at få øgede udgifter til hjemmehjælp, hjemmepleje osv., vil  

 kommunerne også i forbindelse med personer på andre former for  

 overførselsindkomst have et økonomisk incitament til forebyggende arbejde og  

 til så vidt muligt at få folk i arbejde, så man forebygger sociale problemer  

 og  

 får øgede skatteindtægter.
Med de nuværende refusionssatser skabes meget ulige økonomiske  

 vilkår for kommunerne.
Det skyldes den meget skæve befolkningssammensætning,  

 hvor der er kommuner (især udkantskommuner) med en stor andel af  

 førtidspensionister og kontanthjælpsmodtagere.
I Ledøje-Smørum Kommune er 2,9 pct. af borgerne på  

 førtidspension, men i Rødby Kommune er 14,6 pct. af borgerne på  

 førtidspension.  

 Det er meget dyrt for Rødby Kommune, fordi kun 35 pct. af udgiften refunderes  

 af staten.
I Lejre Kommune var 3,6 pct. af borgerne på kontanthjælp mod 19,7  

 pct. i Rødby Kommune i 2003. Det er også dyrt for Rødby Kommune, fordi staten  

 kun refunderer 50 pct. af kontanthjælpen. (Kilde: Kommunale Nøgletal 2002 og  

 2003).
100 pct.s statsrefusion vil skabe større økonomisk lighed mellem  

 kommunerne.
Det fremgår af svar på alm. del − spørgsmål 8 i  

 kommunaludvalget, folketingsåret 2002-03, hvor der findes en kørsel på  

 konsekvensen  

 af 100 pct.s statsrefusion for samtlige kommuner.
 Folketinget har tidligere, den 24. april 2003, behandlet dette  

 forslag, og her lød modargumenterne, at forslaget ville fratage kommunernes  

 incitamenter til at få borgerne væk fra den passive ydelse.
Forslagsstillerne argumenterede imod ved at henvise til  

 folkepensionister, som nyder bevågenhed og omsorg i kommunerne, selvom  

 kommunerne får 100 pct.s refusion på udgifter til folkepension.
Der vil altid  

 være en økonomisk vinding ved at få borgere i beskæftigelse, fordi det giver  

 større skatteindtægter og mindre sociale udgifter, som ellers ofte følger med  

 syge, fattige og udstødte borgere.
Refusioner under 100 pct., altså hvor kommunerne er  

 medfinansierende, er et velegnet styringsredskab, når kommunerne har mulighed  

 for at variere standard og effektivitet.
Og når der er mulighed for et frit  

 (og  

 politisk) valg, er der fornuft i, at kompetence og økonomisk ansvar følges  

 ad.  

 Men forslagsstillernes synspunkt er netop, at overførselsindkomster eller  

 beskæftigelse ikke er en valgmulighed i dag.
Dels har kommunerne pligt til at sikre borgerne et  

 forsørgelsesgrundlag, dels ligger der præcise regler for, under hvilke  

 betingelser  

 den ene eller anden ydelse kan komme på tale.
Der er således ikke grundlag  

 for  

 variation.
Tværtimod ser vi jo, at op imod halvdelen af kommunale afgørelser,  

 som indklages for de sociale nævn, faktisk omgøres.
Dels må man konstatere,  

 at  

 kommunernes mulighed for at sætte aktivitet i gang, der kan fremme lokal  

 beskæftigelse på ordinære eller beskyttede betingelser, er blevet stærkt  

 begrænset af Folketingets beslutning om skattestop og skattefrysning −  

 såvel i kommunale institutioner/virksomheder som i private virksomheder  

 −  

 dels er der en meget striks fortolkning af kommunalfuldmagten.
 Forslagsstillerne tvivler derfor på, at der reelt er mulighed  

 for, at kommunerne kan variere standard og effektivitet, og at kommunerne  

 derfor kan siges at have en kompetence, som skulle begrunde, at de også skal  

 have et økonomisk ansvar.
Hvad angår finansieringen af forslaget, ser forslagsstillerne  

 forslaget som et helt grundlæggende og nødvendigt element i den længe ventede  

 udligningsreform.
De objektive kriterier for udgiftsbehovene er ikke i stand  

 til at opfange de meget store udgifter, som visse kommuner har til  

 overførselsindkomsterne.
 Isoleret set vil forslaget indebære en øget statsudgift på  

 mindst 23 mia. kr., jf. alm. del − svar på spørgsmål 8, folketingsåret  

 2002-03, som rummer mulighed for nedsættelsen af de kommunale  

 skatteprocenter.  

 Det vil flytte beskatningen fra den flade kommuneskat til den progressive  

 statsskat, hvilket vil fremme ligheden mellem skatteborgerne.
 Forslaget er altså både lighedsskabende ved sin udgift og ved  

 sin finansiering.
 Men forslagsstillerne er indstillet på at forhandle om  

 finansieringen i forbindelse med forhandlingerne om den kommende  

 udligningsreform.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om 100 pct.s statsrefusion af alle  

 overførselsindkomster.
(Beslutningsforslag nr.
B 12).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
