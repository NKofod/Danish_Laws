 I henhold til §§ 1, 3, 4, 6 og 7 i lov nr. 574 af 19. december 1969 om  

 radiokommunikation med senere ændringer fastsættes nedenstående bestemmelser  

 for oprettelse og benyttelse af radiostationer i skibe og luftfartøjer.
Tilladelse til oprettelse og benyttelse af  

 radiostationer § 1.  Radiostationer i skibe og luftfartøjer under  

 dansk flag må kun oprettes eller benyttes efter forud indhentet tilladelse  

 fra Post- og Telegrafvæsenet (P&T).
 Stk. 2.  En radiostation anses for oprettet, såfremt  

 radioanlægget er driftsklart for sending og/eller modtagning og er tilsluttet  

 eller forefindes med umiddelbar adgang til strømforsyning og antenne.  

 Transportable (bærbare) anlæg anses for oprettet, når de befinder sig om bord  

 i fartøjet.
 § 2.  Ansøgning om tilladelse skal indsendes til  

 P&T, Radioteknisk Tjeneste, forinden stationens installation påbegyndes.  

 For skibe og luftfartøjer, der overtages med en allerede installeret  

 radiostation, skal ansøgning indsendes samtidig med fartøjets overtagelse.
Stk. 2.  Tilladelse udstedes, såfremt det pågældende  

 anlæg af P&T anses at opfylde de stillede krav.
I særlige tilfælde kan  

 der udstedes en betinget, midlertidig tilladelse.
Gyldighedsperioden er  

 normalt 1 år.
 Stk. 3.  Såfremt tilladelsen ikke er opsagt af P&T 3  

 måneder før dens gyldighed udløber, kan den ved betaling af den fastsatte  

 afgift fornyes for 1 år ad gangen.
 Stk. 4.  Såfremt radiotekniske forhold - herunder  

 forhold vedrørende brugen af radiofrekvenser - efter P&Ts vurdering gør  

 det nødvendigt, kan tilladelser tilbagekaldes med et varsel på 6 måneder.
 § 3.  Tilladelsen skal altid forefindes ved  

 radiostationen og skal på forlangende forevises myndighederne i enhver havn.
 Stk. 2.  Myndighederne i fremmede havne kan, såfremt  

 tilladelsen ikke fremlægges, eller når der er konstateret en klar  

 uregelmæssighed, lade foretage syn af radiostationen for at sikre, at det  

 internationale radioreglements bestemmelser er opfyldt.
 § 4.  Såfremt en tilladelse ødelægges eller  

 bortkommer, kan en genpart af den oprindelige tilladelse udstedes mod  

 betaling af det i § 25, stk. 2, anførte gebyr.
Stk. 2.  Ved en stations nedlæggelse, overdragelse eller  

 salg skal tilladelsen tilbagesendes til P&T.
Ved overdragelse eller salg  

 skal der tillige gives P&T oplysning om den nye ejers navn og adresse.
 Stk. 3.  I tilfælde af forlis af et fartøj med  

 radiostation skal meddelelse herom indsendes til P&T.
 § 5.  Til varetagelse af særlige tjenester kan der,  

 når forholdene efter P&Ts vurdering gør det rimeligt, gives tilladelse  

 til i skibe og luftfartøjer at oprette og benytte radiostationer efter  

 bestemmelserne i bekendtgørelse om landmobile radiotjenester.
 § 6.  P&T kan foranledige plombering af stationer,  

 for hvilke der ikke foreligger en gyldig tilladelse.
Kontrol § 7.  P&T kan når som helst foretage kontrol af  

 radiostationer.
De til foretagelse af kontrolsyn beskikkede personer skal til  

 enhver tid mod forevisning af legitimation have uhindret adgang til at  

 undersøge stationerne.
 Stk. 2.  De oplysninger, der forlanges af P&Ts  

 kontrollanter om stationernes indretning og benyttelse skal uopholdeligt  

 gives, og de af kontrollanterne givne påbud med hensyn til forhold, der er  

 reguleret i denne bekendtgørelse, skal efterkommes.
Stk. 3.  Radioopkald fra P&Ts kontroltjeneste skal  

 besvares.
De af hensyn til kontrollen forlangte oplysninger skal uopholdeligt  

 gives.
Bestemmelser vedrørende stationernes  

 indretning § 8.  Der må kun installeres sendeanlæg, som er  

 godkendt af P&T som type eller enkelteksemplar.
Stk. 2.  VHF-modtagere, UHF-modtagere, vagtmodtagere for  

 2182 kHz samt modtageanlæg, der er indrettet for modtagning af  

 enkeltsidebåndstelefoni, skal være godkendt af P&T som type eller som  

 enkelteksemplar.
P&T kan herudover fastsætte krav om godkendelse af andre  

 kategorier af modtagere.
 Stk. 3.  P&T kan fastsætte bestemmelser for udstyr,  

 som kan tilsluttes radioinstallationerne.
 Stk. 4.  Såfremt det konstateres, at der fremstilles  

 eller forhandles anlæg af godkendt type, som ikke opfylder de  

 specifikationer, i henhold til hvilke godkendelsen er udstedt, eller hvis  

 typegodkendelsesindehaveren lægger hindringer i vejen for en effektiv kontrol  

 af anlæg af en godkendt type, kan godkendelsen tilbagekaldes både for  

 allerede ibrugtagne anlæg og for ikke ibrugtagne anlæg.
 § 9.  Radiostationerne skal indrettes således, at  

 deres brug ikke giver anledning til unødig forstyrrelse af andre  

 radiotjenester.
 § 10.  De frekvenser, som det er tilladt stationerne  

 at benytte, fremgår af de af P&T udarbejdede lister.
 Stk. 2.  Andre end de i disse lister anførte frekvenser  

 må ikke benyttes uden særlig tilladelse fra P&T.
 Stk. 3.  På radiostationer, hvor senderens frekvens  

 bestemmes ved valg mellem krystaller, må der kun forefindes krystaller for de  

 i stk. 1 nævnte lister anførte frekvenser samt krystaller for frekvenser,  

 hvortil der foreligger særlig tilladelse.
Stk. 4.  Såfremt senderens frekvens er baseret på  

 frekvenssyntese, skal der i udstyret være indbygget foranstaltninger, som  

 umuliggør sending på andre frekvenser end de i stk. 1 nævnte lister anførte  

 eller frekvenser, hvortil der foreligger særlig tilladelse.
Sendere for  

 frekvenser under 30 MHz, der er installeret i et telegrafipligtigt skib og  

 som betjenes af en radiotelegrafist, er dog undtaget fra denne bestemmelse.
 § 11.  Radiostationerne skal opfylde de bestemmelser,  

 der fastsættes af Industriministeriet i henhold til lov om skibes sikkerhed  

 m.v.
Stationernes klassificering § 12.  Skibsstationerne indordnes med henblik på den  

 offentlige korrespondance under fire klasser:
1. klasse: stationer med uafbrudt tjeneste; 2. klasse: stationer med daglig tjeneste på 16 timer; 3. klasse: stationer med daglig tjeneste på 8 timer; 4. klasse: stationer, hvis tjenestetid er mindre end  

 den, der er fastsat for stationer af 3. klasse, eller som har en tjenestetid,  

 der ikke er fastsat i radioreglementet.
 Stk. 2.  Luftfartøjstationer indordnes under een klasse.  

 Tjenestetiden fastsættes af den administration (luftfartsselskab), hvorunder  

 de hører.
Stationernes betjening § 13.  Tjenesten ved enhver skibs- eller  

 luftfartøjs-radiotelegrafstation, der benyttes i henhold til en af P&T  

 udstedt tilladelse, skal udføres af en person, der er indehaver af et af  

 P&T udstedt eller godkendt telegrafistcertifikat.
 Stk. 2.  Tjenesten ved enhver skibs- eller  

 luftfartøjs-radiotelefonstation, der benyttes i henhold til en af P&T  

 udstedt tilladelse, skal overvåges af en person, der er indehaver af et af  

 P&T udstedt eller godkendt radiotelegrafist- eller  

 radiotelefonistcertifikat.
 Stk. 3.  Undtaget fra bestemmelserne i stk. 2 er  

 radiotelefonstationer i skibe, hvis sendeanlæg alene kan anvendes på  

 frekvensen 3302 kHz, samt radiotelefonstationer i luftfartøjer, der anvender  

 frekvenser over 30 MHz, når stationerne anvendes inden for Københavns  

 flyveinformationsregion, og der ikke benyttes frekvenser, der er tildelt til  

 international anvendelse.
 Stk. 4.  Betjeningen ved de mobile  

 radiotelegrafstationer, der deltager i den internationale offentlige  

 korrespondance, skal i det mindste omfatte:
 for skibsstationer af 1. klasse:
 en person, der er indehaver af et generelt radiotelegrafistcertifikat  

 eller et certifikat som radiotelegrafist af 1. klasse, og som har udført  

 mindst eet års tjeneste som radiotelegrafist i et skib eller ved en  

 kyststation, hvoraf mindst seks måneders tjeneste skal være udført om bord i  

 et skib.
 for skibsstationer af 2. og 3. klasse:
 en person, der er indehaver af et generelt radiotelegrafistcertifikat  

 eller et certifikat som radiotelegrafist af 1. eller 2. klasse, og som har  

 udført mindst seks måneders tjeneste i et skib eller ved en kyststation,  

 hvoraf mindst tre måneders tjeneste skal være udført om bord i et skib.
 for skibsstationer af 4. klasse:
 en person, der er indehaver af et generelt radiotelegrafistcertifikat  

 eller et certifikat som radiotelegrafist af 1. eller 2. klasse, og som har  

 haft mindst 3 ugers indøvelsestjeneste om bord i et skib i søen.
 for luftfartøjsstationer:
 en person med radiotelegrafistcertifikat af 1. eller 2. klasse.
Stk. 5.  Betjeningen ved de mobile radiotelefonstationer  

 skal i det mindste omfatte en person, der er indehaver af et generelt eller  

 et begrænset certifikat som radiotelefonist.
For anvendelsen af sidstnævnte  

 certifikat er det dog en betingelse, at senderens effekt ikke overstiger 375  

 watt (1500 watt P.E.P.), samt at betjeningen af senderen sker udelukkende ved  

 brugen af ydre, simple skifteanordninger og ikke kræver nogen manuel  

 regulering af de frekvensbestemmende elementer.
Begrænsningen af den  

 udstrålede effekt kommer dog ikke til anvendelse ved betjeningen af  

 luftfartøjsstationer, der arbejder på frekvenser, der udelukkende er tildelt  

 den mobile luftfartstjeneste.
 Stk. 6.  Et begrænset radiotelefonistcertifikat kan være  

 forsynet med påtegning om, at det kun giver adgang til at betjene visse  

 kategorier af radiotelefonstationer.
 Stk. 7.  Indehaveren af et radiotelegrafistcertifikat  

 eller et radiotelefonistcertifikat skal for at kunne forrette tjeneste i et  

 luftfartøj i øvrigt opfylde de særlige betingelser, der af  

 Luftfartsdirektoratet måtte være fastsat for sådan tjeneste.
Radioekspedientcertifikater og disses  

 gyldighed § 14.  Oplysninger om de af P&T udstedte  

 certifikater samt bestemmelserne vedrørende afholdelse af prøver til opnåelse  

 af disse fremgår af bekendtgørelse af 9. december 1975 fra Ministeriet for  

 Offentlige Arbejder om prøver for radiotelegrafister og radiotelefonister.
 Stk. 2.  Et radiotelegrafistcertifikat bliver ugyldigt  

 for betjening af skibsradiotelegrafstationer, såfremt der på tidspunktet for  

 påmønstring ikke er udført mindst 12 måneders telegrafisttjeneste på en  

 skibs- eller kyststation inden for de sidste 5 år.
 Stk. 3.  Gyldigheden kan generhverves ved en  

 fornyelsespåtegning i henhold, til de i ovennævnte bekendtgørelse fastsatte  

 regler.
 Stk. 4.  Radiotelegrafisten må selv skaffe bevis for  

 udført telegrafisttjeneste på kyststationer eller i udenlandske skibe.
 Stk. 5.  Radiotelefonistcertifikater har ubegrænset  

 gyldighed.
 Stk. 6.  Radioekspedientcertifikatet kan til enhver tid  

 inddrages af P&T, såfremt indehaveren ikke overholder bestemmelserne i  

 denne bekendtgørelse, eller han under hensyn til den internationale  

 teletrafiks krav skønnes ude af stand til at gøre fyldest som  

 radioekspedient.
 Stk. 7.  Ved eftersyn af fartøjsstationer i danske eller  

 fremmede havne er de inspicerende myndigheder berettiget til at kræve  

 radioekspedienternes certifikater fremlagt; de har dog ikke ret til at kræve,  

 at radioekspedienterne skal aflægge prøve på deres faglige kundskaber.
Radiostationernes benyttelse § 15.  Radiostationer i skibe eller luftfartøjer må  

 kun benyttes til korrespondance med andre fartøjsstationer, offentlige  

 landstationer eller andre autoriserede landstationer (havnetjeneste m.v.)  

 samt til nødkorrespondance.
Det er således forbudt skibs- eller  

 luftfartøjsstationer at foretage radiospredningsudsendelser samt udsendelser,  

 der er bestemt til direkte aflytning hos adressater i land.
 Stk. 2.  Et skib må ikke stationeres på eller uden for  

 dansk søterritorium med det formål at udveksle radiokorrespondance.
Stk. 3.  Når et skib (luftfartøj) befinder sig i dansk  

 havn (lufthavn eller landingsplads), må dets radiostation kun benyttes til  

 nødkorresponce, medmindre særlig tilladelse er givet af P&T.
Undtaget fra  

 denne bestemmelse er skibsjordstationer i det internationale maritime  

 satellitsystem INMARSAT og skibsstationer, der arbejder i den internationale  

 mobile maritime tjenestes frekvensbånd mellem 156 og 174 MHz for så vidt  

 angår korrespondance i havnetjenesten samt offentlig korrespondance, samt  

 radioanlæg for intern kommunikation om bord i frekvensområdet 450-470 MHz.
 Stk. 4.  Det er endvidere tilladt luftfartøjer på jorden  

 at korrespondere med kontroltårnet og foretage funktionsprøve af radioanlæg  

 efter tilladelse fra kontroltårnet eller anden vedkommende luftfartsstation  

 under forudsætning af, at prøven ikke er til gene for anden korrespondance og  

 foretages af kompetent personel.
 Stk. 5.  Nødlandede luftfartøjer kan benytte deres  

 radioinstallation til at sætte sig i forbindelse med den nærmeste lufthavns  

 radiostation for at give nødvendige meddelelser om luftfartøjets,  

 besætningens og passagerernes skæbne og træffe aftale om forholdsregler til  

 at yde det nødlandede luftfartøj assistance.
 Stk. 6.  Skibe og luftfartøjer, som midlertigt befinder  

 sig inden for fremmede landes territorialgrænse, eller som midlertidigt gør  

 ophold på deres territorium, er forpligtede til at underkaste sig de  

 bestemmelser, som vedkommende land måtte fastsætte for radiostationernes  

 benyttelse.
 Stk. 7.  Det er forbudt at sende falske eller  

 vildledende alarm-, nød-, il- og sikkerhedssignaler såvel som falske eller  

 vildledende identifikationssignaler.
 Stk. 8.  Det er endvidere forbudt at foretage  

 unødvendige sendinger, at sende overflødige signaler eller korrespondance,  

 samt at sende signaler, hvis identitet ikke er angivet.
 Stk. 9.  Trafikkens udveksling skal ske med det minimum  

 af energiudstråling, som er nødvendigt til sikring af en god forbindelse.
Instrukser § 16.  For radiotjenestens udførelse i  

 skibsstationerne gælder i øvrigt bestemmelserne i »Instruks for  

 radiostationer i den mobile martime tjeneste« samt »Instruks for  

 radiotelefonstationer i skibe« med tillæg.
Førerens myndighed § 17.  Radiotjenesten ved en mobil station er  

 underkastet skibets eller luftfartøjets førers eller dennes stedfortræders  

 myndighed.
 Stk. 2.  Det påhviler den, som har denne myndighed, at  

 drage omsorg for, at radioekspedienten overholder radioreglementets  

 bestemmelser, og at den mobile station, for hvilken radioekspedienten er  

 ansvarlig, til enhver tid benyttes i overensstemmelse med radioreglementet.
Hemmeligholdelse § 18.  Indehaveren af en mobil radiostation skal  

 træffe de fornødne foranstaltninger til radiokorrespondancens  

 hemmeligholdelse for alle uvedkommende.
 Stk. 2.  Såfremt nogen anden korrespondance end den, en  

 radiostation er berettiget til at modtage, tilfældigt opfanges, må den ikke  

 gengives, meddeles til trediemand eller benyttes til noget som helst formål;  

 dens eksistens må end ikke røbes.
 Stk. 3.  Radioekspedienterne skal, forinden de kan få  

 tilladelse til at deltage i radiotjenesten, have aflagt skriftligt  

 tavshedsløfte.
 Stk. 4.  Skibets eller luftfartøjets fører eller dennes  

 stedfortræder såvel som alle de personer, der kan få kendskab til indholdet  

 eller blot til tilstedeværelsen af radiotelegrammerne eller radiosamtalerne  

 eller til en hvilken som helst oplysning erhvervet gennem radiotjenesten, er  

 ligeledes underkastet forpligtelsen til at bevare og sikre korrespondancens  

 hemmeligholdelse.
 Stk. 5.  Telegrambilag o.lign. skal opbevares på en  

 sådan måde, at uvedkommende ikke kan få adgang til at gøre sig bekendt med  

 indholdet.
Nød, il og sikkerhed § 19.  Frekvenserne 500 kHz, 2182 kHz og 156,8 MHz  

 (kanal 16) er de internationale nød- og kaldefrekvenser på radiotelegrafi og  

 radiotelefoni.
De må benyttes til sending af nødsignaler og nødmeddelelser,  

 ilsignaler og ilmeddelelser samt til sikkerhedssignaler og annoncering af  

 sikkerhedsmeddelelser.
Herudover må de pågældende frekvenser kun benyttes til  

 kalden og svar på kalden.
 § 20.  Det radiotelegrafiske nødsignal består af  

 gruppen ... - - - ... Forud for nødsignalet sendes - såfremt omstændighederne  

 tillader det - det radiotelegrafiske alarmsignal, der består af en serie på  

 12 streger sendt over en periode på 1 minut, og således at varigheden af hver  

 streg er 4 sekunder med et interval på 1 sekund mellem hver streg.
Stk. 2.  Det radiotelefoniske nødsignal består af ordet  

 MAYDAY.
Forud for nødsignalet sendes - såfremt omstændighederne tillader det  

 - det radiotelefoniske alarmsignal, der består af 2 toner, sendt skiftevis  

 over en periode af mindst 30 sekunder og højst 1 minut.
Tonerne har et  

 svingningstal på hhv. 1300 Hz og 2200 Hz, og varigheden af hver tone er et  

 kvart sekund.
 Stk. 3.  Nødsignalet angiver, at et skib, et luftfartøj  

 eller et andet befordringsmiddel trues af en alvorlig og overhængende fare og  

 behøver øjeblikkelig hjælp.
Stk. 4.  Nødsignalet og den efterfølgende nødmelding har  

 absolut fortrinsret frem for alle andre sendinger.
Alle stationer, som hører  

 nødsignalet og nødmeldingen, skal øjeblikkelig ophøre med enhver sending, der  

 kan forstyrre nødtrafikken, og fortsætte med at lytte på den frekvens, hvorpå  

 nødsignalet og nødmeldingen sendes.
 Stk. 5.  Nødsignal og nødmelding må kun sendes efter  

 bemyndigelse fra skibets eller luftfartøjets fører eller dennes  

 stedfortræder.
 Stk. 6.  Enhver station er forpligtet til at kvittere  

 for en nødmelding og uopholdeligt at træffe de foranstaltninger, som  

 nødmeldingen kræver.
 Stk. 7.  Indtil der er sendt meddelelse om, at normalt  

 arbejde kan genoptages, forbydes det samtlige stationer, som er bekendt med,  

 at der afvikles nødtrafik, men ikke deltager deri, at sende på de frekvenser,  

 på hvilke nødtrafikken afvikles.
 § 21.  Det radiotelegrafiske ilsignal består af  

 gruppen XXX.
 Stk. 2.  Det radiotelefoniske ilsignal består af ordet  

 PAN PAN.
 Stk. 3.  Ilsignalet angiver, at den kaldende station vil  

 sende en meget vigtig meddelelse om et fartøjs eller en persons sikkerhed.
 Stk. 4.  Det radiotelegrafiske sikkerhedssignal består  

 af gruppen TTT.
 Stk. 5.  Det radiotelefoniske sikkerhedssignal består af  

 ordet SECURITE.
 Stk. 6.  Sikkerhedssignalet angiver, at den kaldende  

 station vil sende en meddelelse om navigationens sikkerhed eller give vigtige  

 meteorologiske varselsmeldinger.
 Stk. 7.  Il- og sikkerhedssignaler og -meldinger må kun  

 sendes efter bemyndigelse fra skibets eller luftfartøjets fører eller dennes  

 stedforstræder.
 Stk. 8.  Enhver station, som modtager il- eller  

 sikkerhedssignalet, skal straks indstille enhver korrespondance, som kan  

 antages at ville forstyrre sendingen af den efterfølgende meddelelse.
 § 22.  Signalet for vitale navigationsvarsler, der kun  

 benyttes på radiotelefoni i frekvensområdet 1605-4000 kHz, består af en tone  

 på 2200 Hz, der er afbrudt således, at varigheden af tonen og mellemrummet  

 hver er på et kvart sekund.
 Stk. 2.  Signalet sendes af kyststationen kontinuerligt  

 i en periode på femten sekunder før sending af vitale navigationsvarsler.
Tjenestedokumenter § 23.  Radiotelegrafstationer i skibe skal være  

 forsynet med følgende dokumenter: 1) Tilladelse til stationens oprettelse og  

 benyttelse. 2) Radioekspedientens eller radioekspedienternes certifikater. 3)  

 Radiodagbog. 4) Alfabetisk fortegnelse over kaldesignaler for stationer i den  

 mobile martime tjeneste. 5) Den internationale fortegnelse over  

 kyststationer. 6) Den internationale fortegnelse over skibsstationer. 7) Den  

 internationale fortegnelse over radiostedbestemmelsesstationer og stationer,  

 der udfører særlige tjenester (kun radiopligtige skibe). 8) Manual for Use by  

 the Maritime Mobile Service. 9) Bekendtgørelse fra Ministeriet for Offentlige  

 Arbejder om radiostationer i skibe og luftfartøjer.
 Stk. 2.  Den under 9) nævnte bekendtgørelse er optaget  

 som bilag i den under 10) nævnte instruks.
 Stk. 3.  Radiotelefonstationer i skibe skal være  

 forsynet med følgende dokumeter:
 Stk. 4.  I fiskefartøjer kan de i stk. 3 under 5) og 6)  

 nævnt dokumenter erstattes af nyeste udgave af Fiskeriårbogen under  

 forudsætning af, at radiostoffet heri opfylder de af P&T stillede krav.
 Stk. 5.  Luftfartøjsstationer skal være forsynet med de  

 i stk. 1 under 1) - 3) nævnte dokumenter samt sådanne dokumenter, som måtte  

 skønnes nødvendige for udførelsen af tjenesten ved vedkommende station.
Radioanlæg i udenlandske fartøjer (fartøjer, der ikke er under dansk flag) § 24.  For radiostationer i udenlandske skibe  

 (luftfartøjer), der befinder sig på dansk område gælder de i § 15, stk. 1-5  

 indeholdte bestemmelser.
Radiostationens tilladelse skal på forlangende  

 forevises de danske myndigheder.
Såfremt tilladelsen ikke kan forevises eller  

 der konstateres åbenbare uregelmæssigheder, kan de danske myndigheder lade  

 foretage syn af radiostationen for at sikre, at det internationale  

 radioreglements bestemmelser er opfyldt.
Afgifter og gebyrer § 25.  For tilladelse til oprettelse og benyttelse af  

 radioanlæg i skibe og luftfartøjer betales årligt forud følgende afgifter:
 Stk. 2.  Gebyret for udstedelse af en genpart af en  

 tilladelse, jævnfør § 4, stk.1, udgør kr. 25,00.
 Stk. 3.  Der erlægges ikke merværdiafgift af de i stk.  

 1-2 nævnte afgifter.
Stk. 4.  De i stk. 1 nævnte afgifter beregnes uafhængigt  

 af antallet af enheder indenfor den enkelte anlægskategori.
For egentlige  

 nødradioanlæg, for radionavigationsanlæg samt for anlæg, der er dækket af  

 bekendtgørelsen om privatradio, opkræves ikke afgift.
Stk. 5.  For afprøvning med henblik på godkendelse af  

 anlæg som type eller som enkelteksemplar, jævnfør § 8, opkræves et af P&T  

 fastsat gebyr pr. prøve, uanset afprøvningens resultat.
Til beløbet lægges  

 merværdiafgift.
 Stk. 6.  For anlæg, der ikke er dækket af P&Ts  

 tekniske specifikationer, kan der for afprøvning med henblik på godkendelse  

 opkræves afgift efter regning.
Stk. 7.  For anlæg, der godkendes uden egentlig  

 afprøvning hos P&T, opkræves et af P&T fastsat gebyr.
Til beløbet  

 lægges merværdiafgift.
Forskellige bestemmelser § 26.  P&T er bemyndiget til, når ganske særlige  

 forhold gør sig gældende, at dispensere fra bestemmelserne i denne  

 bekendtgørelse.
 § 27.  Afgørelser, der i henhold til denne  

 bekendtgørelse er truffet af virksomheder i P&T, kan indankes for  

 Ministeriet for Offentlige Arbejder, Generaldirektoratet for P&T.
Overtrædelser § 28.  Bestemmelserne i denne bekendtgørelse skal  

 overholdes, uanset hvor radiostationen befinder sig.
 Stk. 2.  Overtrædelse af:
§ 1,  stk. 1, § 2,  stk. 1, § 3,  stk. 1, § 7 § 8 § 9 § 10,  stk. 2, 3 og 4, § 11 § 13,  stk. 1 og 2, § 15,  stk. 1, 2, 3, 6, 7 og 8, § 18,  stk. 1, 2, 4 og 5, § 19 § 20,  stk. 4 og 7, § 21,  stk. 8 og § 24 straffes med bøde.
 Stk. 3.  Den, som har foretaget installation af  

 radioanlæg, apparater eller dele dertil, der ikke opfylder de bestemmelser,  

 der er fastsat i radiokommunikationsloven eller i medfør heraf, herunder de  

 vilkår, som er stillet for den pågældende tilladelse, eller som bringer  

 allerede eksisterende anlæg i strid med bestemmelserne, kan idømmes bøde.
 Stk. 4.  Den, der i øvrigt medvirker til overtrædelse,  

 kan idømmes bøde.
 Stk. 5.  Er overtrædelsen begået af et aktieselskab,  

 anpartsselskab, andelsselskab, en selvejende institution eller lignende, kan  

 der pålægges selskabet som sådant eller institutionen som sådan bødeansvar.
Stk. 6.  I tilfælde af overtrædelse af bestemmelserne i  

 denne bekendtgørelse, derunder de af P&T givne forskifter, kan P&T  

 suspendere tilladelsen.
Den pågældende station skal i så fald straks sættes  

 ud af virksomhed, og P&T kan ved dertil beskikkede personer lade  

 stationen plombere, jævnfør § 6.
Ikrafttræden § 29.  Bekendtgørelsen træder i kraft den 1. april  

 1984.
 Stk. 2.  Bekendtgørelse nr. 431 af 21. august 1974 om  

 radiostationer i skibe og luftfartøjer med senere ændringer ophæves.
 Stk. 3.  Tilladelser, der er givet i medfør af den i  

 stk. 2 nævnte bekendtgørelse, forbliver gældende i medfør af nærværende  

 bekendtgørelse.
