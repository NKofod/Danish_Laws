Fremsat den 24. oktober 2006 af Pia Gjellerup (S),  

 Ole Stavad (S), Ole Glahn (RV),  

 Margrethe Vestager (RV), Kristen Touborg (SF), Ole Sohn  

 (SF), Line Barfod (EL) og Jørgen Arbo‑Bæhr (EL) Forslag til folketingsbeslutning om  

 nedsættelse af en kommission om lokalt selvstyre Folketinget opfordrer regeringen til efter drøftelse med  

 Folketingets partier at nedsætte en uafhængig kommission, der har som opgave  

 at  

 vurdere principperne for og udviklingsmulighederne i det lokale, kommunale  

 selvstyre.
 De betydeligt større  

 kommuner, der blev et resultat af kommunalreformen, der træder i kraft den 1.  

 januar  

 2007, giver grundlag for at tydeliggøre ansvaret for tilrettelæggelsen og  

 udførelsen af de kommunale opgaver med udgangspunkt i det kommunale selvstyre  

 og med respekt for borgernes retssikkerhed.
Kommissionens  

 hovedopgave skal være at gennemgå de principper, der ligger til grund for det  

 kommunale selvstyre og dets ved kommunalreformen nu fastlagte udformning og  

 funktion, og dertil skal kommissionen foreslå såvel principielle som mere  

 konkrete ændringer, som kan udvikle det kommunale selvstyre, samt   

 	  

 øge lovgivningens klarhed og konsekvens,   

 	  

 udbygge borgernes retssikkerhed,   

 	  

 sikre effektive tilsyn og klageveje,   

 	  

 skabe ensartede og enkle metoder til at opnå indsigt i opgavernes  

 løsning,   

 	  

 reducere kontrol og detailstyring,   

 	  

 opgøre og reducere regelbyrden og omkostningerne herved og   

 	  

 styrke offentligheden i forvaltningen.
 En væsentlig del af kommissionen skal bestå af personer med  

 følgende baggrund:
  

 	  

 Eksperter med indsigt i kommunale forhold,   

 	  

 eksperter med indsigt i retssikkerhedsprincipper,   

 	  

 repræsentanter for kommunale medarbejderes faglige organisationer,   

 	  

 repræsentanter for større borger- og interessegrupper og   

 	  

 repræsentanter for kommunerne og de mest relevante ministerier.
 Kommissionens betænkning skal afgives til indenrigs- og  

 sundhedsministeren med henblik på drøftelse med Folketinget i efteråret 2008.
Bemærkninger til forslaget I § 82 i grundlovens kapitel om de borgerlige  

 frihedsrettigheder bestemmes det, at kommunernes ret til under statens tilsyn  

 at styre deres anliggender ordnes ved lov.
Dette har i tidens løb udmøntet  

 sig  

 i en omfattende lov om kommunernes styrelse og en række særlove, der  

 omhandler  

 alle de opgaver, som kommunerne og amterne varetager som hovedaktører i det  

 danske velfærdssamfund.
 Ved kommunalreformen, der træder i kraft i 2007, er amterne  

 nedlagt og erstattet af regioner, der ikke af regeringen anerkendes som en  

 del  

 af det kommunale selvstyre.
 Desuden er kommunernes antal reduceret til 98, hvorved der  

 igennem den periode, hvor velfærdssamfundet har udviklet sig med størst  

 styrke  

 i Danmark, er sket en samlet reduktion fra 1.386 kommuner før  

 kommunalreformen  

 i 1970 til de 98 store nye kommuner, der i løbet af nogle år måske bliver  

 endnu  

 et nøk færre.
 Denne omfattende reduktion i antallet og dermed størrelsen samt  

 den lige så omfattende forskydning af opgavernes antal og tyngde har ikke på  

 noget tidspunkt været undergivet en samlet, principiel og indsigtsfuld  

 vurdering, for så vidt angår indholdet af begrebet »det kommunale selvstyre«.
 Dette lægges der op til med dette beslutningsforslag.
 Der vil altid være interessemodsætninger mellem  

 staten/regeringen/Folketinget på den ene side og kommunerne på den anden side  

 i  

 en lang række situationer, hvor det politisk er en fælles opgave at sikre  

 borgerne  

 den velfærd, man har stillet dem i udsigt.
 Blandt emnerne, der dystes om ud over de økonomiske rammer, er  

 sådanne som regelstyring, mindstekrav, garantier, klageadgange, tilsyn,  

 puljestyring, evalueringer, indberetninger, sammenligninger, kontrol,  

 udligning  

 og forskelle mellem kommunerne, hvad angår såvel service som økonomiske  

 vilkår.
I den seneste tid er der af det politiske flertal i Folketinget  

 sat alvorlige spørgsmålstegn ved kerneelementer i det kommunale selvstyre  

 − spørgsmålstegn, som netop er affødt af den uklarhed, der følger af,  

 at  

 begrebet »det kommunale selvstyre« presses i situationer, hvor der ikke er en  

 mere afklaret balance mellem statsmagten og kommunerne.
Dette lægger op til  

 en  

 ufrugtbar konflikt om fremtiden for det lokale selvstyre, som ellers har  

 været  

 et væsentligt kendetegn ved udviklingen af velfærdssamfundet.
 Forslagsstillerne ønsker at få kvalificeret diskussionen,  

 således at der skabes det bedste udgangspunkt for udviklingen af  

 velfærdssamfundet  

 i et fællesskab mellem staten og kommunerne, hvor opgaverne løses der, hvor  

 de  

 bedst vil kunne løses.
Det er forslagsstillernes forventning, at en udmøntning af  

 resultaterne af et kommissionsarbejde kan skabe reel sammenhæng mellem  

 forpligtelser, økonomi, ansvar og resultater og dermed en klarere demokratisk  

 indsigt og indflydelse for borgerne.
Borgerne vil tillige kunne opleve at få  

 et  

 større udbytte af den kommunale indsats med vægt på ydelserne over for  

 borgerne  

 frem for betydelige anstrengelser med et pålagt bureaukrati.
 Forslagsstillerne forestiller sig, at kommissionen kan  

 nedsættes tidligt i 2007 og være færdig med sine analyser, overvejelser og  

 anbefalinger i efteråret 2008, så der kan gennemføres den fornødne opfølgende  

 lovgivning og andre beslutninger i Folketinget før sommeren 2009, hvorefter  

 der  

 kan afholdes kommunalvalg i efteråret 2009 på et fælles og afklaret grundlag.
Skriftlig fremsættelse Pia  

 Gjellerup  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en kommission om lokalt selvstyre.
(Beslutningsforslag nr.
B 13).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
