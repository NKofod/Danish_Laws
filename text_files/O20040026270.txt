Resumé En landmand anmeldte opførelse af en svinestald til en  

 kommune.
 Kommunen afslog at godkende byggeriet fordi afstanden fra  

 stalden til et planlagt boligområde var under  

 300 m.
Ombudsmanden udtalte at hverken en regionplan eller et forslag  

 til kommuneplan kunne udgøre tilstrækkelig hjemmel for afslaget.
Hertil  

 krævedes en endelig vedtaget kommuneplan, og en sådan forelå først efter at  

 afslaget var givet.
Da den endelige kommuneplan imidlertid blev vedtaget  

 samme  

 dag som afslaget blev givet, foretog ombudsmanden sig efter omstændighederne  

 ikke mere i sagen.
Ombudsmanden udtalte endvidere at både kommunens begrundelse  

 for afslaget og kommunens klagevejledning var mangelfulde.
Desuden havde  

 Skov-  

 og Naturstyrelsen ikke orienteret landmanden tilstrækkeligt om sagens  

 behandling. (J.nr. 2003-2721- 110).
Afslag på opførelse af svinestald.  

  

 Hjemmel.
Begrundelse.
Klagevejledning Det fremgik af sagen at A den 1. december 2000 indgav anmeldelse  

 til X Kommune om opførelse af en svinestald til 35 dyreenheder (ca. 1.000  

 slagtesvin).
Den 6. december 2000 blev kommunalbestyrelsens  

 kommuneplanstrategi bekendtgjort.
Heraf fremgik bl.a. at der skulle udlægges  

 nye boligområder ved bl.a. ( ). Et forslag til kommuneplan forventedes  

 fremlagt  

 til offentlig debat i begyndelsen af 2001.
Kommunen meddelte den 7. december  

 2000 A  

 at det indsendte materiale var  

 utilstrækkeligt.
Desuden blev det oplyst at ansøgningen ville blive forelagt  

 udvalget for teknik og miljø den 2. januar 2001 til politisk vurdering.
 I brev af 14. december 2000 til kommunen fremkom A med  

 supplerende oplysninger.
 Kommunen meddelte i brev af 20. december  

 2000 A  

 at materialet stadig ikke var  

 fyldestgørende.
Den 14. januar 2001 skrev A til kommunalbestyrelsen om et  

 fremsat regionplanforslag.
Det fremgik af brevet at A ved samtale med teknisk  

 forvaltning og borgmesteren havde erfaret at grunden til at han endnu ikke  

 havde  

 fået en positiv tilbagemelding fra kommunen om byggeriet, var at  

 regionplanforslaget  

 gav kommunen mulighed for at udvide byen mod ( ). A ønskede ikke at hans jord  

 blev inddraget i denne udvidelse. (Kommunen anførte i et bilag til brev af  

 29.  

 november 2001 til Tilsynsrådet for Roskilde Amt at As brev af 14.  

 januar 2001  

 ikke sås modtaget i kommunen).
 Den 23. januar 2001 skrev A til kommunen at han ikke kunne  

 respektere kommunens beslutning på møde den 16. januar 2001 om at byggeriet  

 ikke var nødvendigt for driften.
 I brev af 24. januar 2001 meddelte kommunen A at den ikke anså  

 det anmeldte byggeri for erhvervsmæssigt nødvendigt for ejendommens drift.  

 Der  

 skulle derfor indhentes landzonetilladelse.
 A fremsatte den 24. januar 2001 erstatningskrav mod kommunen  

 som følge af kommunens manglende accept.
 Kommunen svarede den 26. januar 2001 på As brev af 23. januar  

 2001 og gjorde opmærksom på at den stadig ikke havde modtaget fyldestgørende  

 anmeldelse.
 I brev af 31. januar 2001 søgte A Hovedstadens Udviklingsråd  

 (HUR) om landzonetilladelse.
 Ligeledes den 31. januar 2001 sendte A supplerende oplysninger  

 til kommunen om byggeriet.
I brev af 1. februar 2001 klagede A til Tilsynsrådet for  

 Roskilde Amt over kommunens behandling af hans anmeldelse.
A var ikke blevet  

 hørt forud for beslutningen om at byggeriet ikke var erhvervsmæssigt  

 nødvendigt,  

 og han havde ikke fået en begrundelse for afgørelsen.
A mente desuden at  

 kommunen  

 forhalede sagen fordi den ikke ønskede byggeriet.
Den 27. februar 2001 vedtog kommunen et forslag til ny  

 kommuneplan.
Forslaget blev fremlagt til offentlig høring fra den 8. marts  

 2001  

 til den 3. maj 2001.
Den 5. marts 2001 sendte kommunen en udtalelse til HUR.
Heri  

 oplystes bl.a. at staldbygningens afstand til det i regionplanforslaget  

 udlagte areal til boligformål ved ( ) ikke ville kunne overholde de pr. 1.  

 januar 2001 ændrede regler for afstand til fremtidige byzoneområder.
Desuden  

 oplystes at hvis der blev givet zonetilladelse, ville kommunen være  

 indstillet  

 på at godkende byggeriet når A havde fremsendt alle nødvendige oplysninger.
A  

 fik kopi af brevet.
 HUR sendte den 22. maj 2001 ansøgningen tilbage til kommunen da  

 det ansøgte ikke krævede landzonetilladelse.
 I brev af 1. juni 2001 meddelte kommunen A HURs afgørelse og  

 oplyste at sagen ville blive forelagt for økonomiudvalget den 11. juni 2001  

 og  

 eventuelt efterfølgende for kommunalbestyrelsen den 19. juni 2001.
 Kommunen skrev herefter den 25. juni 2001 bl.a. følgende til A:
 Efter at kommunen, fra Hovedstadens Udviklingsråd, har  

 modtaget meddelelse om, at den anmeldte svinestald er nødvendig for den  

 landbrugsmæssige drift af ejendommen, har anmeldelsen været forelagt for  

 kommunalbestyrelsen  

 på mødet den 19. juni 2001, hvor det blev besluttet at tage afgørelsen til  

 efterretning.
 Samtidig besluttede kommunalbestyrelsen, at sagen henlægges  

 under henvisning til skrivelse af 1. juni 2001 fra Skov- og Naturstyrelsen,  

 med følgende tilføjelse: idet ansøger ikke har opfyldt  

 bygningsreglementets  

 bestemmelser.
 Det skal bemærkes, at kommunalbestyrelsens beslutning ikke var  

 enstemmig.
Den trufne beslutning om at sagen henlægges, er taget på  

 baggrund af Skov- og Naturstyrelsens brev af 1. juni 2001  vejledende  

 udtalelse om administration af de skærpede afstandskrav.
Ifølge den  

 vejledende  

 udtalelse fremgår bl.a.
 Fristen er fastsat sådan, at en sag skal behandles efter de  

 hidtidige regler, hvis der før den 1. januar 2001 forelå forhåndsanmeldelse,  

 som opfylder de formelle krav om dokumentation efter §§ 29-30 i  

 husdyrsbekendtgørelsen.
Det betyder for et byggeris vedkommende, at anmeldelsen skal  

 indeholde konstruktionstegninger mv., som anført i bygningsreglementet,  

 dokumentation for, at de i kapitel 3-8 nævnte krav til styrke, tæthed og  

 bestandighed opfyldes, samt angivelse af anlæggets placering i forhold til  

 vandindvindingsanlæg, vandløb (herunder dræn), søer, omgivende ejendomme,  

 bebyggelse og eksisterende, eller ifølge kommuneplanen, fremtidig udlagte  

 byzone- og sommerhusområder, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv eller til  

 offentlige formål med henblik på beboelse, institutioner eller  

 lignende.   

 jfr. § 29, stk.  

 2. Den forhåndsanmeldte staldbygning opfyldte den 1. januar 2001  

 ikke de formelle krav om dokumentation, hvilket bl.a. er nævnt i  

 forvaltningens  

 brev af 26. januar 2001. Kommunalbestyrelsens beslutning betyder, at den  

 anmeldte staldbygning skal overholde de skærpede afstandskrav i  

 bekendtgørelse  

 om erhvervsmæssigt dyrehold.
Dette bevirker, at bygningen skal holdes mindst  

 300 m  

 fra det i forslag til kommuneplanen  

 benævnte område ( ) udlagt til åben-lav boligbebyggelse.
 Den forhåndsanmeldte staldbygning ligger inden for denne  

 afstand, hvilket medfører, at godkendelse til opførelse ikke kan meddeles,  

 hvorfor sagen henlægges.
 Til orientering vedlægges kopi af kommunalbestyrelsens beslutningsark  

 samt kopi af udtalelse fra Skov- og Naturstyrelsen.
 Klagevejledning:
I henhold til § 34, stk. 2, i bekendtgørelse om erhvervsmæssig  

 dyrehold kan kommunalbestyrelsens afgørelse efter § 29 og § 30 ikke påklages  

 til anden administrativ myndighed. Et advokatfirma klagede den 25. juli 2001 på As vegne til  

 Tilsynsrådet for Roskilde Amt over kommunens afgørelse af 24. juni 2001. Det  

 blev bl.a. gjort gældende at sagen burde behandles på grundlag af de før 1.  

 januar 2001 gældende regler, og at kommunen ikke kunne anvende byggelovens  

 regler til fremme af en senere påtænkt lokalplan for et nærliggende område.  

 Kommunen søgte således at forhale sagen.
 I brev af 17. august 2001 skrev A til kommunen og præciserede  

 at han havde fremsendt alle krævede oplysninger.
Kommunen svarede den 21. august 2001 at den ikke ville indgå i  

 en dialog om hvorvidt det modtagne materiale overholdt kravene.
Der henvistes  

 i den forbindelse til afgørelsen om at kravene ikke var overholdt pr. 1.  

 januar 2001, og at staldbygningen derfor skulle overholde de skærpede  

 afstandskrav.  

 Hvis A ønskede at opføre en svinestald med overholdelse af de skærpede  

 afstandskrav,  

 måtte han fremsende en plan der viste hvor stalden skulle placeres.
Herefter  

 ville kommunen i givet fald meddele A hvilke supplerende oplysninger der  

 ville  

 være påkrævet.
Tilsynsrådet for Roskilde Amt traf den 3. september 2001  

 afgørelse vedrørende klagen af 1. februar 2001. Tilsynsrådet tog stilling til  

 kommunens brev af 24. januar 2001 for så vidt angik begrundelse og  

 partshøring.  

 Da sagen var afgjort af HUR, fandt tilsynsrådet ikke grundlag for at foretage  

 sig videre.
Tilsynsrådet ville i forbindelse med behandlingen af klagen af  

 25. juli 2001 tage stilling til spørgsmålet om magtmisbrug.
Den 4. september 2001 sendte A supplerende oplysninger  

 vedrørende byggeriet til kommunen.
Det drejede sig om oplysninger/tegninger  

 vedrørende opdeling af brandceller, indvendig vægbeklædning, redegørelse for  

 flugtveje og facadeudseende mv.
 I brev af 7. september 2001 til kommunen skrev A at han  

 fastholdt anmeldelsen af 1. december 2000, og at han ville påbegynde  

 byggeriet.  

 A havde ikke fået at vide med hvilken hjemmel byggeriet kunne stoppes.
Kommunen svarede i brev af 7. september 2001 at byggeriet var  

 omfattet af bestemmelserne i BR-95, afsnit 1.6, stk.  

 1f  

 og stk. 2. Kommunen skrev desuden at en  

 meddelelse om byggearbejder skulle være givet senest 2 uger efter at kommunen  

 havde modtaget det nødvendige materiale.
A kunne derfor forvente besked 14  

 dage fra den 5. september 2001 hvor kommunen havde modtaget det sidste  

 projektmateriale.
Når sagen ikke kunne behandles før, skyldtes det at  

 As  

 byggesagsbehandler var på ferie.
Det betød at den person som skulle behandle  

 sagen, skulle udføre to mands arbejde i perioden, men det tilstræbes,  

 at alle  

 kræfter sættes ind for, at sagen kan behandles indenfor 14 dages  

 fristen.
 Den 18. september 2001 godkendte kommunen kommuneplan  

 2001-2012. Område ( ) blev udlagt til åben-lav boligbebyggelse.
 Ved brev af 18. september 2001 fik A afslag på byggeriet.  

 Kommunen begrundede dette med at stalden stadig lå for tæt på det område ved  

 ( ) som var udlagt i Regionplan 2001 (oktober 2000). Stalden var placeret  

 under  

 300 m  

 fra  

 det udlagte areal.
Efter en telefonisk henvendelse fra et rådgivningscenter om  

 klagevejledning sendte kommunen den 26. september  

 2001 A  

 en standardklagevejledning da  

 det ikke umiddelbart kan ses, at der er nyt i sagen som ikke allerede er  

 anket.
Af den vedlagte klagevejledning fremgik at klager vedrørende  

 afgørelser  

 efter byggeloven kunne indbringes for statsamtet, og at klager vedrørende  

 afgørelser efter planloven kunne indbringes for Naturklagenævnet.
 Efter at rådgivningscentret på ny havde rettet henvendelse til  

 kommunen, sendte kommunen den 4. oktober  

 2001  

 A  

 vejledning om at afgørelsen efter bekendtgørelse om erhvervsmæssigt  

 dyrehold kunne indbringes for Skov- og Naturstyrelsen, og at klagefristen  

 først ville blive regnet fra dateringen af kommunens brev.
Rådgivningscentret ankede den 16. oktober 2001 på As vegne  

 afslaget til Skov- og Naturstyrelsen.
Samtidig blev der over for kommunen  

 taget  

 forbehold for at rejse et erstatningskrav som følge af forsinkelse af sagen  

 på grund af forkert sagsbehandling.
I klagen blev det bl.a. anført at afgørelserne af henholdsvis  

 25. juni 2001 og 18. september 2001 var mangelfuldt begrundede, at  

 sidstnævnte  

 afgørelse ikke var ledsaget af en klagevejledning, og at klagevejledning om  

 indbringelse for Skov- og Naturstyrelsen først blev givet efter to  

 henvendelser  

 til kommunen.
I øvrigt var det forkert at klagefristen regnedes fra  

 dateringen af kommunens brev.
Endvidere anførtes bl.a. følgende:
Såfremt kommunen mener, at den mangler nogle oplysninger, må  

 den præcisere det og træffe en afgørelse herom.
Det kan f.eks. være en  

 afgørelse  

 om, at byggeriet ikke må gå i gang, inden de og de oplysninger mv.  

 foreligger.
 Den bestemmelse, der er relevant her er § 4, stk. 3, nr. 3,  

 i husdyrgødningsbekendtgørelsen, hvor det står anført, at  

 300 m  

 grænsen gælder  

  

 til eksisterende eller, ifølge kommuneplanens  

 rammedel, fremtidigt byzone- eller sommerhusområde.
 Det kan heraf umiddelbart udledes, at det ikke er nok at arealet  

 er udlagt til eventuelt kommende byzoneområder i en regionplan.
Det fremgår også, at der skal være en endelig godkendt  

 kommuneplan for at bestemmelserne gælder.
I den konkrete sag var der et  

 forslag, som først blev endeligt vedtaget den 18. september 2001 om aftenen.
I øvrigt er det forkert, når kommunen bare siger nej, hvis en  

 staldbygning ligger inden for de  

 300 m.  

 Kommunen skal i stedet for tage stilling til, om de kan godkende opførelse af  

 stalden indenfor de  

 300 m.  

 Men som nævnt er det ikke aktuelt i den konkrete sag, da byggeriet var  

 anmeldt  

 inden  

 300 m  

 reglen  

 kom til at gælde. Kommunen kommenterede klagen i brev af 23. oktober 2001 til  

 Skov- og Naturstyrelsen.
Kommunen erkendte at tidspunktet for klagefristens  

 begyndelse beklageligvis var angivet forkert.
Endvidere anførtes at A fra  

 starten var gjort opmærksom på hvilket materiale der var nødvendigt til  

 behandling  

 af anmeldelsen, at anmeldelsen pr. 1. januar 2001 ikke opfyldte de formelle  

 krav, og at de skærpede afstandskrav derfor skulle overholdes.
Det var  

 kommunens opfattelse at fyldestgørende anmeldelse først var modtaget den 5.  

 september 2001.
 I brev af 29. november 2001 afgav kommunen en udtalelse til  

 Tilsynsrådet for Roskilde Amt om klagen af 25. juli 2001. Kommunen fastholdt  

 at  

 der først i september 2001 var modtaget en korrekt anmeldelse, og at sagen  

 derfor skulle behandles efter reglerne om de skærpede afstandskrav der blev  

 indført pr. 1. januar 2001.
 Skov- og Naturstyrelsen anerkendte i brev af 11. februar 2002  

 til rådgivningscentret modtagelsen af klagen.
 I brev af 4. marts 2002 skrev kommunen til A at den havde  

 besluttet at tage hans erstatningskrav af 24. januar 2002 til orientering.  

 Når  

 tilsynsrådet havde truffet beslutning i klagesagen, ville sagen på ny blive  

 taget op.
 Rådgivningscentret rykkede den 30. april 2002 Skov- og  

 Naturstyrelsen for svar i sagen.
 Tilsynsrådet for Roskilde Amt traf den 15. maj 2002 afgørelse om  

 klagen af 25. juli 2001. Tilsynsrådet udtalte at anmeldelsen af byggeriet  

 ikke  

 opfyldte betingelserne inden den 1. januar 2001. Tilsynsrådet fandt ikke  

 grundlag for at tilsidesætte kommunens vurdering hvorefter alle oplysninger  

 til  

 brug for en egentlig byggesagsbehandling først blev modtaget i kommunen i  

 september 2001. Tilsynsrådet fandt i den forbindelse heller ikke at kommunen  

 bevidst havde forhalet sagen, idet kommunen havde meddelt A at der manglede  

 oplysninger ved brev af 14. [skal være 7.; min bemærkning] december 2000,  

 brev  

 af 20. december 2000 og brev af 26. januar 2001. Tilsynsrådet lagde vægt på  

 at  

 de oplysninger kommunen manglede, allerede fremgik af brev af 14. [skal  

 antagelig være 7.; min bemærkning] december 2000.
 Skov- og Naturstyrelsen traf afgørelse i sagen den 20. juni  

 2002. Heraf fremgik bl.a. følgende:
Det fremgår af sagen, at den pågældende byggeanmeldelse for  

 opførelse af ny slagtesvinestald på (Y)-vej ( ) inden 1. januar 2001  

  

 ikke  

  

 opfyldte kravene til dokumentation  

 efter husdyrgødningsbekendtgørelsens § 29, og det fremgår endvidere, at  

 ansøger  

 af (X) Kommune er blevet gjort opmærksom på dette forhold ved modtagelse af  

 byggeanmeldelsen.
Her henvises til brev af 7. december 2000 og 20. december  

 2000 fra (X) Kommune til (A).
 Kommunen oplyser, at den anmeldte svinestald er tænkt placeret  

 inden for  

 300 m  

 fra et planlagt boligområde med tæt-lav og åben- lav boligbebyggelse ( )  

 ifølge  

 (X) Kommunes Kommuneplan 2001-2012. Af kommuneplanens rammebestemmelser  

 fremgår det, at området udlægges til tæt-lav og åben-lav boligbebyggelse ( ).
 Med baggrund i ovenstående har kommunalbestyrelsen afgjort, at  

 godkendelse til opførelse af slagtesvinestald med den ønskede placering  

  

 ikke  

  

 kan meddeles.
Skov- og Naturstyrelsen finder ikke, at der foreligger  

 oplysninger der kan tilsidesætte det af kommunen udviste skøn og stadfæster  

 dermed (X) Kommunes afgørelse om  

  

 ikke  

  

 at meddele godkendelse af opførelse af ny slagtesvinestald, (Y)-vej ( ) i  

 henhold til § 4 i husdyrgødningsbekendtgørelsen nr. 877 af 10. december 1998,  

 som ændret ved bekendtgørelse nr. 1369 af 15. december  

 2000. I brev af 20. september 2002 afviste kommunen As  

 erstatningskrav.
A klagede herefter den 18. december 2002 til mig.
Han anførte  

 bl.a. at Skov- og Naturstyrelsen ikke havde forholdt sig til om reglen i  

 husdyrgødningsbekendtgørelsens § 4, stk. 3, om en afstand på mindre end  

 300 m  

 gælder i forhold til arealer der  

 i regionplanen er udlagt til eventuelt kommende byzonearealer, og om reglen  

 gælder  

 i forhold til et forslag til ændring af kommuneplanen.
A anførte desuden at  

 det  

 var hans klare opfattelse at kommunen bevidst havde forhalet sagen.
 Da Skov- og Naturstyrelsen ikke havde taget stilling til alle  

 As indsigelser, sendte jeg klagen videre til styrelsen som en anmodning  

 fra A  

 om at styrelsen tog stilling til disse.
 Styrelsen svarede i brev af 11. juli 2003 bl.a. at udpegningen  

 af området ( ) på ansøgningstidspunktet, dvs. det tidspunkt hvor ansøgningen  

 forelå i endelig form, forelå i en form som måtte anses for at opfylde  

 betingelserne  

 for at anvende § 4, stk. 3, nr. 3, i husdyrgødningsbekendtgørelsen som  

 hjemmelsgrundlag.
 I brev af 7. august 2003 klagede A til mig igen og bad mig  

 behandle den tidligere indsendte klage af 18. december  

 2002. A  

 anførte bl.a. at  

 myndighederne ikke havde undersøgt forholdene tilstrækkeligt forud for  

 afslaget  

 og stadfæstelsen heraf, og at alle nødvendige oplysninger var fremsendt inden  

 den 1. januar 2001. Det var ikke muligt at placere stalden et andet sted på  

 grunden.
 Den 9. oktober 2003 meddelte jeg A at jeg havde gennemgået  

 styrelsens akter, og at jeg på grund af forældelse var afskåret fra at  

 foretage  

 mig noget vedrørende kommunens afgørelse af 24. januar 2001 og tilsynsrådets  

 afgørelse af 3. september 2001 og sagsbehandlingen i tilknytning til disse  

 afgørelser.  

 Jeg var derimod ikke afskåret fra at behandle kommunens afgørelser af 25.  

 juni  

 2001 og 18. september 2001, tilsynsrådets afgørelse af 15. maj 2002 og Skov-  

 og  

 Naturstyrelsens afgørelse af 20. juni 2002.
 Jeg meddelte endvidere A at jeg var enig med kommunen og  

 tilsynsrådet i at anmeldelsen ikke inden den 1. januar 2001 kunne anses for  

 at  

 opfylde betingelserne i husdyrgødningsbekendtgørelsens § 29, stk. 2 og 3. Jeg  

 foretog mig derfor ikke mere vedrørende spørgsmålet om tidspunktet for  

 indgivelsen  

 af anmeldelsen.
 Jeg bad imidlertid kommunen og Skov- og Naturstyrelsen om en  

 udtalelse om hjemmelsgrundlaget for afslaget i relation til  

 husdyrgødningsbekendtgørelsens  

 § 4, stk. 3, nr. 3. Jeg bad desuden myndighederne komme ind på om  

 forvaltningslovens regler om begrundelse og klagevejledning var overholdt.
 I brev af 31. oktober 2003 udtalte kommunen bl.a. følgende:
På grundlag af Regionplan 2001 blev (X) Kommunes Kommuneplan,  

 Hovedstruktur og Rammer og Forudsætninger parallelt med anmelderens sag  

 gennemført.
Kommunalbestyrelsen vedtog kommuneplanforslaget den 27. februar  

 2001 og forslaget var i offentlig høring fra den 8. marts 2001 til den 3. maj  

 2001. Rammeplanen indeholdt blandt andet et nyt boligområde, benævnt i  

 rammeplanen  

 ( ), der er beliggende ved anmelders ejendom, hvor svinestalden var tænkt  

 opført, ved den eksisterende byzone.
Kommuneplanen blev endelig vedtaget den  

 18. september 2001.
(X) Kommune tilskriver den 18. september 2001 anmelder, at  

 sagsbehandlingen er påbegyndt.
Anmelder har i brev opretholdt den tidligere  

 placering af svinestalden, hvorfor det oplyses, at det er kommunens  

 opfattelse,  

 at stalden stadig ligger for tæt på boligområdet ved ( ), som er udlagt i  

 Regionplan  

 2001.
 Med baggrund i Skov- og Naturstyrelsens vejledende udtalelse om  

 administration af skærpede afstandsregler i Bekendtgørelse om ændring af  

 bekendtgørelse om erhvervsmæssigt dyrehold, husdyrgødning, og ensilage mv.,  

 Bekendtgørelse nr. 1369 af 15. december 2000 og Kommuneplanen, hovedstruktur  

 samt rammer og forudsætninger meddelte (X) Kommune afslag på den anmeldte  

 svinestald  

 for så vidt angår placeringen.
 (X) Kommune har brugt ordvalget Regionplan 2001 med begrundelse  

 om, at denne plan er kommunens retslige grundlag for udarbejdelse af  

 Kommuneplanen, herunder Hovedstruktur, Ramme og Forudsætninger.
(X) Kommune har i sagsbehandlingen skønnet, at lovhjemmelen med  

 udgangspunkt i afstandsbestemmelserne, § 4, stk. 3, 3) i Bekendtgørelse om  

 ændring af bekendtgørelse om erhvervsmæssigt dyrehold, husdyrgødning, og  

 ensilage mv., Bekendtgørelse nr. 1369 af 15. december 2000 var til stede,  

 idet  

 Kommuneplanens reelle indhold, herunder rammeplanen, var på plads i en sådan  

 form, at der var tilstrækkelig lovhjemmel til at meddele afslag på den søgte  

 placering. Skov- og Naturstyrelsen udtalte i brev af 24. februar 2004 bl.a.  

 følgende:
 Det vil sige, at der på det tidspunkt, hvor ansøgningen fra (A)  

 forelå i endelig form 5. september 2001, var planer for etablering af et  

 fremtidigt byzoneområde indenfor  

 300 m  

 af det påtænkte staldbyggeri, og at klager var orienteret herom af kommunen.
 Spørgsmålet er herefter, om planlægningen for området ( ),  

 forelå i en form, som må anses for at opfylde betingelserne for at anvende §  

 4,  

 stk. 1, første punktum, jf. stk. 3, nr. 3, i husdyrgødningsbekendtgørelsen  

 som  

 hjemmelsgrundlag for kommunens afgørelser.
 Kommunens afgørelse af 18. september 2001 blev truffet samme  

 dag, som den endelige kommuneplan blev godkendt af kommunalbestyrelsen.
Medmindre der er fastsat regler om andet skal myndighederne  

 træffe afgørelse på det regelgrundlag, som gælder på afgørelsestidspunktet,  

 hvilket også vil være udgangspunktet i denne sag. (jf. også ombudsmandens  

 afgørelse af 13. september 2001, j.nr. 2001-2826-142). I den forbindelse  

 bemærkes,  

 at overgangsbestemmelsen i § 2 i bkg. nr. 1369 alene fraviger dette  

 udgangspunkt for så vidt angår de anmeldelser, som er indgivet inden 1.  

 januar  

 2001, men ikke generelt forholder sig til spørgsmålet, om det er det  

 planmæssige grundlag på ansøgningstidspunktet eller på afgørelsestidspunktet,  

 der er afgørende.
Det er Skov- og Naturstyrelsens vurdering, at det er det  

 planmæssige grundlag på afgørelsestidspunktet, der skal lægges til grund for  

 en  

 afgørelse om, hvorvidt afstandskravet på  

 300 meter  

 i § 4, stk. 3, nr. 3, er  

 opfyldt og dermed for, om sagen skal behandles efter § 4, stk. 1, 1. eller 2.  

 punktum.
 Bekendtgørelsen indeholder ikke udtrykkelige bestemmelser om,  

 hvornår retsvirkningen af en kommuneplan indtræder i forhold til  

 husdyrgødningsbekendtgørelsens § 4, stk. 3, nr. 3.
 Det er imidlertid styrelsens opfattelse, at vedtagelse af  

 kommuneplanen er tilstrækkelig.
Det kan derimod anses for mere tvivlsomt, om et vedtaget  

 forslag til kommuneplan er tilstrækkelig hjemmel til at afvise et  

 forhåndsanmeldt byggeri med henvisning til, at byggeriet ikke overholder de  

 skærpede afstandskrav til fremtidigt byzoneområde ifølge rammedelen i et  

 forslag til kommuneplan.
Det er ligeledes tvivlsomt, om § 4, stk. 1, 1.  

 punktum, jf. stk. 3, nr. 3, finder anvendelse i denne situation.
Dette gælder  

 også selvom forslaget til kommuneplan er udarbejdet til realisering af en  

 regionplan og selv om regionplanen er vedtaget.
 Såfremt bestemmelsen skulle finde anvendelse i de tidligere  

 faser af planlægningen, havde det således på den ene side været mere  

 nærliggende i § 4, stk. 3, nr. 3, at anvende udtrykket kommuneplanlægningen i  

 stedet for kommuneplanen.
På den anden side har det været Skov- og Naturstyrelsens vurdering,  

 at et forslag til kommuneplan, der  på ansøgningstidspunktet, dvs. det  

 tidspunkt hvor anmeldelsen forelå i endelig form  er så fremskredent i  

 processen som i denne sag, opfylder intentionerne i  

 husdyrgødningsbekendtgørelsens  

 eksisterende eller, ifølge kommuneplanens rammedel, fremtidigt byzone-  

 eller  

 sommerhusområde, selv om dette ikke fremgår udtrykkeligt af  

 bestemmelsens  

 ordlyd.
I den konkrete sag får denne betragtning imidlertid ikke selvstændig  

 betydning under hensyn til, at sagen efter styrelsens opfattelse skal afgøres  

 efter forholdene på afgørelsestidspunktet den 18. september 2001, hvor  

 kommunalbestyrelsen vedtager kommuneplanen endeligt.
 Det er herefter Skov- og Naturstyrelsens vurdering, at den af  

 klager ønskede lokalisering af byggeriet med vedtagelsen af kommuneplanen  

 forudsatte kommunalbestyrelsens godkendelse efter § 4, stk. 1, første punktum  

 i husdyrgødningsbekendtgørelsen.
Reglen i husdyrgødningsbekendtgørelsens § 4, stk. 1, jf. stk.  

 2, betyder, at kommunalbestyrelsen  

  

 kan  

  

 godkende etablering af husdyrbrug på sådanne vilkår, at risikoen for  

 forurening  

 eller ikke uvæsentlige gener for omgivelserne begrænses.
Det bemærkes, at (A)  

 ikke tidligere har haft husdyr, men udelukkende plantebrug på ejendommen.
 Efter Skov- og Naturstyrelsens vurdering er reglen i § 4 en  

 undtagelse, som indebærer, at kommunen  

  

 kan,  

  

 men  

  

 ikke skal,  

  

 godkende en etablering  

  på baggrund af en i øvrigt lovlig begrundelse.
Det er Skov- og Naturstyrelsens opfattelse, at  

 kommunalbestyrelsen med en i øvrigt lovlig begrundelse, har ret til at være  

 restriktiv i sin meddelelse af tilladelser til etablering af husdyrbrug inden  

 for de fastsatte afstandsgrænser uden at lave yderligere undersøgelser af de  

 konkrete indvirkninger på miljøet, og gener for omboende.
Efter Skov- og  

 Naturstyrelsens vurdering er det således tilstrækkelig begrundelse for  

 kommunens afgørelse, at stalden ønskes lokaliseret mindre end  

 300 meter  

 fra planlagt boligbebyggelse  

 ( ) ifølge (X) Kommunes Kommuneplan 2001-2012, jf. kommuneplanens  

 rammebestemmelser,  

 under hensyn til, at reglerne om mindsteafstand er udtryk for, at der er en  

 formodning for, at husdyrbrug, der etableres inden for denne afstand, vil  

 kunne give anledning til ikke uvæsentlige gener, herunder lugtgener for  

 naboerne.
Dette indebærer også, at det kun,  

  

 hvis  

  

 kommunalbestyrelsen beslutter at godkende, er påkrævet at foretage en nærmere  

 undersøgelse og skønsafvejning af indvirkningen af en sådan etablering.
Skov- og Naturstyrelsen har vurderet, at der i sagen ikke var  

 oplysninger, der kunne begrunde en omgørelse af kommunens afslag.
Skov- og  

 Naturstyrelsen har i sin afgørelse af 20. juni 2002 begrundet stadfæstelsen  

 af  

 kommunens afgørelse med baggrund i alle de foreliggende oplysninger, og ikke  

 udelukkende ud fra den begrundelse, der forelå i (X) Kommunes afslag af 18.  

 september 2001, hvilket der også er redegjort for.
Desuden er der redegjort  

 for klagemulighederne, og henvist til de relevante hjemmelsbestemmelser.
(A) har også klaget over Skov- og Naturstyrelsens langsommelige  

 sagsbehandling.
Hertil bemærkes, at Skov- og Naturstyrelsen naturligvis  

 beklager, at sagen ikke som forventet blev besvaret senest 6 uger efter  

 modtagelsen  

 af alle oplysninger, som det ellers fremgår af styrelsens svarbrev af 11.  

 februar 2002. Dette skyldes et stort arbejdspres på landbrugsområdet i Skov-  

 og  

 Naturstyrelsen.
 (X) Kommunes sagsbehandling.
For så vidt angår kommunens afgørelse af 18. september 2001  

 bemærkes, at det er Skov- og Naturstyrelsens vurdering, at afgørelsen burde  

 have indeholdt en henvisning til kommuneplanens rammedel og ikke kun til  

 Regionplan 2001. For så vidt angår spørgsmålet om klagevejledning har Skov-  

 og  

 Naturstyrelsen noteret, at klagevejledning er fremsendt efterfølgende, og at  

 kommunen i den forbindelse har præciseret, at klagefristen beregnes fra  

 tidspunktet for meddelelse af klagevejledning. I brev af 24. marts 2004 kommenterede A myndighedernes  

 udtalelser.
Ombudsmandens udtalelse Indledningsvis bemærkes at spørgsmålet om tidspunktet for indgivelsen  

 af anmeldelsen ikke er omfattet af min undersøgelse.
Jeg lægger til grund at  

 fyldestgørende anmeldelse først forelå med Deres brev af 4. september 2001.
1. Afgørelserne Regelgrundlaget for kommunens og Skov- og Naturstyrelsens afgørelser er  

 bekendtgørelse om erhvervsmæssigt dyrehold, husdyrgødning, ensilage mv. (nr.  

 877 af 10. december 1998 med senere ændringer). Bekendtgørelsens § 4 havde  

 denne ordlyd (som affattet ved bekendtgørelse nr. 1369 af 15. december 2000):
§ 4.  

  

 Kommunalbestyrelsen kan godkende etablering, udvidelse og ændring af  

 husdyrbrug, herunder stalde og lignende, og gødningsopbevaringsanlæg inden  

 for  

 de i stk. 3 nævnte afstande.
Etablering, udvidelse og ændring uden for de i  

 stk. 3 nævnte afstande, samt udvidelse og ændring, der inden for disse  

 afstande ikke medfører forøget forurening, kan ske uden godkendelse, jf. dog  

 §§  

 29-30.
 Stk. 2.
 Stk. 3.  

  

 Afstande for  

 lokalisering af husdyrbrug med mere end 15 dyreenheder, jf. dog stk. 4:
3) Til eksisterende eller, ifølge kommuneplanens rammedel,  

 fremtidigt byzone- eller sommerhusområde  

 300  

 m  Reglerne trådte i kraft den 1. januar 2001, og det var disse  

 regler Deres sag skulle behandles efter, da De ikke inden den 1. januar 2001  

 havde indgivet behørig anmeldelse. (Efter de før 1. januar 2001 gældende  

 regler  

 var afstandskravet  

 100 m  

 ).
Som det fremgår af reglerne, skulle etablering af husdyrbrug  

 inden for den nævnte afstand af  

 300 m  

 godkendes af kommunen.
Afstanden blev beregnet til eksisterende eller ifølge  

 kommuneplanens rammedel fremtidigt byzone- eller sommerhusområde.
Kommunen har i sin afgørelse af 25. juni 2001 henvist til at  

 bygningen skulle holdes mindst  

 300 m  

 fra det i forslag til kommuneplanen benævnte område ( ) udlagt til åben-lav  

 boligbebyggelse.
Da bygningen skulle ligge inden for denne afstand,  

 kunne  

 kommunen ikke godkende opførelsen.
 I kommunens afgørelse af 18. september 2001 henviste kommunen  

 til at stalden lå for tæt på det område ved ( ) som var udlagt i Regionplan  

 2001.
 Jeg lægger til grund at kommunens oplysning om afstanden er  

 korrekt.
Som det ses, henviste kommunen dels til forslaget til  

 kommuneplan, dels til regionplanen.
Skov- og Naturstyrelsen stadfæstede  

 afgørelsen.
Styrelsen skrev i brev af 11. juli 2003 at udpegningen af området  

 ( ) på ansøgningstidspunktet forelå i en form som måtte anses for at opfylde  

 betingelserne for at anvende bekendtgørelsens § 4, stk. 3, nr. 3. I  

 udtalelsen  

 til mig har styrelsen anført at det ikke var det planmæssige grundlag på  

 ansøgningstidspunktet, men derimod det planmæssige grundlag på  

 afgørelsestidspunktet der var afgørende for om opførelsen krævede godkendelse  

 efter § 4, stk. 1, 1. pkt.
Styrelsen har endvidere givet udtryk for den  

 opfattelse at et forslag til kommuneplan der på ansøgningstidspunktet var så  

 fremskredent som i denne sag, opfylder intentionerne bag bekendtgørelsens §  

 4,  

 stk. 3, nr. 3.
 Således som bestemmelsen i § 4, stk. 3, nr. 3, er formuleret, er  

 det efter min opfattelse uden videre klart at en regionplan ikke kan anses  

 for  

 omfattet af bestemmelsen.
 I kommunens afgørelse af 25. juni 2001 henvistes til et forslag  

 til kommuneplan.
Spørgsmålet er om et forslag til kommuneplan kan udgøre  

 tilstrækkelig hjemmel til afslaget efter § 4, stk. 3, nr. 3. Det er  

 almindeligt antaget at en kommuneplan først har retsvirkning fra tidspunktet  

 for planens endelige vedtagelse og i enkelte tilfælde  som ikke har  

 betydning  

 for denne sag  først når der er foretaget offentlig bekendtgørelse af  

 planen.  

 Jeg henviser til Anne Birte Boeck, Lov om planlægning, 2. udgave (2002), s.  

 155. Begrundelsen herfor er navnlig hensynet til grundejeres mulighed for at  

 forudse hvilken bebyggelse der vil kunne etableres på en ejendom.
Hvis det  

 havde været hensigten at afstandsreglen skulle gælde i forhold til et forslag  

 til kommuneplan, burde dette have fremgået udtrykkeligt af bestemmelsen.
Det  

 er  

 på denne baggrund min opfattelse at det alene er en endeligt vedtaget  

 kommuneplan som kan anses for omfattet af bestemmelsen.
 Jeg er enig med Skov- og Naturstyrelsen i at det er det  

 planmæssige grundlag på afgørelsestidspunktet der er afgørende for om  

 opførelsen krævede godkendelse.
Da kommunen traf afgørelse den 25. juni 2001, var kommuneplanen  

 ikke vedtaget endnu.
Opførelsen af bygningen krævede derfor ikke godkendelse  

 forudsat at der var indgivet behørig anmeldelse.
Fyldestgørende anmeldelse  

 forelå først med Deres brev af 4. september 2001, og kommunens frist på 2  

 uger  

 til at komme med indsigelser løb derfor fra den dag anmeldelsen blev  

 modtaget,  

 hvilket var den 5. september 2001, jf.
Bygningsreglement 1995, afsnit 1.6,  

 stk.  

 2, 2. pkt.
Afslaget af 18. september 2001 blev givet inden fristens udløb og  

 samme dag som kommuneplanen blev vedtaget.
I afslaget henviste kommunen  

 imidlertid ikke til den vedtagne kommuneplan, men til regionplanen,  

 angiveligt  

 fordi denne udgjorde det retlige grundlag for udarbejdelse af kommuneplanen.  

 Kommunen har i udtalelsen af 31. oktober 2003 til mig anført at  

 kommuneplanens  

 reelle indhold var på plads i en sådan form at kommunen skønnede at der var  

 tilstrækkelig lovhjemmel til at meddele afslag.
Dette kan efter min mening  

 kun  

 forstås således at kommuneplanen endnu ikke var vedtaget da afgørelsen om  

 afslaget  

 blev truffet.
For dette taler tillige at kommuneplanen først blev vedtaget på  

 kommunalbestyrelsens møde om aftenen den 18. september 2001.
 Som nævnt ovenfor er det min opfattelse at det alene er en  

 endeligt vedtaget kommuneplan som kan udgøre tilstrækkelig hjemmel til et  

 afslag efter § 4, stk. 3, nr. 3. Jeg anser det for beklageligt at kommunen  

 såvel ved afslaget af 25. juni 2001 som ved afslaget af 18. september 2001  

 lagde til grund at forslaget til kommuneplanen alene eller sammen med  

 regionplanen  

 kunne udgøre hjemmelsgrundlaget efter husdyrgødningsbekendtgørelsens § 4,  

 stk. 3, nr. 3.
Skov- og Naturstyrelsen burde have været opmærksom på at  

 kommuneplanen, som oplyst i klagen, først blev vedtaget om aftenen den 18.  

 september 2001, og at der derfor kunne være et hjemmelsproblem.
Styrelsen  

 burde endvidere have påtalt over for kommunen at afslaget af 25. juni 2001  

 til  

 dels byggede på en fejlagtig opfattelse vedrørende hjemmelsgrundlaget.
Jeg har gjort myndighederne bekendt med min opfattelse.
Da  

 kommuneplanen imidlertid blev vedtaget samme dag som afslaget af 18.  

 september  

 2001 og inden udløbet af 2-ugers-fristen, foretager jeg mig efter  

 omstændighederne ikke mere vedrørende dette spørgsmål.
 De har anført at kommunen lige fra starten bevidst forhalede  

 sagen med det formål at få gennemført det planmæssige grundlag som gjorde det  

 muligt at afslå opførelsen af stalden.
 Tilsynsrådet for Roskilde Amt udtalte den 15. maj 2002 at det  

 ikke fandt at kommunen bevidst havde forhalet sagen idet kommunen havde  

 meddelt Dem at der manglede oplysninger, ved breve af 7. og 20. december 2000  

 og brev af 26. januar 2001. Tilsynsrådet lagde vægt på at de oplysninger der  

 manglede, fremgik af brevet af 7. december 2000.
Jeg kan tilslutte mig tilsynsrådets opfattelse hvorefter der  

 ikke er grundlag for at antage at kommunen bevidst forhalede sagen.
Der er  

 ikke  

 i sagens akter tilstrækkeligt belæg for at antage at kommunens beslutning om  

 at der skulle indhentes landzonetilladelse, skyldtes et ønske om at forhale  

 sagen.
Det kan heller ikke give mig grundlag for kritik at sagen lå stille  

 mens  

 landzonesagen verserede i HUR.
Herefter traf kommunen afgørelse som blev  

 meddelt Dem i brev af 25. juni 2001. Som nævnt beroede afgørelsen på en  

 fejlagtig  

 opfattelse vedrørende retsgrundlaget idet kommunen antog at forslaget til  

 kommuneplanen udgjorde tilstrækkelig hjemmel for et afslag.
Dette taler  

 ligeledes  

 imod at der var tale om en bevidst forhaling af sagen indtil kommuneplanen  

 var  

 vedtaget.
Kommunen oplyste desuden i afgørelsen af 25. juni 2001 at De ikke  

 havde  

 indgivet fyldestgørende anmeldelse.
Det er efter min mening et ejendommeligt sammentræf at  

 afgørelsen af 18. september 2001 blev truffet samme dag som kommuneplanen  

 blev  

 vedtaget.
Kommunen skrev i brev af 7. september 2001 at De kunne forvente  

 besked 14 dage fra den 5. september 2001. Det skyldtes at Deres  

 byggesagsbehandler  

 var på ferie, men det ville blive tilstræbt at sagen blev behandlet inden for  

 fristen på de 14 dage.
Dette giver mig anledning til at bemærke at der ikke i  

 bygningsreglementet er mulighed for at dispensere fra fristen.
Afgørelsen  

 blev  

 da også truffet inden fristen udløb.
Ud fra de foreliggende oplysninger har  

 jeg  

 ikke tilstrækkeligt grundlag for at antage at kommunen bevidst forhalede  

 sagen  

 efter modtagelsen af Deres brev af 4. september 2001.
2. Øvrige spørgsmål a.
Begrundelse Efter forvaltningslovens § 24, stk. 1, 1. pkt., skal en  

 begrundelse for en afgørelse indeholde en henvisning til de retsregler i  

 henhold til hvilke afgørelsen er truffet.
Der skal være en præcis henvisning  

 til den eller de bestemmelser der er anvendt.
Hvis afgørelsen beror på et  

 administrativt skøn, skal begrundelsen tillige angive de hovedhensyn der har  

 været bestemmende for skønsudøvelsen, jf. § 24, stk. 1, 2. pkt.
Endvidere må  

 begrundelsen ikke være misvisende eller være affattet på en måde der kan give  

 anledning til misforståelser.
Jeg henviser til John Vogter, Forvaltningsloven  

 (2001), s. 442 ff.
Kommunens afgørelse af 25. juni 2001 om ikke at godkende det  

 planlagte byggeri blev begrundet med dels at der ikke var indgivet  

 fyldestgørende anmeldelse, dels at byggeriet ikke kunne opfylde det skærpede  

 afstandskrav.
Der var således tale om en afgørelse truffet dels efter  

 husdyrgødningsbekendtgørelsens  

 § 29, stk. 2 og 3, herunder Bygningsreglement 1995, dels efter  

 husdyrgødningsbekendtgørelsens  

 § 4, stk. 1, 1. pkt., jf. stk. 3, nr. 3.
Begrundelsen skulle derfor have været ledsaget af en direkte  

 henvisning til disse regler, herunder de relevante punkter i  

 bygningsreglementet.
Den indirekte henvisning til § 29, stk. 2, som er anført  

 i citatet fra Skov- og Naturstyrelsens brev, er efter min mening ikke  

 tilstrækkelig.
Dette gælder ligeledes henvisningen i klagevejledningen til §  

 29. Henvisningen til § 30 er irrelevant og derfor misvisende.
 Kommunen har bl.a. brugt følgende formulering: Den  

 forhåndsanmeldte staldbygning ligger inden for denne afstand, hvilket  

 medfører, at godkendelse til opførelse ikke kan meddeles, hvorfor sagen  

 henlægges. Denne kategoriske formulering kan give indtryk af at  

 kommunen ikke  

 har skønnet om tilladelse alligevel kunne gives.
Det fremgår imidlertid af sagens akter at kommunen under  

 behandlingen af sagen har været opmærksom på at etableringen kunne medføre  

 lugtgener.
Jeg lægger derfor til grund at kommunen udøvede et skøn i  

 forbindelse med afslaget.
Begrundelsen burde derfor have indeholdt en  

 angivelse  

 af de hovedhensyn der var bestemmende for skønsudøvelsen.
Kommunens anvendelse af formuleringen sagen henlægges var  

 efter min mening egnet til at skabe misforståelser.
Herved kunne modtageren  

 få indtryk af at der var tale om en intern administrativ beslutning i stedet  

 for meddelelse af en myndighedsafgørelse.
At det ikke var tilfældet, fremgik  

 først i slutningen af brevet.
 Afgørelsen af 18. september 2001 indeholdt heller ingen  

 angivelse af de hovedhensyn der havde været bestemmende for skønsudøvelsen.
Det er min opfattelse at de nævnte begrundelsesmangler er  

 beklagelige.
Skov- og Naturstyrelsen burde have påtalt manglerne over for  

 kommunen.
Jeg har gjort myndighederne bekendt med min opfattelse.
b.
Klagevejledning Efter forvaltningslovens § 25, stk. 1, skal afgørelser der kan  

 påklages til en anden forvaltningsmyndighed, være ledsaget af en  

 klagevejledning.
 Afgørelsen af 25. juni 2001 angav ikke at der efter  

 husdyrgødningsbekendtgørelsens § 4 kunne klages over afgørelsen til Skov- og  

 Naturstyrelsen, jf. bekendtgørelsens § 34, stk. 1.
Afgørelsen af 18. september 2001 var ikke ledsaget af en  

 klagevejledning.
Først efter to henvendelser til kommunen fik De ved brev af  

 4.  

 oktober 2001 vejledning om at afgørelsen kunne indbringes for Skov- og  

 Naturstyrelsen.
Jeg anser den mangelfulde klagevejledning for beklagelig.
Skov-  

 og Naturstyrelsen burde have påtalt manglerne over for kommunen.
Jeg har  

 gjort  

 myndighederne bekendt med min opfattelse.
 Kommunen har i brev af 23. oktober 2001 til Skov- og  

 Naturstyrelsen beklaget at kommunen i brev af 4. oktober 2001 angav et  

 forkert  

 tidspunkt for klagefristens begyndelse.
c.
Skov- og Naturstyrelsens sagsbehandlingstid En borger der rejser en sag over for en myndighed, bør have et  

 svar fra myndigheden inden 1 måned efter sagens modtagelse.
Dette fremgår  

 bl.a. af Justitsministeriets cirkulæreskrivelse nr. 73 af 4. juni 1997 om mål  

 for hurtig sagsbehandling mv. (X) Kommune sendte klagen videre til styrelsen  

 med brev af 23. oktober 2001, og De hørte ikke fra styrelsen før denne i brev  

 af 11. februar 2002 bekræftede modtagelsen.
 Styrelsen oplyste i brevet af 11. februar 2002 at sagen normalt  

 kunne forventes afsluttet senest 6 uger efter modtagelse af alle oplysninger.  

 Det skete ikke.
Når behandlingen af en sag vil tage længere tid end sædvanligt,  

 bør myndigheden underrette den der er part i sagen, jf.
Justitsministeriets  

 vejledning til forvaltningsloven, 1986, pkt. 207. De modtog ingen  

 underretning ved udløbet af de 6 uger.
I brev af 30. april 2002 rykkede De for svar.
Rykkerskrivelser  

 fra den der er part i sagen, og som er rimeligt begrundet i  

 sagsbehandlingstiden, bør i almindelighed besvares med det samme, jf.  

 vejledningen  

 til forvaltningsloven, pkt. 208. Deres rykker ses ikke besvaret.
Jeg anser disse mangler for beklagelige.
Jeg har gjort styrelsen  

 bekendt med min opfattelse.
