En ansøger, der drev en landbrugsejendom på 86 tdr. land med hjælp fra  

 ægtefælle og børn, havde fået laveste invalidepension og ankede med henblik  

 på mellemste pension.
Ansøgeren havde en hjertelidelse med angina pectoris og  

 en ryglidelse.
Bruttoindtægten ved landbruget var betydeligt, men på grund af  

 store renteudgifter havde den skattepligtige indtægt udgjort henholdsvis  

 41.000 kr. og 0 kr. i 1981 og 1982. Ankestyrelsen fandt, at der ved  

 bedømmelsen af ansøgerens erhvervsevne måtte foretages en samlet vurdering af  

 de helbredsmæssige og erhvervsmæssige forhold, herunder driftsformen for  

 landbruget, i hvilket omfang og under hvilken form der anvendtes medhjælp i  

 virksomheden, samt i hvilket omfang ansøgeren selv kunne deltage i driften af  

 landbruget.
Ankestyrelsen fandt herefter, at ansøgerens erhvervsevne på grund  

 af invaliditet var nedsat med omkring 2/3, således at ansøgeren opfyldte  

 betingelserne for at opnå mellemste invalidepension.
 REDEGØRELSE FOR SAGEN:
 En landmand havde søgt invalidepension i november 1982 som 59-årig.  

 Ansøgeren havde en hjertelidelse med angina pectoris anfald 3-4 gange daglig.  

 Ansøgeren havde endvidere ryggener bl.a. som følge af en nedslidt båndskive i  

 lænderygsøjlen.
 Om ansøgerens erhvervsmæssige forhold var det oplyst, at han drev en  

 landbrugsejendom på 86 tdr. land med hjælp fra ægtefællen og 5 voksne børn.  

 Indtil ansøgeren blev syg, havde ejendommen været drevet med en kvægbesætning  

 på ca. 100 dyr, hvoraf ca. halvdelen var malkekvæg og ca. halvdelen fedekvæg.  

 Malkekvæget var siden solgt.
Ansøgeren varetog de overordnede og ledende funktioner på ejendommen.
Med  

 hensyn til fysisk arbejde kunne han i perioder klare lettere staldarbejde og  

 køre traktor indtil et par timer daglig.
Om ansøgerens indtægtsforhold var det oplyst, at bruttoindtægten ved  

 landbruget i 1981 og 1982 havde udgjort henholdsvis ca. 304.200 kr. og  

 243.700 kr.
Renteudgifterne havde udgjort ca. 200.000 kr. pr. år.
Den  

 skattepligtige indtægt havde været henholdsvis 41.000 kr. og 0 kr.
 AFGØRELSEN, DER KLAGES OVER:
 Revaliderings- og pensionsnævnet havde tilkendt ansøgeren laveste  

 invalidepension.
 ANKESTYRELSENS OVERVEJELSER OG AFGØRELSE:
 Ankestyrelsen fandt, at der ved bedømmelsen af ansøgerens erhvervsevne  

 måtte foretages en samlet vurdering af de helbredsmæssige og erhvervsmæssige  

 forhold, herunder driftsformen for landbruget, i hvilket omfang og under  

 hvilken form der anvendtes medhjælp i virksomheden, samt i hvilket omfang  

 ansøgeren selv kunne deltage i driften af landbruget.
 Ankestyrelsen fandt herefter, at ansøgerens erhvervsevne på grund af  

 invaliditet var nedsat med omkring 2/3, således at han opfyldte betingelserne  

 for at opnå mellemste invalidepension.
 Ankestyrelsen ændrede således nævnets afgørelse.
