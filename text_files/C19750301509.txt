Arbejdsformidlingskontorerne De statsanerkendte arbejdsløshedskasser Efter den ved lov nr. 271 af 26/6 1975 gennemførte ændring af  

 arbejdsløshedslovens § 57, stk. 1, kan der af arbejdsløshedskassen ydes  

 dagpenge som lån til medlemmer, der anmelder krav for tab af løn m.v. over  

 for Lønmodtagernes Garantifond.
 Ved arbejdsministeriets bekendtgørelse af 12/8 1975, der fremsendes  

 samtidig hermed, er det fastsat nærmere regler herom.
 Idet der i øvrigt henvises til de i bekendtgørelsen givne regler skal man  

 i tilslutning hertil meddele følgende:
 Et medlem, der ønsker lån, skal straks tilmelde sig formidlingen som  

 arbejdssøgense og give møde på formidlingskontoret efter de for ledige  

 medlemmer sædvanligt gældende regler, jfr. arbejdsdirektoratets cirkulære af  

 30/1 1969.
 I forbindelse med henvendelse om ydelse af lån, der sker til vedkommende  

 arbejdsløshedskasse, skal medlemmet aflevere behørigt udfyldt:
 Omfatter anmeldelsen til Garantifonden krav på feriegodtgørelse, meddeler  

 medlemmet på overdragelseserklæringen tillige kassen bemyndigelse til på  

 pågældendes vegne at modtage feriegodtgørelsen fra fonden.
 Der er udarbejdet vedlagte særlige blanket til medlemmets  

 overdragelseserklæring (AR 290).
 Det påhviler kassen på sædvanlig måde at påse, at ledighedserklæringen er  

 korrekt udfyldt, ligesom kassen skal sikre sig, at overdragelseserklæringen  

 indeholder de nødvendige oplysninger.
 Derimod skal kassen ikke tage stilling til, om medlemmet har krav på  

 udbetaling fra Garantifonden, idet vurderingen heraf alene påhviler fonden.
 Det vil være naturligt, at kassen bistår medlemmet ved anmeldelsens  

 udfyldelse, således at forsinkelse i Garantifondens behandling af sagen på  

 grund af manglende oplysninger undgås.
Såfremt medlemmet opfylder betingelserne for ydelse af lån, det vil  

 navnlig sige, hvis medlemmet indsender kassen meddelelse herom til Garantifonden under vedlæggelse af  

 medlemmets anmeldelse og genpart af overdragelseserklæring, og med angivelse  

 af tidspunktet for låneperiodens begyndelse, jfr. bekendtgørelsens § 6.
 Direktoratet har til brug ved sagens fremsendelse til Garantifonden  

 udarbejdet vedlagte standardskrivelse.
 Kassen fremsender samtidig til arbejdsformidlingskontoret sædvanlig  

 genpart af medlemmets ledighedserklæring samt genpart af skrivelsen til  

 Garantifonden.
 Der udbetales herefter hver uge (måned)- sålænge låneperioden løber - et  

 lån, der beregnes på grundlag af ledighedserklæringen og de af medlemmet  

 afleverede kontrolkort, og som svarer til det nettobeløb (dagpenge -  

 kildeskat), der ville være blevet udbetalt, såfremt medlemmet havde været  

 dagpengeberettiget.
 Der er udarbejdet vedlagte særlig kvitteringsblanket til brug ved  

 udbetaling af lån (AR 291).
 Når Garantifonden har færdigbehandlet medlemmets anmeldelse om udbetaling,  

 vil der tilgå kassen meddelelse herom i form af udbetaling eller afslag.
 Hvis Garantifonden - hvad der vil være det normale - godkender medlemmets  

 krav om udbetaling til dækning af erstatning for afbrydelse af  

 arbejdsforholdet (helt eller delvis), udbetaler fonden medlemmets  

 tilgodehavende til kassen, som herefter foretager afregning over for  

 medlemmet, jfr. den særlige kvitteringsblanket (AR 291).
 Afslår Garantifonden kravet, ændrer kassen de stedfundne udbetalinger af  

 lån til dagpengeudbetalinger således, at medlemmet stilles som om pågældende  

 fra låneperiodens begyndelse var kendt dagpengeberettiget, jfr.  

 bekendtgørelsens § 7, stk. 2.
 Dette indebærer, at der må udfærdiges almindelige dagpengekvitteringer (AR  

 284), og at der på sædvanlig måde må foretages indbetaling af kildeskat.
 Hvis låneperioden, jfr. bekendtgørelsens § 5, udløber inden sagen er  

 færdigbehandlet i fonden, ophører udbetalingen af lån, og der udbetales  

 derefter arbejdsløshedsdagpenge efter de herom almindelige gældende regler.
 Hvis låneperioden ikke er udløbet, når udbetaling fra fonden foreligger,  

 kan der ikke udbetales arbejdsløshedsdagpenge, sålænge medlemmet modtager  

 dækning af fonden for manglende opsigelse.
 Opmærksomheden henledes på, at tvivlsspørgsmål i forbindelse med  

 låneordningens administration bør rettes til arbejdsdirektoratet - ikke til  

 Lønmodtagernes Garantifond.
 Som det fremgår af bekendtgørelsens § 11 træder omhandlede regler i kraft  

 ved bekendtgørelsen i lovtidende og finder anvendelse på krav, der ved  

 bekendtgørelsens ikrafttræden eller senere er anmeldt til Lønmodtagernes  

 Garantifond.
 Kvitteringsblanketter og blanketter til overdragelseserklæring kan  

 rekvireres hos Statens trykningskontor.
 P.D.V.
