Nr LSF 8 Forslag til Lov om ophævelse m.v. af lov om fordelingen af visse fra  

 udlandet modtagne erstatninger Fremsat af erhvervsministeren (Jan Trøjborg) den 8. oktober 1997 Vedtaget ved tredjebehandling den 25. november 1997 Lov nr. 885 af 03/12/1997 § 1 Lov om fordelingen af visse fra udlandet modtagne erstatninger, jf.  

 lovbekendtgørelse nr. 135 af 14. marts 1988, ophæves med virkning fra dagen  

 efter bekendtgørelsen i Lovtidende.
§ 2 Udenrigsministeren bemyndiges til at fastsætte nærmere regler om fordeling  

 og udbetaling af modtagne erstatninger, som måtte blive udbetalt til den  

 danske regering som en samlet godtgørelse (globalerstatning) for tab, der er  

 opstået som følge af foranstaltninger fra en anden stats side, bl.a. ved at  

 ejendom er nationaliseret eller på lignende måde unddraget ejerne.
Det samme  

 gælder globalerstatning udbetalt for skader opstået som følge af eller i  

 forbindelse med krig, krigslignende operationer, neutralitetskrænkelser,  

 foranstaltninger til værn mod sådanne, borgerkrig, oprør eller borgerlige  

 uroligheder under krig.
Oprindeligt fremsat forslag § 1 Lov om fordelingen af visse fra udlandet modtagne erstatninger, jf.  

 lovbekendtgørelse nr. 135 af 14. marts 1988 ophæves med virkning fra dagen  

 efter bekendtgørelsen i Lovtidende.
§ 2 Udenrigsministeren bemyndiges til at fastsætte nærmere regler om fordeling  

 og udbetaling af modtagne erstatninger, som måtte blive udbetalt til den  

 danske regering som en samlet godtgørelse (globalerstatning) for tab, der er  

 opstået som følge af foranstaltninger fra en anden stats side, bl.a. ved at  

 ejendom er nationaliseret eller på lignende måde unddraget ejerne.
Det samme  

 gælder globalerstatning udbetalt for skader, opstået som følge af eller i  

 forbindelse med krig, krigslignende operationer, neutralitetskrænkelser,  

 foranstaltninger til værn mod sådanne, borgerkrig, oprør eller borgerlige  

 uroligheder under krig.
Bemærkninger til lovforslaget Almindelige bemærkninger 1. Forslagets baggrund og indhold Den oprindelige lov blev vedtaget i 1958. Loven blev sammenskrevet ved  

 lovbekendtgørelse nr. 135 af 14. marts 1988, som senere er ændret ved lov nr.  

 377 af 22. maj 1996.
Under og efter 2. verdenskrig gennemførte en række lande nationaliseringer  

 af privat ejendom m.v., der også ramte udlændinge, deriblandt danske  

 statsborgere.
Den opnåede erstatning blev ofte ydet som en globalerstatning,  

 hvilket var et rundt beløb som en fælles erstatning for de rejste krav.
 Til at varetage fordelingen af erstatningssummerne besluttede man i  

 Danmark, som i en række andre lande, at oprette et særligt nævn, hvor de  

 forskellige sagkyndige instanser var repræsenteret.
 Loven har sidst været anvendt i 1987/1988, hvor en række krav, som følge  

 af globalerstatningsaftalen mellem Danmark og det tidligere DDR, blev afgjort  

 af det nedsatte fordelingsnævn.
 Loven har således ikke aktuel betydning og må siges at have udspillet sin  

 rolle.
 Erhvervs- og Selskabsstyrelsen og Udenrigsministeriet kan ifølge sagens  

 natur fortsat afgive udtalelser til såvel udenlandske myndigheder som  

 privatpersoner og virksomheder, om krav, der har været omfattet af tidligere  

 nedsatte fordelingsnævns kompetence.
 Skulle der senere blive indgået nye erstatningsaftaler, bemyndiges  

 Udenrigsministeren til at tilrettelægge fordelingen og udbetalingen på en  

 efter forholdene hensigtsmæssig måde.
2. Høring Lovforslaget har været sendt til høring hos Advokatrådet,  

 Assurandør-Societetet, Centralorganisationen af industriansatte i Danmark,  

 Danmarks Rederiforening, Danmarks Nationalbank, Dansk Arbejdsgiverforening,  

 Dansk Handel og Service, Dansk Industri, Dansk Ingeniørforening, Det Danske  

 Handelskammer, Entreprenørforeningen, Finansministeriet, Finansrådet,  

 Forsvarsministeriet, Færøernes Landsstyre, Grønlands Hjemmestyre,  

 Håndværksrådet, Ingeniør-Sammenslutningen, Justitsministeriet,  

 Fødevareministeriet, Landbrugsrådet, Landsorganisationen i Danmark, Miljø- og  

 Energiministeriet, Realkreditrådet, Rigsrevisionen, Skatteministeriet,  

 Statsministeriet og Udenrigsministeriet.
 3. Administrative konsekvenser m.v.
 Forslaget forventes ikke at medføre statsfinansielle eller administrative  

 konsekvenser.
 Forslaget forventes ikke at have erhvervsøkonomiske konsekvenser.
 Forslaget har ikke miljømæssige konsekvenser.
 Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Loven må siges at have udspillet sin rolle, idet det sidste fordelingsnævn  

 sluttede sin virksomhed i 1988 med fordelingen af globalerstatningsbeløbet  

 fra det tidligere DDR.
Til § 2 Udenrigsministeren bemyndiges til at fastsætte nærmere regler om fordeling  

 og udbetaling af erstatninger.
 Senest har der været tale om erstatningssummer udbetalt fra en  

 kompensationsfond under FN, finansieret af Iraks oliesalg og ydet til danske  

 borgere, der har lidt økonomisk tab i anledning af Iraks besættelse af  

 Kuwait.
 Det må formodes, at FN også fremover vil forestå størsteparten af arbejdet  

 i forbindelse med fordelingen af globalerstatninger.
Udenrigsministeren får med denne bestemmelse mulighed for at afpasse  

 ordningen konkret til den enkelte erstatningsaftale på den mest  

 hensigtsmæssige måde.
Skriftlig fremsættelse (8. oktober 1997) Erhvervsministeren (Jan Trøjborg):
 Hermed har jeg den ære for det Høje Ting at fremsætte:
 Forslag til lov om ophævelse m.v. af lov om fordelingen af visse fra  

 udlandet modtagne erstatninger.
(Lovforslag nr.
L 8).
 Loven, der også kaldes globalerstatningsloven, blev vedtaget i 1958 med  

 baggrund i de erstatningsaftaler, som den danske stat indgik på vegne af de  

 danske statsborgere, som led tab i forbindelse med nationaliseringer af  

 privat ejendom i en række lande efter 2. verdenskrig.
 Loven er en lille speciallov, som må siges at have udspillet sin rolle,  

 idet det sidste af de fordelingsnævn, som nedsættes i henhold til loven,  

 sluttede sin virksomhed i 1988 med fordelingen af erstatningen fra det  

 tidligere DDR.
Den seneste anledning til udbetaling af erstatningssummer til danske  

 borgere var Iraks besættelse af Kuwait.
Her skete udbetalingen fra en  

 kompensationsfond under FN.
Det må formodes, at FN også fremover vil forestå  

 størsteparten af arbejdet i forbindelse med fordelingen af  

 globalerstatninger.
 Da samarbejdet med FN varetages af Udenrigsministeriet, vil det være  

 naturligt og hensigtsmæssigt, at Udenrigsministeriet tillige står for  

 fordelingen og udbetalingen til de enkelte parter.
 Derfor bemyndiger forslaget udenrigsministeren til at fastsætte nærmere  

 regler for fordeling og udbetaling af globalerstatninger.
 Idet jeg i øvrigt henviser til lovforslagets bemærkninger, skal jeg  

 anbefale forslaget til det Høje Tings velvillige behandling.
