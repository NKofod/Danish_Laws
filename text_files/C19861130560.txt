1 INDLEDNING Tekniske forskrifter af februar 1981 for korn- og foderstofvirksomheder,  

 tekniske forskrifter af februar 1981 for plastforarbejdning og plastoplag og  

 tekniske forskrifter af 1. februar 1983 for visse brandfarlige virksomheder  

 og oplag indeholder regler om højlagre.
 Disse regler er bortfaldet og erstattet af justitsministeriets  

 bekendtgørelse nr. 37 af 6. februar 1984 om ændring af bekendtgørelse om  

 visse brandfarlige virksomheder og oplag.
2 DEFINITIONER 2.1 Højlager: Bygning på over 600 kvm med oplagring i større højde end 6 m  

 over gulv.
2.2 Højlager, der er omfattet af brandlovgivningen: Højlager for oplagring  

 af Oplagring som nævnt under b-d i butikkers salgs- og lagerområder er dog  

 undtaget.
 2.3 Pakkeafsnit: Bygning eller rum, der anvendes til emballering af  

 produkter.
3 ANSØGNINGER OG TILLADELSER 3.1 Højlager må kun oprettes, udvides eller ændres på de vilkår, som  

 Statens brandinspektion i hvert enkelt tilfælde anser det for fornødent at  

 stille.
 3.2 Ansøgning (stilet til Statens brandinspektion) skal indsendes til den  

 stedlige brandmyndighed, som videresender ansøgningen til brandinspektionen  

 med påtegning om brandmyndighedens indstilling til det ansøgte.
3.3 Ansøgning med tilhørende tegningsmateriale skal indsendes i mindst 3  

 eksemplarer.
Al tekst på tegninger m.v. skal være affattet på dansk, eller  

 ansøgningen skal vedlægges en dansk oversættelse.
4 PLACERING, OPFØRELSE OG INDRETNING 4.1 Almindeligt.
 4.1.1 Højlager skal placeres, opføres og indrettes som angivet i  

 efterfølgende punkter 4.2 - 4.8, jfr. dog punkterne 4.1.2 og 4.1.3.
 4.1.2 Hvis oplagring af produkter i brændbar emballage sker ved  

 temperaturer, der er lavere end minus 20 grader C (frostlager), kan reglerne  

 i kapitel 5 anvendes.
 4.1.3 Til højlager for oplagring af brandfarlige væsker i emballage vil  

 der normalt blive stillet strengere krav end de, der er angivet i punkterne  

 4.2 - 4.8.
4.1.4 Alle efterfølgende henvisninger til krav i tekniske forskrifter har  

 relation til tekniske forskrifter af 1. februar 1983 for visse brandfarlige  

 virksomheder og oplag.
Disse forskrifter forhandles af Schultz' Boghandel,  

 Lovafdelingen, Møntergade 19, 1116 København K, tlf. 01 141195.
 4.2 Rumindhold og stablingshøjde.
 4.2.1 Rumindholdet må ikke overstige 60.000 kbm.
 4.2.2 For hver påbegyndt 0,5 m reol- eller stablingshøjde over 8 m  

 reduceres det i punkt 4.2.1 angivne rumindhold med 1.000 kbm.
 4.3 Afstandsforhold.
 4.3.1 Højlager skal have en afstand af mindst 10 m til naboskel samt vej-  

 og stimidte.
 4.3.2 Afstandsforhold til bygninger m.v. på egen grund fastsættes efter  

 reglerne i punkterne 7.2.1 og 7.2.2, jfr. 7.2.6, i de tekniske forskrifter.
 4.4 Brandsektion.
4.4.1 Højlager skal udgøre en selvstændig brandsektion, der enten er fritliggende, jfr. punkt 7.2.4 i de tekniske forskrifter, eller er adskilt fra andre bygninger eller rum som angivet i efterfølgende  

 punkter 4.4.2 - 4.4.5.
 4.4.2 Sektionsafgrænsende vægge skal udføres af mur eller beton som mindst  

 BS-væg 60 - dog mindst BS-væg 120, hvis reol- eller stablingshøjden  

 overstiger 8 m.
 Åbninger i sektionsafgrænsende vægge skal lukkes med mindst BS-dør 60.
4.4.3 Ved ydervæg, der er ringere end BD-væg 60, skal en  

 sektionsafgrænsende væg videreføres gennem ydervæggen til en afstand af  

 mindst 0,5 m fra bygningens udvendige side.
Alternativt kan ydervæggen  

 udføres med en brandmodstandsevne på mindst 60 minutter på en strækning af  

 mindst 5 m ved den sektionsafgrænsende væg.
4.4.4 Ved tag, der er ringere end BD-bygningsdel 60, skal en  

 sektionsafgrænsende væg føres op over taget med en forsvarligt afdækket  

 brandkam af samme konstruktion som den underliggende væg med en højde af  

 mindst 0,5 m målt vilkelret på tagfladen.
En muret kam skal have vandrette  

 skifter.
Brandkam kan udelades, når taget udføres med en brandmodstandsevne  

 på mindst 60 minutter i et mindst 5 m bredt bælte ved den sektionsafgrænsende  

 væg.
Dette bælte skal være understøttet og fastholdt af konstruktioner med  

 samme brandmodstandsevne.
 4.4.5 Kravene i punkterne 6.1.4, 6.2.1 e, 6.2.2 a og d, 6.2.3 a, c og d,  

 6.2.4 og 6.2.5 i de tekniske forskrifter skal opfyldes.
 4.4.6 Flugtveje, opvarmning og ventilation skal opfylde kravene i  

 punkterne 6.5, 6.6 og 6.7 i de tekniske forskrifter.
 4.5 Brandventilation.
 4.5.1 Højlager skal forsynes med brandventilation, medmindre taget er let  

 gennembrændeligt.
 4.5.2 Brandventilation skal udføres med et frit åbningsareal på ca. 5  

 procent af gulvarealet.
 4.5.3 Kravene i punkterne 6.3.1 b og c, 6.3.2 b og 6.3.3 i de tekniske  

 forskrifter skal opfyldes.
 4.6 Sprinkleranlæg.
 4.6.1 Højlager med et rumindhold på over 16.000 kbm eller med reol- eller  

 stablingshøjde på over 8 m skal forsynes med automatisk sprinkleranlæg.
 4.6.2 En brandsektion, der er forsynet med sprinkleranlæg, kan indeholde  

 såvel højlager som et til højlageret hørende pakkeafsnit, hvis dette ikke er  

 større end ca. 200 kvm.
 4.6.3 Kravene i punkterne 6.4.3 og 6.4.4 i de tekniske forskrifter skal  

 opfyldes.
 4.7 Konstruktive forhold.
 4.7.1 Bærende konstruktioner skal udføres som mindst BS- bygningsdel 60.
 4.7.2 Ydervægge skal udføres af mur eller beton som mindst BS-væg 60. Fra  

 en højde af 2,5 m over terræn kan ydervægge dog udføres af stålplader.
 4.7.3 Loftsoverflader samt indvendige og udvendige vægoverflader må ikke  

 være ringere end overflader på klasse 1 beklædning.
 4.7.4 Kravene i punkterne 2.2.1, 2.2.3 d og 2.2.4 i de tekniske  

 forskrifter skal opfyldes.
 4.8 Brandslukning, ordensregler m.v.
 Kravene i punkt 3.3 samt i kapitlerne 8 og 9 i de tekniske forskrifter  

 skal opfyldes.
5 FROSTLAGER 5.1 Almindeligt.
 Højlager for oplagring af produkter i brændbar emballage ved temperaturer,  

 der er lavere end minus 20 grader C, kan placeres, opføres og indrettes som  

 angivet i efterfølgende punkter 5.2 - 5.8.
 5.2 Rumindhold og stablingshøjde.
Rumindholdet må ikke overstige 30.000 kbm.
Reol- eller stablingshøjde må  

 ikke overstige 12 m.
 5.3 Afstandsforhold.
 Kravene i foranstående punkt 4.3 skal opfyldes.
 5.4 Brandsektion.
 Kravene i foranstående punkt 4.4 skal opfyldes.
 5.5 Brandventilation.
 I modstående ydervægge skal der anbringes lemme, der er let oplukkelige  

 udefra, med et samlet, frit åbningsareal på ca. 3 procent af gulvarealet.
 5.6 Sprinkleranlæg.
 Intet krav.
 5.7 Konstruktive forhold.
 Kravene i foranstående punkt 4.7 skal opfyldes - dog kan der anvendes PIR-  

 og PUR-isolering i tæt samlede stålpladevægge og stålpladetage.
 5.8 Brandslukning, ordensregler m.v.
 Kravene i punkterne 3.3 og 8.1.1 samt i kapitel 9 i de tekniske  

 forskrifter skal opfyldes.
