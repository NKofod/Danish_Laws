Tilflytning  fuld skattepligt   

 aktieoptioner - lempelse Spørgsmål 1. Vil A  

 tidligst fra og med det tidspunkt, hans familie flytter til Danmark, blive  

 anset for skattemæssigt hjemmehørende i Danmark med deraf følgende dansk  

 globalbeskatning? 2.
a) Vil Danmark,  

 hvis A, efter at han er blevet skattemæssigt hjemmehørende til Danmark,  

 udnytter  

 optioner tildelt som led i hans engelske ansættelsesforhold og senere sælger  

 de  

 underliggende aktier, anerkende, at beskatningsretten til gevinst opnået fra  

 disse aktieoptioner indtil udnyttelsestidspunktet er tillagt England i  

 henhold  

 til artikel 15 i den dansk/engelske dobbeltbeskatningsoverenskomst? b) I bekræftende  

 fald vil Danmark så give lempelse for den beskatning, der er sket i England,  

 uanset at tidspunktet for den engelske beskatning ikke er sammenfaldende med  

 tidspunktet for den danske beskatning, og uanset at der er tale om  

 forskellige  

 indkomsttyper - løn kontra aktieindkomst? Svar Ad 1 Nej, A anses for  

 fuldt skattepligtig til Danmark fra tilflytningen den 1. april 2006.
Ad  

 2 a  

 ) Ja.
Ad 2 b) Ja.
Beskrivelse af  

 de faktiske forhold Revisionsselskabet  

 har oplyst følgende om de faktiske og retlige forhold:
A flyttede til  

 England i 1993 i forbindelse med, at han fik ansættelse hos B Han har siden  

 1997 været residentbeskattet i England.
 I Danmark har  

 han alene været begrænset skattepligtig af bestyrelseshonorarer samt af sit  

 sommerhus.
 Hans ansættelse  

 hos B ophører nu i forbindelse med hans ansættelse i Danmark hos C.
 A og hans hustru  

 har købt lejlighed i Danmark med overtagelse 21. oktober 2005, og A flytter  

 til  

 Danmark omkring 1. april 2006 i forbindelse med påbegyndelse af arbejde for  

 C.
 Hans hustru og  

 børn flytter tidligst til Danmark omkring 1. april 2008.
I perioden fra  

 I. april 2006 til 1. april 2008 vil A, så vidt arbejdet gør det muligt,  

 tilbringe de fleste weekender og ferier i England hos familien.
Han har  

 derfor  

 bevaret medlemskab af en tennisklub, hvor han spiller fast hver lørdag.  

 Endvidere har han fornyet sit medlemskab af den lokale Fitness Klub i  

 yderligere 1 år.
I henhold til de engelske skatteregler forbliver A  

 residentbeskattet i England, da det forventes, at han vil have mindst 90  

 opholdsdage i England inden for det engelske skatteår.
 Fra det  

 tidspunkt hvor A's familie flytter til Danmark, vil A ikke længere have et  

 ophold i England på de min. 90 dage, og han udtræder dermed af engelsk  

 skattepligt med virkning fra det tidspunkt, hvor hans familie flytter til  

 Danmark.
I forbindelse  

 med sin ansættelse hos B fik A i perioden juni 1997 til juni 2004 tildelt  

 aktieoptioner.
A har erhvervet ret til disse optioner inden flytningen til  

 Danmark.
A kan derfor udnytte alle tildelte aktieoptioner inden flytningen  

 til  

 Danmark i 2006. Han har ikke pt. udnyttet aktieoptioner.
Idet A har erhvervet  

 ret til alle aktieoptionerne inden flytning til Danmark, er disse omfattet af  

 reglerne i aktieavancebeskatningsloven (ABL) og kursgevinstloven (KGL)  

 afhængig  

 af, om det er warrants eller optioner.
Hverken efter ABL eller KGL er der  

 hjemmel til beskatning på udnyttelsestidspunktet, men først på det tidspunkt  

 aktieoptionerne eller aktierne faktisk sælges.
I henhold til de  

 engelske skatteregler beskattes A i England ved udnyttelsen af optionerne,  

 uanset hvor i verdenen han opholder sig på udnyttelsestidspunktet, og uanset  

 at  

 han ikke længere er skattepligtig til England.
Det betyder, at A i England  

 bliver beskattet af hele sin gevinst på udnyttelsestidspunktet, selv om  

 udnyttelsen først sker på et tidspunkt, hvor han er skattemæssigt  

 hjemmehørende  

 i Danmark.
Beskatningen sker som løn med en 40 % indkomstskat.
I henhold til de  

 danske skatteregler skal hans optioner værdiansættes på det tidspunkt, hvor  

 han  

 bliver skattemæssigt hjemmehørende i Danmark.
I henhold til de danske  

 skatteregler beskattes han ikke ved udnyttelse af optionerne, men på det  

 tidspunkt hvor han sælger de underliggende aktier.
Der vil i Danmark være  

 tale  

 om en aktieindkomst, og beskatningsgrundlaget udgør forskellen mellem  

 salgsprisen på aktierne og den værdi, optionerne er blevet værdiansat til på  

 tilflytningstidspunktet.
 Den  

 omstændighed, at der generelt landene imellem er en tidsmæssig forskydning i  

 beskatningstidspunktet for indkomst fra optioner, herunder at indkomsten  

 beskattes efter forskellige principper, kan medføre en risiko for såvel  

 dobbeltbeskatning som for dobbelt ikke-beskatning.
 Disse  

 problemstillinger har medført, at der er tilføjet en række ændringer til  

 kommentarerne til artiklerne 13, 15, 16 og 23A og 23B i den seneste OECD  

 modeloverenskomst fra 2005.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1.
 Det er  

 revisionsselskabets opfattelse, at fuld skattepligt til Danmark indtræder 1.  

 april 2006 i forbindelse med, at A tager ophold i sin danske bolig.
Det er endvidere  

 revisionsselskabets opfattelse, at den derved opståede  

 dobbeltbeskatningssituation  

 skal løses til fordel for England, jf. den dansk/engelske  

 dobbeltbeskatningsoverenskomst artikel 4, stk. 2, så A tidligst fra det  

 tidspunkt, hvor hans familie flytter til Danmark, kan anses for skattemæssigt  

 hjemmehørende i Danmark.
Det betyder, at Danmark i perioden, indtil hans  

 familie flytter til Danmark, alene har status som kildeland i henhold til den  

 dansk/engelske dobbeltbeskatningsoverenskomst og dermed alene kan beskatte  

 hans  

 indkomster med kilde i Danmark.
 A er fortsat  

 fuldt skattepligtig til England, idet det forventes, at hans ophold i UK  

 overstiger 90 dage inden for det engelske skatteår.
I henhold til  

 artikel 4 i den dansk/engelske dobbeltbeskatningsoverenskomst skal det  

 afgøres,  

 hvor A skal anses for skattemæssigt hjemmehørende.
Da A har bolig til  

 rådighed  

 i begge lande, anses han i henhold til dobbeltbeskatningsoverenskomstens  

 artikel 4, stk. 2, for at være skattemæssigt hjemmehørende i det land, hvor  

 han  

 har sit centrum for livsinteresser.
Det er  

 revisionsselskabets opfattelse, at A har sine stærkeste personlige interesser  

 i  

 England, i og med han fortsat vil have et væsentligt ophold i sin bolig i  

 England sammen med sin hustru og børn.
Endvidere bevarer A fortsat en  

 økonomisk  

 tilknytning til England i form af sine aktieoptioner.
Disse  

 tilknytningspunkter  

 til England vægter efter revisionsselskabets opfattelse mere end den  

 arbejdsmæssige  

 tilknytning til Danmark.
Revisionsselskabet  

 mener derfor, at England i perioden frem til det tidspunkt, hvor A's familie  

 flytter til Danmark, må anses for A's skattemæssige domicilland.
Danmark vil  

 i  

 perioden således kun kunne beskatte indkomster med kilde i Danmark.
 Ad spørgsmål 2.
A har erhvervet  

 sine optioner som led i sit ansættelsesforhold med B.
Retserhvervelsen er  

 sket  

 inden flytningen til Danmark, og det er revisionsselskabets opfattelse, at  

 optionerne udelukkende vedrører arbejde udført i England.
Som tidligere  

 nævnt bliver A beskattet i England på udnyttelsestidspunktet, uanset at han  

 først udnytter sine optioner på et tidspunkt, hvor han er skattemæssigt  

 hjemmehørende  

 i Danmark.
Da optionerne efter revisionsselskabets opfattelse er omfattet af  

 reglerne i ABL/KGL, beskattes han i Danmark først på det tidspunkt, hvor han  

 sælger de underliggende aktier.
Beskatning sker som aktieindkomst, og  

 beskatningsgrundlaget udgør forskellen mellem aktiernes salgspris og den  

 værdi,  

 optionerne blev værdiansat til på tilflytningstidspunktet.
Der sker derved  

 en dobbeltbeskatning af den værdiforøgelse på optionerne, der er sket i  

 perioden  

 fra det tidspunkt, hvor A blev hjemmehørende i Danmark, og indtil han  

 udnytter  

 sine optioner.
Denne dobbeltbeskatningssituation skal løses ved hjælp af  

 dobbeltbeskatningsoverenskomsten mellem Danmark og England.
I OECD  

 modeloverenskomsten fra 2005 er der i kommentarerne til artikel 15 tilføjet  

 særlige afsnit vedrørende lønmodtageres aktieoptioner.
Derudover er der også  

 tilføjet kommentarer til artikel 23A og 23B samt til artikel 13.
I de indledende  

 kommentarer til artikel 15 er det præciseret, at gage, løn og andet lignende  

 vederlag også omfatter personalegoder, herunder aktieoptioner der modtages i  

 forbindelse med et ansættelsesforhold.
Betingelsen, for at kildestaten kan  

 beskatte, er, at gage, løn og andet vederlag hidrører fra arbejde udført i  

 denne stat.
Dette gælder, uanset hvornår indkomsten udbetales til  

 lønmodtageren  

 eller på anden måde endeligt erhverves af denne.
Det er derved præciseret, at  

 artikel 15 tillader kildelandet at beskatte indkomst, der hidrører fra  

 arbejde  

 udført i den pågældende stat, uanset at indkomsten først modtages og  

 beskattes  

 på et senere tidspunkt, hvor lønmodtageren ikke længere arbejder i denne  

 stat.
Der er derudover  

 i kommentarerne til artikel 15 indsat et særligt afsnit vedrørende  

 lønmodtageres  

 aktieoptioner.
Her præciseres det, at artikel 15 tillader kildelandet at  

 beskatte  

 den del af aktieoptionernes værdi, der udgør vederlag erhvervet i forbindelse  

 med ansættelsesforholdet i denne stat, selv om skatten først pålignes på et  

 senere tidspunkt.
 Det er dog  

 nødvendigt at adskille dette ansættelsesgode fra den kapitalgevinst, der kan  

 opnås ved salget af aktierne erhvervet ved udnyttelsen af optionen.
Artikel 15  

 finder således anvendelse på ethvert gode, der hidrører fra selve optionen,  

 indtil den er udnyttet, solgt eller på anden måde ophørt.
Ved optionernes  

 udnyttelse eller salg er ansættelsesgodet blevet realiseret, og enhver  

 efterfølgende fortjeneste på de erhvervede aktier vil være oppebåret af den  

 ansatte i hans egenskab af aktionær og vil være omfattet af artikel 13.
 I de ændrede  

 kommentarer til artikel 23A og B er det præciseret, at domicillandet skal  

 lempe  

 for den beskatning, der er sket i kildelandet, uanset hvornår denne skat er  

 pålignet.
 Det er  

 revisionsselskabets opfattelse, at Danmark med henvisning til artikel 15 i  

 den  

 dansk/engelske dobbeltbeskatningsoverenskomst skal acceptere, at England er  

 tillagt beskatningsretten til den gevinst, A opnår af sine optioner på  

 udnyttelsestidspunktet, da optionerne vedrører arbejde udført i England.
På det tidspunkt  

 hvor optionerne beskattes i Danmark, dvs., ved salg af de underliggende  

 aktier,  

 medtages den del af gevinsten, der vedrører perioden fra det tidspunkt, hvor  

 A  

 bliver skattemæssigt hjemmehørende i Danmark, og indtil han udnytter sine  

 optioner, i hans danske indkomstopgørelse som aktieindkomst.
Det er vores  

 opfattelse, at Danmark skal indrømme skattelempelse for denne  

 dobbeltbeskatning  

 ved anvendelse af creditmetoden, uanset om England måtte have beskattet  

 gevinsten  

 i et tidligere indkomstår, og uanset at gevinsten i England er blevet  

 beskattet  

 som løn.
SKATs indstilling  

 og begrundelse Ad spørgsmål 1.
TfS 1986, 299  

 ØLD vedrørte en skatteyder, der pr. 1/4 1980 flyttede til Schweiz, hvor han  

 tiltrådte  

 en tidsubegrænset fuldtidsstilling hos en schweizisk arbejdsgiver og lejede  

 en  

 lejlighed.
Den tilbageblevne familie bestående af hustru og 3 af  

 ægtefællernes  

 4 børn blev af uddannelsesmæssige grunde boende i ægteparrets villa i  

 Danmark,  

 hvor skatteyderen var tilmeldt folkeregisteret indtil 30/12 1983.  

 Skatteyderens  

 formue - herunder en lystbåd - forblev i Danmark.
Han aflagde i 1981 og 1982  

 flere kortere besøg i Danmark og opretholdt midlertidigt forskellige former  

 for  

 tilknytning, f.eks. som bestyrelsesmedlem i et dansk selskab.
Ministeriet  

 gjorde gældende, at der ved kildeskatteloven var sket en ændring af det  

 skattemæssige domicilbegreb, således at en fraflytter, der havde rådighed  

 over  

 en bolig her, også havde "bopæl", og dermed fortsat var fuldt  

 skattepligtig efter kildeskattelovens § 1, nr. 1. Landsretten fandt hverken i  

 lovens ordlyd eller forarbejder støtte for denne ændrede forståelse af det  

 skatteretlige domicilbegreb.
Da skatteyderen ubestridt fra 1/4 1980 havde  

 taget  

 bopæl i Schweiz, hvor hans faste arbejde nødvendiggjorde hans løbende  

 tilstedeværelse, da bevarelsen af en bolig i Danmark skyldtes særlige forhold  

 af midlertidig art, samt da de yderligere foreliggende tilknytningspunkter  

 til  

 Danmark var af underordnet betydning, fandtes bopælen i Danmark at være  

 opgivet  

 ved udrejsen til Schweiz, og den fulde skattepligt til Danmark var herefter  

 ophørt den 31. marts 1980.
I nærværende sag  

 har A i slutningen af oktober 2005 erhvervet en ejerlejlighed på  

 155 m2  

 for en købesum af 6,75 mio. kr. 1.  

 april 2006 flytter A til Danmark og tager ophold i den pågældende lejlighed i  

 forbindelse med, at han påbegynder et fuldtidsarbejde for C.
Hustruen og de  

 to  

 børn på henholdsvis 17 og 19 år bliver boende i England, men følger efter A i  

 april  

 2008. A  

 vil opholde sig  

 i 270 dage om året i Danmark.
A og familien har således erhvervet bopæl i  

 Danmark og har vist, at de agter at tage permanent ophold i Danmark.
Revisor har  

 efterfølgende oplyst, at A som led i sin ansættelse hos C forventer, at 60 %  

 af  

 hans arbejdstid tilbringes uden for Danmark i forbindelse med tjenesterejser,  

 da han har globalt ansvar.
Hans samlede opholdsdage i Danmark vil således  

 maximalt være ca. 145 dage.
Efter SKATs opfattelse ændrer disse oplysninger  

 imidlertid ikke på det forhold, at A har taget permanent bopæl og ophold i  

 Danmark.
Familien bliver  

 imidlertid boende et par år i England, hvor A agter at besøge dem.
Det er  

 efterfølgende oplyst, at begge børn har valg at fortsætte deres uddannelse i  

 England.
Den ældste søn er tilmeldt universitetet i D på et 3-årigt  

 uddannelsesforløb.
Den yngste søn har valgt den 2-årige Generel Certificate  

 of  

 Education, som afsluttes i 2007.
 Faktum i denne  

 sag ligner faktum i Østre Landsrets afgørelse fra 1986 med den forskel, at i  

 landsretssagen var der tale om fraflytning fra Danmark til Schweiz, medens  

 der  

 i nærværende sag er tale om fraflytning fra England til Danmark. Østre  

 Landsret  

 nåede frem til, at skatteyderen var fraflyttet Danmark og blevet  

 hjemmehørende  

 i Schweiz.
 Skat indstiller  

 derfor at spørgsmål 1 besvares med, at A under de oplyste omstændigheder må  

 anses for fraflyttet England og dermed blevet hjemmehørende i Danmark fra 1.  

 april 2006, hvor han tager ophold her i landet.
 Revisor har  

 sendt følgende kommentarer til denne indstilling:
 "Vi er  

 enige med skatterådet i, at A og familien har erhvervet bopæl i Danmark, og  

 at  

 A indtræder fuld skattepligt fra det tidspunkt, han tager ophold i familiens  

 bolig i forbindelse med varetagelse sit arbejde hos C.
 For så vidt  

 angår A's ægtefælle og børn, er det vores opfattelse, at de først indtræder i  

 fuld dansk skattepligt på det tidspunkt, hvor de tager permanent ophold i  

 Danmark, idet de i den mellemliggende periode alene vil have kortvarige  

 ophold  

 i Danmark på grund af ferie eller lign.
 Det er  

 skatterådets opfattelse, at A med henvisning til TFS 1986, 299 ØLD anses for  

 fraflyttet England og dermed skal anses for hjemmehørende til Danmark.  

 Skatterådet vurderer således ikke det skattemæssige hjemsted i henhold til  

 artikel 4 i den dansk/engelske dobbeltbeskatningsoverenskomst.
 TFS 1986, 299  

 ØLD vedrørte spørgsmålet om, hvorvidt en person i henhold til  

 kildeskattelovens  

 § nr. 1, ansås for fortsat at have bevaret bopæl i Danmark efter sin  

 fraflytning til Schweiz og dermed fortsat var fuldt skattepligtig til  

 Danmark.
Vi mener ikke,  

 at denne afgørelse, der vedrører fortolkning af dansk lovgivning, kan  

 anvendes  

 i nærværende sag som argumentation og begrundelse for, at A skal anses for  

 fraflyttet England.
Dette kan alene afgøres efter engelsk lovgivning.
 Det er en  

 kendsgerning, at A efter engelsk lovgivning anses for fuldt skattepligtig og  

 hjemmehørende (resident) til England, jf. vores tidligere beskrivelse af de  

 faktiske forhold.
Da han ligeledes  

 efter danske regler anses for fuldt skattepligtig til Danmark, er der en  

 situation  

 med skattepligt til to lande.
Det skal derfor efter artikel 4 i  

 dobbeltbeskatningsoverenskomsten mellem Danmark og England afgøres, hvor A  

 har  

 sit skattemæssige hjemsted.
 Det fremgår af  

 kommentarerne til artikel 4, at definitionen af ?hjemmehørende i en  

 kontraherende  

 stat" henviser til det bopælsbegreb, som er antaget i de nationale love.  

 For så vidt angår fysiske personer, tilsigter definitionen at dække de  

 forskellige former for tilknytning til en stat, som i de nationale skattelove  

 danner grundlag for fuld skattepligt.
A anses i  

 henhold til engelsk lovgivning for fortsat at være skattepligtig som resident  

 i  

 England.
Han anses ligeledes i henhold til dansk lovgivning for at være fuldt  

 skattepligtig til Danmark.
 Hans  

 skattemæssige hjemsted skal derfor afgøres i henhold til de rangordnede  

 kriterier, der oplistes i artikel 4, stk. 2, i overenskomsten.
Da A har fast  

 bolig til rådighed i begge lande, skal det vurderes, hvor A har de stærkeste  

 personlige  

 og økonomiske forbindelser.
Det fremgår af kommentarerne, at der skal tages  

 hensyn til hans familie og sociale forhold, hans beskæftigelse, hans  

 politiske  

 og kulturelle forhold mv.
Omstændighederne skal bedømmes ud fra ét hele.
 Det er primært  

 hensynet til børnenes uddannelse, der har bevirket, at A og hans familie har  

 valgt at bibeholde boligen i England i de omgivelser, der siden 1993 har  

 dannet  

 rammen om deres tilværelse.
Uanset den  

 omstændighed, at A nu skal arbejde for C i Danmark og i den forbindelse har  

 et  

 væsentligt ophold uden for England, er det hans ønske, at boligen i England  

 fortsat skal danne rammen om hans familiære og sociale forhold.
Hans hensigt  

 er  

 som tidligere nævnt at tilbringe så mange weekender som muligt med familien i  

 England.
Denne hensigt har da også bevirket, at han har bibeholdt sit  

 medlemskab af dels tennisklub og Fitness Klub.
Hans ægtefælle vil alene  

 opholde  

 sig i Danmark i ca. 40- 45 dage.
A's tilknytning til Danmark er, udover at  

 han  

 ejer bolig i Danmark, alene i form af hans ansættelsesforhold med C.
Henset  

 til  

 den omstændighed, at han som led i dette ansættelses-forhold udfører 60 % af  

 sit arbejde uden for Danmark, mener vi ikke, at denne tilknytning til Danmark  

 vægter mere end hans tilknytning til England.
Det er således  

 vores opfattelse, at A's personlige og økonomiske forbindelser til England er  

 stærkere end hans økonomiske forbindelser til Danmark, og at hans midtpunkt  

 for  

 livsinteresser dermed er i England.
Den omstændighed, at familien på  

 nuværende  

 tidspunkt har til hensigt at flytte til Danmark tidligst i april 2008, mener  

 vi  

 ikke, er til hinder for, at A anses for at have sit skattemæssige hjemsted i  

 England frem til det tidspunkt, hvor familien flytter til Danmark." SKATs  

 bemærkninger til revisors kommentarer SKAT er enig i,  

 at A's familie først vil være fuldt skattepligtig til Danmark ved den  

 påtænkte  

 tilflytning i april 2008. SKAT er ligeledes enig med revisor i, at TfS 1986,  

 299 ØLD specielt angik spørgsmålet om skattepligten til Danmark var bevaret  

 ved  

 fraflytning til Schweiz, selv om skatteyderen faktisk havde en helårsbolig  

 til  

 rådighed i Danmark hos familien, der først flyttede til Schweiz flere år  

 senere.
Landsretten fandt ikke at skattepligten var bevaret under disse  

 forhold.
Der er god grund til at mene, at de engelske domstole vil nå til  

 samme  

 resultat i en tilsvarende sag.
Det kan dog ikke udelukkes, at engelske  

 interne  

 regler, kan føre til at A fortsat anses for at have fast bolig i England og  

 dermed anses for hjemmehørende i England efter disse regler.
Det kan i så  

 fald  

 blive aktuelt at bringe artikel 4 i den dansk/engelske  

 dobbeltbeskatningsoverenskomst til anvendelse.
 Artikel 4, stk.  

 2 er sålydende:
 "I  

 tilfælde, hvor en fysisk person efter bestemmelserne i stykke 1 i denne  

 artikel  

 er hjemmehørende i begge de kontraherende stater, bestemmes hans status efter  

 følgende regler:
a) han skal  

 anses for at være hjemmehørende i den stat, i hvilken han har en fast bolig  

 til  

 sin rådighed; hvis han har en fast bolig til sin rådighed i begge stater,  

 skal  

 han anses for at være hjemmehørende i den stat, med hvilken han har de  

 stærkeste personlige og økonomiske forbindelser (midtpunkt for sine  

 livsinteresser); b) hvis det  

 ikke kan afgøres, i hvilken af staterne han har midtpunktet for sine  

 livsinteresser, eller hvis han ikke har en fast bolig til sin rådighed i  

 nogen  

 af staterne, skal han anses for at være hjemmehørende i den stat, hvori han  

 sædvanligvis har ophold; c) hvis han  

 sædvanligvis har ophold i begge stater, eller hvis han ikke har sådant ophold  

 i  

 nogen af dem, skal han anses for at være hjemmehørende i den stat, i hvilken  

 han er statsborger; d) er han  

 statsborger i begge stater, eller er han ikke statsborger i nogen af dem,  

 skal  

 de kompetente myndigheder i de kontraherende stater afgøre spørgsmålet ved  

 gensidig aftale." Rangordningen er  

 således:
Ad 1) Der er  

 efter SKATs opfattelse næppe tvivl om, at skatteyderens stærkeste økonomiske  

 forbindelser  

 knytter sig til Danmark, hvor skatteyderen har indgået en arbejdsaftale, der  

 er  

 afgørende for fremtiden og har investeret i en helårsbolig, der skal være  

 familiens bolig fremover.
Der er imidlertid heller ikke nogen tvivl om, at de  

 personlige forbindelser i en overgangsperiode er knyttet til England dog  

 primært begrundet i børnenes ønske om, at gennemføre deres uddannelse i  

 England.
Der er imidlertid både mulighed for at familien i overgangsperioden  

 kan tage ophold i Danmark eller i England.
Hustruen forventes således at tage  

 ophold i Danmark på grund af ferie og lignende i 40-45 dage om året, og A vil  

 efter det oplyste opholde sig omkring 90 dage i England om året.
Under hensyn  

 til det arbejdsmæssige engagement og til investeringen i den fremtidige bolig  

 samt at den familiemæssige adskillelse er midlertidig, finder SKAT, at  

 centrum  

 for A's livsinteresser er flyttet til Danmark.
Hvis man trods  

 denne indstilling imidlertid finder, at det ikke er muligt at træffe  

 afgørelse  

 om, hvor A er hjemmehørende ud fra de personlige og økonomiske interesser,  

 skal  

 der subsidiært lægges vægt på, hvor A sædvanligvis opholder sig.
I den  

 forbindelse er det oplyst, at A vil være 90 dage i England om året.
Resten af  

 året vil opholdet være fordelt mellem Danmark og den øvrige verden, men A  

 regner med at være i Danmark i ca. 145 dage om året.
Skatteyderen må således  

 ud  

 fra opholdets varighed anses sædvanligvis at opholde sig i Danmark og dermed  

 også efter den subsidiære regel anses at være hjemmehørende i Danmark.
 SKAT fastholder  

 derfor sin indstilling.
 Ad spørgsmål 2.
Højesteret har i  

 TfS 2004, 735 H udtalt, at aktieoptioner i relation til danske regler anses  

 for  

 erhvervet på tildelingstidspunktet.
SKAT er således enig med  

 revisionsselskabet  

 i, at optionerne er erhvervet på et tidspunkt, hvor A var skattepligtig i  

 England.
Da optionerne efter det oplyste må anses som vederlag for udført  

 arbejde for B og dermed for et lønaccessorium, er SKAT endvidere enig med  

 revisionsselskabet i, at optionerne ved fordelingen af skatteretten mellem  

 England og Danmark skal henføres under artikel 15 i  

 dobbeltbeskatningsoverenskomsten mellem Storbritannien og Danmark frem til  

 udnyttelsen af optionerne.
Efter udnyttelsen er A almindelig aktionær og et  

 senere salg af aktien skal henføres under artikel 13 om kapitalgevinster i  

 overenskomsten mellem Storbritannien og Danmark.
Såfremt der er  

 erhvervet endelig ret til køberet forud for indtræden af dansk skattepligt  

 omfattes køberetten ikke af ligningslovens § 28, men tildeles indgangsværdi  

 efter kildeskattelovens § 9 i forbindelse med tilflytningen til Danmark.
Den  

 fremtidige værdistigning behandles efter skattelovgivningens almindelige  

 regler  

 i kursgevinstloven, henholdsvis aktieavancebeskatningsloven.
Kursgevinstloven  

 finder således eventuel anvendelse, hvis køberetten udnyttes ved  

 differenceafregning,  

 medens aktieavancebeskatningslovens regler finder anvendelse, hvis optionen  

 anvendes til anskaffelses af aktier, som i nærværende tilfælde.
 Beskatningen i  

 Danmark ved senere salg af de underliggende aktier vil således ske på  

 grundlag  

 af forskellen mellem salgssummen på den ene side og værdien af optionen på  

 tilflytningstidspunktet tillagt købesummen på udnyttelsestidspunktet på den  

 anden side.
 Beskatningen af  

 optionen i England vil ske med værdien af optionen på udnyttelsestidspunktet,  

 og England vil i medfør af artikel 15 og kommentaren til OECD  

 modelkonventionens artikel 15, pkt. 12.1 og pkt. 12.2 have beskatningsretten  

 til denne værdi, selvom den engelske skat først pålignes på et senere  

 tidspunkt, hvor skatteyderen ikke længere er ansat og befinder sig i England.
Såfremt der i  

 tidsrummet fra A's flytning til Danmark og frem til udnyttelsestidspunktet  

 sker  

 en stigning i værdien af optionen, vil denne stigning indgå i den danske  

 aktieavancebeskatning.
Da stigningen samtidig vil indgå i beskatningen i  

 England af aktieoptionen som et lønaccessorium på udnyttelsestidspunktet, vil  

 der reelt ske dobbeltbeskatning af denne stigning.
I England vil indkomsten  

 være løn, men i Danmark aktieavance og tidspunktet for beskatningen vil i  

 England være udnyttelsestidspunktet, medens beskatningen i Danmark vil ske på  

 salgstidspunktet for de underliggende aktier.
Da det fremgår klart af pkt.  

 12.  

 2 i kommentaren til artikel 15, at der uden hensyn til, hvornår godet  

 beskattes, skal skelnes klart mellem den kapitalgevinst, der kan opnås ved  

 salg  

 af de underliggende aktier efter udnyttelsen af aktieoptionen og den  

 fortjeneste, der opnås ved udnyttelse af optionen, og da Danmark ikke har  

 taget  

 forbehold overfor disse kommentarer, må Danmark antages at have givet afkald  

 på  

 at beskatte nogen del af det ansættelsesgode, der erhverves ved udnyttelsen.  

 Danmark skal følgelig give creditlempelse for den betalte skat i England,  

 uanset denne er betalt i et tidligere år.
Skatterådets  

 afgørelse og begrundelse Skatterådet  

 tiltræder SKATs indstilling og begrundelse.
