 Bekendtgørelse om puljepension og andre  

 skattebegunstigede opsparingsformer m.v.
 I medfør af § 42a, stk. 2 og § 54, stk. 6 og 7,  

 i lov om banker og sparekasser m.v., jf. lovbekendtgørelse nr. 730 af  

 6. august 1996, som ændret ved lov nr. 475 af 10. juni 1997, lov nr.  

 414 af 26. juni 1998 og lov nr. 491 af 1. juli 1998, fastsættes:
Kapitel 1 Anvendelsesområde § 1. Denne bekendtgørelse finder anvendelse  

 på skattebegunstigede opsparingsformer (kapitalpension, ratepension,  

 selvpension oprettet før den 2. juni 1998, børneopsparing og  

 boligopsparing oprettet i medfør af lov nr. 808 af 29. oktober  

 1992).
Kapitel 2 Administration af puljer § 2. For hver enkelt pulje skal der udarbejdes  

 skriftlige retningslinier for administrationen.
Retningslinierne skal  

 være godkendt af pengeinstituttets bestyrelse.
 Stk. 2. Retningslinierne skal indeholde oplysninger  

 om:
1)	investeringsstrategi og risikoeksponering, herunder  

 pengeinstituttets adgang til at foretage ændringer heri, 2)	samtlige omkostninger og handelsvilkår, herunder  

 administrationsgebyr, afregningskurs i forhold til markedskursen, kurtage,  

 andre handels- og depotomkostninger og regler for beregning af rente af  

 kontantindestående, 3)	hvornår afkast tilskrives, og 4)	hvordan puljens resultat og afkastet til kunderne  

 beregnes.
§ 3. Pengeinstituttet skal udfærdige en  

 investeringsinstruks, hvori investeringsrammer for den enkelte pulje  

 fastlægges.
Der skal fastsættes rammer for investering for hver  

 af de i § 10, stk. 1 og 2, angivne aktiver, som puljen må  

 investere i.
§ 4. Pengeinstituttet skal udfærdige  

 skriftlige forretningsgange for forvaltningen af puljeaktiver, herunder  

 fastlægge hvem der er bemyndiget til at handle med puljeaktiverne.  

 Forretningsgangene skal blandt andet sikre, at handel med puljeaktiver holdes  

 adskilt fra handel med andre aktiver.
Endvidere skal den person, der har  

 foretaget en handel for puljen, kunne identificeres.
Kapitel 3 Kundeinformation § 5. Ved oprettelse af en pulje skal kunden  

 skriftligt informeres om de generelle regler for puljeordningen.
Det skal  

 herunder oplyses, at puljeaktiverne tilhører pengeinstituttet, at  

 afkastet baseres på en beregning af de bagvedliggende aktiver og derfor  

 kan være både positivt og negativt, samt hvorvidt aktiverne er  

 afgiftspligtige efter realrenteafgiftslovens kapitel 1 (realrenteafgift)  

 eller efter lovens kapitel 2 (afgift af aktieafkast m.v.).
Stk. 2. Pengeinstituttet skal ved oprettelsen udlevere et  

 eksemplar af de i henhold til § 2, stk. 1, udfærdigede  

 retningslinier.
Kunden skal endvidere skriftligt informeres om, fra hvilken  

 dato kunden betragtes som indtrådt i puljen samt om ophør,  

 vilkårene for udtræden og overflytning til individuelt depot,  

 anden pulje i pengeinstituttet eller overflytning til andet pengeinstitut,  

 forsikringsselskab eller pensionskasse.
Endelig skal kunden informeres om de  

 opnåede procentvise afkast for de enkelte puljer for de forløbne  

 kvartaler i det indeværende år, jf. § 6, samt det  

 procentvise afkast for de foregående 3 år.
 Stk. 3. Ved ændringer af de i § 2 angivne  

 retningslinier skal pengeinstituttet til samtlige puljekunder fremsende et  

 eksemplar af retningsliniernes fuldstændige nye affattelse.  

 Ændringerne skal gennemføres med et passende varsel.
 § 6. Pengeinstituttet skal mindst én gang  

 hvert kvartal oplyse kunden følgende om afkastet for hver enkelt  

 pulje:
1)	det procentvise samlede afkast, 2)	det procentvise afgiftsfrie afkast, 3)	det procentvise afkast, der er afgiftspligtigt efter  

 realrenteafgiftslovens kapitel 1 (realrenteafgift) og 4)	det procentvise afkast, der er afgiftspligtigt efter  

 realrenteafgiftslovens kapitel 2 (afgift af aktieafkast m.v.).
 Stk. 2. Aktivsammensætningen skal ultimo perioden  

 oplyses fordelt på:
1)	obligationer, 2)	indeksobligationer, 3)	aktier, 4)	investeringsforeningsandele, 5)	øvrige puljeaktiver og 6)	kontant indestående.
 Fordelingen skal oplyses i kroner, tusinde kroner eller  

 mio. kr.
 § 7. Ved årets udgang skal pengeinstituttet  

 ud over de i § 6, stk. 1, angivne oplysninger for hver pulje oplyse  

 kunden om:
1)	årets renteindtægter fordelt på aktivposter, 2)	årets kursregulering fordelt på  

 værdipapirkategorier, 3)	kursregulering af valuta, 4)	omkostninger, der er afholdt af puljen, herunder omkostninger i form  

 af kursskæringer og lignende samt 5)	puljens samlede resultat.
 Stk. 2. Ved årets udgang skal der ud over de i § 6,  

 stk. 2, angivne oplysninger mindst oplyses følgende:
1)	den gennemsnitlige beholdning (opgjort dag til dag) af de enkelte  

 aktivtyper, 2)	obligationsbeholdning fordelt efter renterisiko (varighed eller  

 løbetid), 3)	aktiebeholdning fordelt på lande og brancher samt 4)	investeringsforeningsandele fordelt på afdelinger.
 Stk. 3. Pengeinstituttet skal ultimo hvert år for hver  

 pulje oplyse om det opnåede procentvise afkast for det forløbne  

 år, samt det procentvise afkast for de foregående 3 år.
§ 8. Ved udgangen af hvert år skal hver  

 kunde modtage oplysninger om det samlede afkast af sine puljeinvesteringer i  

 pengeinstituttet.
Hver kunde skal endvidere modtage oplysninger om  

 størrelsen af de administrationsomkostninger, der alene er afholdt af  

 den enkelte kunde.
Det herefter fremkomne nominelle afkast skal ligeledes  

 oplyses for kunden tillige med det hertil svarende procentvise afkast af  

 opsparingskontoens gennemsnitlige indestående.
 Stk. 2. Ved beregning af det procentvise afkast skal der tages  

 udgangspunkt i opsparingskontoens gennemsnitlige indestående opgjort  

 dag til dag.
§ 9. Ved årets udløb skal de i  

 §§ 6-8 angivne oplysninger tilsendes kunden vederlagsfrit.
Samtidig skal  

 de i §§ 6-7 angivne oplysninger foreligge i pengeinstituttets filialer  

 og på begæring udleveres vederlagsfrit.
Stk. 2. De kvartalsvise oplysninger, jf. § 6, kan afgives  

 ved fremlæggelse i pengeinstituttets filialer.
Kunderne skal dog  

 tilbydes at få oplysningerne tilsendt.
Omkostningerne ved fremsendelsen  

 kan pålægges den enkelte kunde.
Endelig skal oplysningerne  

 på begæring udleveres vederlagsfrit.
 Stk. 3. De i stk. 1 og 2 omhandlede oplysninger skal  

 afgives senest 8 uger efter en periodes udløb.
Kapitel 4 Anbringelse af opsparingen § 10. Opsparingen i den enkelte ordning skal  

 anbringes på en eller flere af følgende måder:
 1)	Som indestående på en kontantforrentet  

 indlånskonto.
 2)	I obligationer, herunder indeksobligationer, skatkammerbeviser og  

 erhvervsobligationer udstedt eller garanteret af den danske stat eller andre  

 medlemsstater inden for Den Europæiske Union eller af stater, som  

 unionen har ingået aftale med.
 3)	I aktier, tegningsretter og aktieretter til aktier, konvertible  

 obligationer og erhvervsobligationer, jf. dog stk. 4.
 4)	I andele i investeringsforeninger og specialforeninger, jf. § 1  

 og § 2, stk. 2, nr. 1-3, i lov om investeringsforeninger og  

 specialforeninger.
 5)	I sparekassernes beviser for garantikapital og andelskassernes  

 beviser for andelskapital, såfremt beviserne ifølge sparekassens  

 eller andelskassens vedtægter er omsættelige.
 6)	I andele i erhvervsudviklingsforeninger, jf. § 2, stk. 2,  

 nr. 4, i lov om investeringsforeninger og specialforeninger.
 7)	I unoterede aktier og erhvervsobligationer, der omsættes  

 på en autoriseret markedsplads, jf. § 40, stk. 1, i lov om  

 værdipapirhandel m.v. eller et andet reguleret marked, der er  

 offentligt anerkendt, regelmæssigt arbejdende og åbent for  

 offentligheden, jf. dog stk. 4.
 8)	I værdipapirer, som efter Finanstilsynets afgørelse kan  

 sidestilles med de under nr. 1-7 nævnte aktiver.
 Stk. 2. Puljer kan efter bestemmelserne i kapitel 5 til 8,  

 yderligere indgå i terminskontrakter samt erhverve eller udstede  

 optioner, såfremt terminskontrakten eller optionen er baseret på  

 fremmed valuta eller baseret på værdipapirer, herunder  

 værdipapirindeks, hvori anbringelse kan ske efter stk. 1, nr. 1-7,  

 jf. stk. 3. Særskilte depoter kan kun erhverve de i 1. pkt.  

 omhandlede optioner.
Stk. 3. De i stk. 1, nr. 2 og 3, nævnte aktiver  

 skal være optaget til notering på en fondsbørs.  

 Såfremt fondsbørsen ikke befinder sig i en stat, der er medlem  

 af Den Europæiske Union, eller i lande, som Unionen har indgået  

 aftale med, skal fondsbørsen være godkendt af Finanstilsynet.  

 Opsparingen kan endvidere anbringes i nyemitterede værdipapirer,  

 såfremt der i emissionsbestemmelserne gives tilsagn om, at der vil  

 blive fremsat begæring om optagelse til notering på en  

 fondsbørs efter 1. eller 2. pkt.
Såfremt der ikke et år  

 fra emissionen er opnået tilladelse til optagelse til notering, skal  

 værdipapirerne afhændes straks.
Stk. 4. Opsparing kan ikke anbringes i aktier, tegningsretter  

 eller aktieretter til aktier i selskaber, der har som formål eller som  

 et af sine formål at give brugsrettigheder, rabatter eller lignende  

 rettigheder i selskabet.
Dette gælder dog ikke, hvis rettigheden  

 først kan udnyttes efter ophævelses-/frigivelsestidspunktet,  

 eller er omfattet af indberetningspligten eller skattekontrollovens § 8  

 H.
Stk. 5. Anvendes midler i særskilte depoter til  

 anbringelse i de i stk. 1, nr. 3 og 5, nævnte aktiver, må  

 værdien af værdipapirer udstedt af en enkelt emittent ikke  

 overstige 20 pct. af de samlede midler.
Et beløb svarende til det  

 efter lov om beskatningen af pensionsordninger m.v. tilladte årlige  

 indskud på en kapitalpensionsordning kan dog altid anbringes i  

 værdipapirer udstedt af en enkelt emittent.
Stk. 6. Op til 20 pct. af de samlede midler i særskilte  

 depoter kan anbringes i de i stk. 1, nr. 6 og 7 nævnte aktiver.  

 Værdien af de i stk. 1, nr. 7, nævnte værdipapirer  

 udstedt af en enkelt emittent må dog ikke overstige 5 pct. af de  

 samlede midler.
Et beløb svarende til det efter lov om beskatningen af  

 pensionsordninger m.v. tilladte årlige indskud på en  

 kapitalpensionsordning kan dog altid anbringes i de nævnte aktiver.  

 Opsparingen kan dog ikke anbringes i aktier, hvorved opspareren opnår  

 mere end 50 pct. af stemmeretten eller 50 pct. af aktiekapitalen i  

 selskabet.
 Stk. 7. Bestemmelsen i stk. 6, finder ikke anvendelse  

 på aktiver, hvor den danske stat, danske kommuner, eller andre der  

 risikomæssigt kan sidestilles hermed, indestår for betaling af  

 renter, afdrag og øvrige løbende forpligtelser.
Kapitel 5 Puljers investering i finansielle instrumenter m.v.
 § 11. En pulje kan indgå  

 terminsforretninger, købe og sælge futures, erhverve optioner og  

 warrants samt udstede optioner, såfremt de nævnte forretninger og  

 finansielle instrumenter opfylder bestemmelserne i §§ 12-19.
 § 12. Indgåede terminsforretninger samt  

 erhvervede og udstedte finansielle instrumenter skal være baseret  

 på fremmed valuta eller være baseret på værdipapirer,  

 der kan indgå i en puljes formue, herunder værdipapirindeks.
Kapitel 6 Aktiebaserede forretninger og instrumenter samt  

 warrants.
 § 13. En pulje kan indgå  

 aktieterminsforretninger samt erhverve og udstede finansielle instrumenter  

 baseret på aktier eller aktieindeks, såfremt forretninger og  

 instrumenter er på dækket basis.
 Stk. 2. Terminsforretninger og finansielle instrumenter  

 baseret på en given aktie er på dækket basis, såfremt  

 de ikke forøger puljens tab ved reduktion i værdien af den  

 pågældende aktie, og såfremt de ikke medfører, at  

 puljen kan få et nettotab på beholdning, forretninger og  

 instrumenter ved en stigning i værdien af aktien.
Stk. 3. Finansielle instrumenter baseret på et  

 aktieindeks er på dækket basis, såfremt 1)	en del af puljens aktiebeholdning består af aktier, der  

 noteres på samme fondsbørs eller handles på samme marked  

 som aktierne i indekset, 2)	puljen ikke har indgået terminsforretninger eller har  

 erhvervet eller udstedt andre finansielle instrumenter, der er dækket  

 af aktier i denne del af beholdningen, 3)	det må formodes, at de finansielle instrumenter ikke  

 forøger puljens tab ved reduktion i værdien af den  

 pågældende aktiebeholdning, og 4)	det må formodes, at de finansielle instrumenter ikke  

 medfører, at puljen ved en stigning i værdien af den  

 pågældende aktiebeholdning kan få et nettotab på  

 beholdning og instrumenter.
 § 14. En pulje kan ud over det i § 13 angivne  

 købe aktier på termin, erhverve warrants samt erhverve futures  

 og call-optioner baseret på aktier eller aktieindeks, såfremt  

 puljen holder en likviditetsbeholdning, som er tilstrækkelig til at  

 dække kapitalbehovet ved erhvervelse af de underliggende aktier  

 henholdsvis de aktier, der indgår i underliggende aktieindeks.
Stk. 2. Til likviditetsbeholdningen medregnes i denne  

 forbindelse kontantindeståender samt værdipapirer, som  

 fremgår af § 1 i bekendtgørelse om investeringsforeningers  

 placering i realkreditobligationer, statsobligationer m.m., og som er  

 variabelt forrentede eller har en restløbetid på ikke over 6  

 måneder.
Endvidere medregnes beløb, der forfalder indenfor 3  

 måneder i form af udtrukne obligationer, renter og deklarerede  

 udbytter.
 Stk. 3. En pulje kan endvidere erhverve warrants, hvis dette  

 sker i forbindelse med erhvervelsen af de obligationer, de ved udstedelsen  

 var knyttet til.
Kapitel 7 Obligationsbaserede forretninger og instrumenter.
 § 15. En pulje kan indgå  

 obligationsterminsforretninger samt erhverve og udstede finansielle  

 instrumenter baseret på obligationer eller obligationsindeks,  

 såfremt forretninger og instrumenter er på dækket  

 basis.
 Stk. 2. Terminsforretninger og finansielle instrumenter  

 baseret på obligationer og obligationsindeks i en given valuta er  

 på dækket basis, såfremt de må formodes ikke at  

 forøge puljens tab ved reduktion i værdien af beholdningen af  

 obligationer i den pågældende valuta, og såfremt det  

 må formodes, at de ikke medfører, at puljen ved en stigning i  

 værdien af obligationerne i denne valuta kan få et nettotab fra  

 beholdning, forretninger og instrumenter.
 Stk. 3. Opgørelsen i stk. 2 skal ske på  

 basis af obligationernes varighed eller et andet mål for  

 obligationernes renterisiko.
 § 16. En pulje kan ud over det i § 15 angivne  

 købe obligationer på termin samt erhverve futures og  

 call-optioner baseret på obligationer eller obligationsindeks,  

 såfremt puljen holder en likviditetsbeholdning, som er  

 tilstrækkelig til at dække kapitalbehovet ved erhvervelse af de  

 underliggende obligationer henholdsvis de obligationer, der indgår i  

 underliggende obligationsindeks.
 Stk. 2. Til likviditetsbeholdningen henregnes de i § 14,  

 stk. 2, angivne aktiver.
Kapitel 8 Valutabaserede forretninger og instrumenter.
 § 17. En pulje kan indgå  

 valutaterminsforretninger samt erhverve og udstede finansielle instrumenter  

 baseret på valuta, såfremt forretninger og instrumenter er  

 på dækket basis.
 Stk. 2. Terminsforretninger og finansielle instrumenter er  

 på dækket basis, hvis det for hver fremmed valuta gælder,  

 at de forretninger og instrumenter, hvor den pågældende fremmede  

 valuta indgår, ikke forøger puljens tab ved reduktion i kursen  

 på den pågældende valuta, og såfremt de ikke  

 medfører, at puljen kan få et nettotab på beholdninger,  

 forretninger og instrumenter ved en stigning i kursen på valutaen.
 Stk. 3. I opgørelserne, jf. stk. 2, kan puljen  

 eller det særskilte depot undlade at skelne mellem de forskellige  

 EMS-valutaer og ECU.
 Stk. 4. Terminsforretninger og finansielle instrumenter  

 baseret på US-dollar mod en anden valuta kan indgå i  

 opgørelserne, jf. stk. 2, som om de var baseret på en  

 US-dollar-relateret valuta mod den pågældende anden valuta.
 Stk. 5. Ved US-dollar-relaterede valutaer forstås Canada  

 dollar, Hong Kong dollar, Malaysisk ringgit, Singapore dollar, Taiwan dollar,  

 Australsk dollar og New Zealand dollar.
 § 18. Bestemmelserne i §§ 12-17 skal  

 være opfyldt på ethvert tidspunkt i forretningernes og  

 instrumenternes løbetid.
 § 19. Såfremt en pulje erhverver eller  

 udsteder finansielle instrumenter eller indgår terminsforretninger,  

 skal følgende være opfyldt:
1)	puljens medkontrahent skal være et kreditinstitut i et land,  

 der er medlem af OECD, eller 2)	handelen skal ske på en fondsbørs eller på et  

 andet marked, der er offentligt anerkendt, regelmæssigt arbejdende og  

 åbent for offentligheden.
Såfremt fondsbørsen eller  

 markedet befinder sig i en stat, der ikke er medlem af De Europæiske  

 Fællesskaber eller et land, hvormed Fællesskabet har  

 indgået aftale herom, skal fondsbørsen eller markedet være  

 godkendt af Finanstilsynet.
§ 20. Finanstilsynet har udstedt vejledende  

 retningslinier for anvendelse af bekendtgørelse om  

 investeringsforeningers adgang til at anbringe midler i finansielle  

 instrumenter samt indgå terminsforretninger.
Bestemmelserne i kapitel  

 5-8, bygger på denne bekendtgørelse.
Kapitel 9 Særskilte depoters investering i finansielle  

 instrumenter § 21. Et særskilt depot kan erhverve  

 optioner og warrants baseret på fremmed valuta eller  

 værdipapirer, der kan indgå i et særskilt depots formue,  

 herunder værdipapirindeks.
Et særskilt depot kan foretage op til  

 fem investeringer i optioner og warrants pr. kalenderår.
Værdien  

 pr. investering må på investeringstidspunktet ikke overstige 2  

 pct. af summen af ordningens kontante indestående og depotets  

 værdi opgjort i henhold til de for pengeinstitutter gældende  

 regnskabsregler.
 Stk. 2. Et særskilt depot kan til enhver tid  

 tilbagehandle erhvervede optioner og warrants, ligesom det kan lukke en  

 position af erhvervede optioner ved at indgå en modgående  

 identisk kontrakt.
 Stk. 3. Bestemmelserne i § 19 skal endvidere  

 iagttages.
Kapitel 10 Værdipapiropgørelse m.v.
 § 22. De enkelte aktiver i en pulje  

 tilhører det pengeinstitut, i hvilket en opsparer har foretaget sit  

 indskud.
 § 23. Til enhver opsparer oprettes en kontant  

 indlånskonto, hvor alle indbetalinger og tilskrivninger af afkast  

 såvel positivt som negativt indgår.
 § 24. Ved beregningen af de samlede midler i et  

 særskilt depot i henhold til § 10, stk. 5 og 6, foretages  

 værdiansættelsen i henhold til de for pengeinstitutter  

 gældende regnskabsregler.
 Stk. 2. De nævnte beløbsgrænser i  

 § 10, stk 5 og 6, skal iagttages på det tidspunkt, hvor  

 investeringen foretages.
 Stk. 3. Et særskilt depot skal være placeret i  

 samme institut som den tilhørende kontantkonto.
Kapitel 11 Registrering og deponering § 25. Puljernes aktiver skal holdes adskilt fra  

 pengeinstituttets øvrige aktiver.
 Stk. 2. Puljernes fondsaktiver skal udgøre et  

 selvstændigt depot i Værdipapircentralen.
 Stk. 3. Puljernes øvrige aktiver skal opbevares i et  

 selvstændigt depot.
 Stk. 4. Puljernes udenlandske aktiver kan opbevares i  

 udenlandske anerkendte depotsteder.
 § 26. Et særskilt depot må kun  

 indeholde aktiver, der henhører under opsparingen.
 Stk. 2. Opbevaringen skal ske på pengeinstituttets  

 almindelige vilkår for opbevaring af aktiver i depot.
Kapitel 12 Straffebestemmelser § 27. Overtrædelse af bestemmelserne i  

 §§ 2- 9, § 10, stk. 1-6, § 19, § 21 og  

 §§ 23-26, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 13 Ikrafttræden § 28. Bekendtgørelsen træder i kraft  

 den 15. september 1998.
