Meddelelse om køretøjers  

 indretning og udstyr mv. nr. 1773  

 Forureningskontrol af dieselmotorer ved syn Forureningskontrol af dieselmotorer ved syn 1.
 Fra den 1. januar 1996 har der ved periodisk syn af biler  

 været foretaget kontrol af udstødningsgassens  

 røgtæthed under fri acceleration af motoren, såfremt bilen  

 er registreret 1. gang den 1. januar 1980 eller senere.
 2.
 Kontrollen foretages desuden ved frivilligt syn af  

 ovennævnte biler, der er underkastet periodisk syn.
 3.
 Fra den 1. oktober 2000 foretages kontrollen i  

 overensstemmelse med Kommissionens direktiv 1999/52/EF om tilpasning af  

 Rådets direktiv 96/96/EF efter følgende retningslinier:
a) Der foretages eftersyn af relevante dele af bilens  

 udstødningssystem for at sikre, at der ikke er utætheder.
b) Udstødningsgassens røgtæthed  

 måles på driftvarm motor.
Det skal sikres, at bilen er driftvarm,  

 fx ved at kølevandstemperaturen ligger i normalområdet.
c) Motoren afprøves ved fri acceleration, hvor motoren  

 accelereres ubelastet fra tomgang til det regulerede højeste  

 omdrejningstal i frigear, uden at koblingspedalen er aktiveret.
 For biler med automatgear dog til et lavere  

 omdrejningstal, hvis fabrikanten anviser dette.
d) Motoren accelereres 6 gange.
Måleresultatet er  

 middelværdien af de sidste 3 accelerationer.
e) Ved påbegyndelse af de frie accelerationer skal  

 gaspedalen hurtigt (dvs. på under 1 sekund) og i et stræk, men  

 uden voldsomhed, trædes helt i bund for at opnå maksimal  

 indsprøjtning fra indsprøjtningspumpen.
f) Motoren skal gå i tomgang, før hver enkelt  

 fri acceleration påbegyndes.
For lastbiler og busser ventes 10 sekunder  

 efter, at gaspedalen er sluppet.
g) Røgtætheden må ifølge  

 Detailforskrifter for Køretøjer pkt. 7.06.020(6) ikke  

 overstige:
- 2,5 m-1 for indsugningsmotorer - 3,0 m-1 for turbomotorer.
h) Såfremt den registrerede måleværdi - ved  

 én af de første 5 frie accelerationer - ikke overstiger:
- 1,8 m-1 for indsugningsmotorer eller - 2,1 m-1 for turboladede motorer kan kravet i pkt. g) anses for opfyldt således, at  

 der ikke skal foretages flere accelerationer.
