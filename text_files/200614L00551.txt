Betænkning afgivet af Uddannelsesudvalget den 10. maj 2007 Betænkning over Forslag til lov om ungdomsuddannelse for unge  

 med særlige behov [af  

 undervisningsministeren (Bertel Haarder)] 1. Ændringsforslag Undervisningsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 28. marts 2007 og var til 1.  

 behandling den 20. april 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 19. marts 2007 dette udkast til  

 udvalget, jf. alm. del  bilag 268. Den 13. april 2007 sendte  

 undervisningsministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
De Samvirkende  

 Invalideorganisationer, Karise Efterskole, KL og Uddannelsescenter Hilltop i  

 Skive.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Karise Efterskole, KL og Uddannelsescenter Hilltop i  

 Skive.
Spørgsmål Udvalget har stillet 10 spørgsmål til undervisningsministeren  

 til skriftlig besvarelse, som denne har besvaret.
Optryk af materiale Som bilag 2 til betænkningen er optrykt beslutningsforslag nr.
B  

 51 om tilbud om ungdomsuddannelse til udviklingshæmmede unge og andre unge  

 med  

 særlige behov fra folketingsåret 2005-06.
3. Tilkendegivelse fra undervisningsministeren Undervisningsministeren har over for udvalget oplyst følgende:
Det har været forudsat, at unge, der deltager i ungdomsuddannelserne,  

 bevarer deres hidtidige forsørgelsesgrundlag.
Uddannelserne kan blandt andet  

 gives til førtidspensionister og som led i revalidering.
4. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
Socialdemokratiets, Det Radikale Venstres og Socialistisk  

 Folkepartis medlemmer af udvalget glæder sig over, at det endelig er lykkedes  

 at sikre unge med særlige behov ret til, hvad der svarer til 3 års uddannelse  

 efter grundskolen.
I forbindelse med regeringens strukturreform blev ansvaret  

 for de unges uddannelse flyttet fra amterne til kommunerne.
Amterne havde en  

 ret forskelligartet varetagelse af opgaven, og S, RV og SF havde som en  

 prioritet under forhandlingerne om strukturreformen, at ansvaret for de unges  

 uddannelser skulle varetages i et statsligt regi, som både almene gymnasier,  

 HF  

 og erhvervsskolerne er det.
Baggrunden for dette var hensynet til  

 ligestilling af  

 unge med meget forskellige behov og muligheden for at sikre grundlaget for  

 finansiering af uddannelsesforløb, der sandsynligvis i vid udstrækning vil  

 blive tilrettelagt individuelt.
Regeringen var urokkelig i spørgsmålet om, at opgaven skulle  

 varetages i kommunerne.
S, RV og SF glædede sig derfor over, at Dansk  

 Folkeparti parallelt med oppositionen udarbejdede et forslag om ret til  

 uddannelse for unge med særlige behov.
Da der først blev flertal for  

 forslaget  

 og siden skabt en vis finansiering via satspuljen 2007, blev der lagt en  

 grund  

 for, at der virkelig bliver en ret til uddannelse.
Der er desværre en række udestående problemer.
I høringsfasen  

 har væsentlige interessenter rejst spørgsmålet om, hvorvidt finansieringen er  

 tilstrækkelig.
Intet tyder på, at der er tilstrækkelig finansiering.
Det er  

 især et problem for kommunerne i disse år, hvor den kommunale økonomi er  

 særdeles  

 stram.
Dertil skal lægges, at der stadig er ligestillingsproblemer.
For  

 unge, der kan gennemføre en gymnasial eller erhvervsrettet ungdomsuddannelse,  

 er der ingen kommunal visitering.
Den kommunale visitering risikerer at  

 medføre, at uddannelsen får karakter af social foranstaltning i stedet for at  

 have  

 en grundlæggende identitet som uddannelse.
S, RV og SF vil følge realiseringen af forslaget tæt.
Det er  

 fortsat de tre partiers opfattelse, at det vil sikre ligestilling og reel  

 virkeliggørelse at gøre det til en statslig forpligtelse at finansiere de  

 unges  

 rettighed og en statslig forpligtelse at sikre tilbuddet.
 S, RV og SF har store forventninger til den rettighed, der med  

 dette lovforslag gives til gruppen af unge, som har særlige behov.
 For at sikre, at kommunerne lever op til ansvaret for og  

 forpligtelsen til at tilbyde unge med særlige behov en 3-årig  

 ungdomsuddannelse, ønsker S, RV og SF, at undervisningsministeren i januar  

 2008  

 fremlægger en redegørelse, hvoraf det fremgår, hvordan kommunerne har  

 varetaget  

 opgaven siden lovens ikrafttræden den 1. august 2007.
Det bør fremgå af redegørelsen, hvor mange unge inden for  

 målgruppen der har påbegyndt en ungdomsuddannelse, samt i hvilket omfang  

 kommunerne  

 lever op til ansvaret med at vejlede de unge om tilbuddet.
Vi finder det  

 særdeles vigtigt, at kommunerne får de ressourcer og den vejledning, der skal  

 til, for at flest muligt kan få udbytte af retten til den 3-årige  

 ungdomsuddannelse, der følger af lovforslaget.
 Dansk Folkepartis medlemmer af udvalget udtrykker stor glæde  

 over dette lovforslag, som er en opfølgning på B 51 om tilbud om  

 ungdomsuddannelse til udviklingshæmmede unge og andre unge med særlige behov,  

 som Dansk Folkeparti fremsatte i Folketingsåret 2005-06, og som blev  

 enstemmigt  

 vedtaget ved 2. behandling den 4. maj 2006.
Enhedslistens medlem af udvalget støtter til fulde, at  

 kommunerne skal udbyde 3-årige ungdomsuddannelser, der retter sig imod unge,  

 der ikke har mulighed for at gennemføre en anden ungdomsuddannelse.
Det er en  

 klar forbedring, at der er kommunale ungdomsuddannelser til denne gruppe.
 Enhedslisten mener, at det ville være bedre, hvis uddannelserne  

 lå i statsligt regi frem for kommunalt, og vi mener ikke, at der skal være  

 former for visitation, der kan undergrave retten til uddannelsen.
 Enhedslisten tilslutter sig bemærkningerne fra S, RV og SF.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 2 1)  

  

 I  

  

 stk. 1, 1. pkt.,  

  

 udgår », hvis den unge har forudsætninger for at  

 følge uddannelsen med udbytte«.
[Præcisering af kommunalbestyrelsens tilbud om en  

 ungdomsuddannelse til unge med særlige behov] Til § 3 2)  

  

 I  

  

 stk. 1  

  

 udgår »og har forudsætninger for  

 at følge ungdomsuddannelsen med udbytte«.
[Præcisering af kommunalbestyrelsens tilbud om en  

 ungdomsuddannelse til unge med særlige behov] Til § 4 3)  


  

 S  

 tk. 2, 3. pkt.,  

  

 udgår.
[Konsekvens af ændringsforslag nr. 4] Ny paragraf 4)  

  

 Efter § 4 indsættes som ny paragraf:
§ »§ 01.  

  

 I uddannelsesplanen, jf. § 4, stk. 2, kan  

 indgå elementer, der leveres af 1)  

 	  

 efterskoler i form af særligt tilrettelagte forløb,  

 herunder afklaringsforløb efter § 4, stk. 2,  

 og supplerende undervisningstilbud for unge, jf. lov om folkehøjskoler,  

 efterskoler, husholdningsskoler og håndarbejdsskoler (frie kostskoler), 2)  

 	  

 husholdningsskoler, håndarbejdsskoler og folkehøjskoler, jf. lov om  

 folkehøjskoler, efterskoler, husholdningsskoler og håndarbejdsskoler (frie  

 kostskoler), 3)  

 	  

 produktionsskoler, jf. lov om produktionsskoler, 4)  

 	  

 i  

 nstitutioner for erhvervsrettet uddannelse, jf. lov om institutioner for  

 erhvervsrettet uddannelse, 5)  

 	  

 d  

 aghøjskoler, jf. lov om støtte til folkeoplysende voksenundervisning,  

 frivilligt  

 folkeoplysende foreningsarbejde og daghøjskoler samt om Folkeuniversitetet  

 (folkeoplysningsloven), og 6)  

 	  

 værksteder og andre institutioner.
 Stk. 2.  

  

 Kommunalbestyrelsen  

 kan indgå aftale med de i stk. 1, nr. 1-6, nævnte institutioner om  

 tilrettelæggelse  

 af uddannelsen, jf. § 1, stk. 7, i lov om specialundervisning for voksne.
Stk. 3.  

  

 Kommunen  

 afholder udgiften til særligt tilrettelagte forløb, herunder afklaringsforløb  

 efter § 4, stk. 2, og supplerende undervisningstilbud samt for den i stk. 2  

 nævnte tilrettelæggelse.
Herudover kan kommunen for unge, der modtager  

 ordinær  

 undervisning på en produktionsskole, afholde udgiften til  

 specialundervisning  

 og anden specialpædagogisk støtte m.v.
 Stk. 4.  

  

 De i stk. 1, nr.  

 1-4, nævnte institutioners udbud af særligt tilrettelagte forløb, herunder  

 afklaringsforløb  

 efter § 4, stk. 2, supplerende undervisningstilbud og den i stk. 2 nævnte  

 tilrettelæggelse skal ske som indtægtsdækket virksomhed.
Stk. 5.  

  

 Udgifter til  

 elementer af ordinær undervisning, der leveres af de i stk. 1, nr. 2-4,  

 nævnte  

 institutioner, finansieres efter bestemmelserne i den lovgivning, der gælder  

 for den pågældende aktivitet.
Udgifter til eventuel elevbetaling el.lign. for  

 deltagelse i elementer af ordinær undervisning afholdes af kommunen.« [Præcisering af reglerne om finansiering m.v. af  

 uddannelseselementer, der leveres af frie kostskoler, produktionsskoler,  

 institutioner for erhvervsrettet uddannelse, daghøjskoler, værksteder og  

 andre  

 institutioner] Bemærkninger Til nr. 1 Det fremgår af § 2, stk. 1, at unge udviklingshæmmede og andre  

 unge med særlige behov har et retskrav på en ungdomsuddannelse.
Desuden  

 fremgår  

 det af § 1, stk. 2, at ungdomsuddannelsen retter sig mod unge, der ikke har  

 mulighed for at gennemføre en anden ungdomsuddannelse.
 Efter § 2, stk. 1, skal kommunalbestyrelsen tilbyde de omfattede  

 unge, der er tilmeldt kommunens folkeregister, en 3-årig ungdomsuddannelse  

 efter denne lov.
 Da nogle af de indkomne høringssvar har peget på, at ordene  

 »hvis den unge har forudsætninger for at følge uddannelsen med udbytte« kunne  

 forstås som en begrænsning i kommunalbestyrelsens forpligtelse, foreslås det,  

 at ordene udgår.
 Det præciseres herved, at alle unge, der ikke har mulighed for  

 at gennemføre en anden ungdomsuddannelse, skal have et tilbud efter denne  

 lov.
Til nr. 2 Der henvises til bemærkningerne til ændringsforslag nr. 1.
Til nr. 3 Ændringen er en konsekvens af ændringsforslag nr. 4.
Til nr. 4 Den foreslåede ændring indeholder en præcisering af  

 lovforslagets bestemmelser om, at der i uddannelsesplanen kan indgå  

 elementer,  

 der leveres af frie kostskoler, produktionsskoler m.v., herunder  

 finansieringen  

 af disse elementer.
Ad nr. 1 Den foreslåede bestemmelse regulerer, hvilke institutioner der  

 kan levere elementer af uddannelsen.
For de nævnte institutioner i nr. 1-4,  

 der  

 primært finansieres af statstilskud, vil udbud af aktiviteter i form af  

 særligt tilrettelagte  

 forløb, herunder afklaringsforløb efter lovforslagets § 4, stk. 2,  

 supplerende  

 undervisningstilbud for unge og tilrettelæggelse af uddannelsen, alene kunne  

 have karakter af accessorisk virksomhed til institutionernes udbud af den  

 virksomhed, hvortil de er godkendt.
Ifølge § 1, stk. 1, i lov om folkehøjskoler, efterskoler,  

 husholdningsskoler og håndarbejdsskoler (frie kostskoler) er formålet med  

 frie  

 kostskoler at tilbyde undervisning og samvær på kurser, hvis hovedsigte er  

 livsoplysning, folkelig oplysning og demokratisk dannelse, og som er godkendt  

 af undervisningsministeren til tilskud.
Et fælles bærende princip for  

 skolerne  

 er, at de er kostskoler.
 Skoler, der er godkendt til tilskud efter lov om frie  

 kostskoler, kan udbyde kursusvirksomhed og lign., til hvilken de er godkendt.  

 Dette gælder både kursusvirksomhed med og uden statstilskud.
Efterskolerne tilbyder et kostskoleophold for 14 til 18-årige  

 som et tilbud i grundskolens sidste år og i overgangen fra grundskolen til  

 ungdomsuddannelserne.  

 Det er ikke tanken med denne lov at ændre i efterskolernes nuværende  

 kerneydelser.
Efterskolerne, herunder efterskoler, der er godkendt til et  

 samlet særligt tilbud, kan som hidtil tilbyde undervisning til efterskolernes  

 målgruppe i henhold til lov om frie kostskoler.
 Produktionsskolerne giver tilbud til unge under 25 år, der ikke  

 har gennemført en ungdomsuddannelse, og som ikke umiddelbart har  

 forudsætninger  

 for at påbegynde en sådan uddannelse eller har afbrudt en ungdomsuddannelse.
Efterskoler, folkehøjskoler, husholdningsskoler,  

 håndarbejdsskoler, produktionsskoler og institutioner for erhvervsrettet  

 uddannelse, der giver tilbud i henhold til lov om ungdomsuddannelse for unge  

 med særlige behov om særligt tilrettelagte forløb, herunder afklaringsforløb,  

 supplerende undervisning eller den i stk. 2 nævnte tilrettelæggelse af  

 uddannelsen, vil fortsat skulle opfylde de grundlæggende betingelser i  

 institutionslovgivningen  

 for at opnå tilskud.
Dvs., at der ikke kan godkendes en institution, der  

 alene  

 har til formål at tilbyde aktiviteter efter denne lov.
Det samme gælder i de  

 tilfælde, hvor en institution i drift ikke kan skaffe nok ordinære elever.
Det er kommunalbestyrelsen, der har ansvaret for  

 ungdomsuddannelsen for unge med særlige behov, hvorfor det er  

 kommunalbestyrelsen, der skal føre tilsyn med særligt tilrettelagte forløb,  

 herunder  

 afklaringsforløb, supplerende undervisning og den i stk. 2 nævnte  

 tilrettelæggelse af uddannelsen, der gennemføres på efterskoler,  

 folkehøjskoler, husholdningsskoler, håndarbejdsskoler, produktionsskoler og  

 institutioner for erhvervsrettet uddannelse.
Med hensyn til elementer af  

 ordinær undervisning på folkehøjskoler, husholdningsskoler,  

 håndarbejdsskoler,  

 produktionsskoler og institutioner for erhvervsrettet uddannelse gælder de  

 almindelige regler om tilsyn for den pågældende aktivitet.
Ad nr. 2 Det foreslås præciseret, at kommunalbestyrelsen kan indgå aftale  

 med de nævnte institutioner om tilrettelæggelse af ungdomsuddannelsen.
Det fremgår af bemærkningerne til lovforslaget, at kommunen kan  

 overlade tilrettelæggelsen af ungdomsuddannelse til efterskoler, højskoler,  

 erhvervsskoler m.fl.
Denne opgave for institutioner med statstilskud bør  

 fremgå  

 direkte af lovteksten.
Det er alene den praktiske tilrettelæggelse af  

 uddannelsen,  

 der kan overlades til disse institutioner.
Myndighedsopgaverne efter  

 forslagets  

 §§ 2-4 kan ikke overføres til de statsstøttede institutioner.
Dette gælder  

 også  

 administration af befordringsordningen.
Ad nr. 3 og 4 De foreslåede bestemmelser præciserer finansieringen af udgifter  

 til ungdomsuddannelsen, der ikke finansieres af de ordinære statslige  

 taxametertilskud.
Desuden præciseres, hvorledes en række selvejende  

 institutioner skal prisfastsætte deres udbud heraf.
Fælles for de frie kostskoleformer gælder, at særligt  

 tilrettelagte forløb, herunder afklaringsforløb, aldrig kan opfylde lovkravet  

 om åbenhed, og de kan derfor ikke udløse statstilskud.
Tilsvarende skal  

 institutioner for erhvervsrettet uddannelse og produktionsskoler opkræve  

 betaling for kurser og undervisning, der er særligt tilrettelagt for bestemte  

 grupper.
 Institutionernes fastsættelse af betalingen skal ske efter  

 budgetvejledningens regler om indtægtsdækket virksomhed, jf. forslagets stk.  

 4.  

 Baggrunden herfor er, at institutionernes udbud ikke må være  

 konkurrenceforvridende i forhold til private udbydere heraf.
Ved særligt tilrettelagte forløb, herunder afklaringsforløb, og  

 supplerende undervisningstilbud skal kommunalbestyrelsen afholde alle  

 udgifter,  

 da der ikke gives statstilskud til sådanne forløb.
Såfremt kostskoler udbyder  

 særligt tilrettelagte forløb eller supplerende undervisningstilbud, skal  

 fastsættelsen af den kommunale finansiering ske efter budgetvejledningens  

 regler om indtægtsdækket virksomhed.
 For så vidt angår produktionsskolerne, indebærer det, at unge i  

 ungdomsuddannelsen, der følger ordinær undervisning på en produktionsskole,  

 skal følge de almindelige regler, herunder reglerne om målgruppevurdering af  

 Ungdommens Uddannelsesvejledning, indhold og tilrettelæggelse af  

 undervisningen, timetal og tilskudsberegning.
Efter produktionsskoleloven kan skolerne tilbyde  

 specialundervisning og specialpædagogisk bistand.
Udgifterne hertil afholdes  

 af  

 skolernes almindelige indtægter, dvs. af statstilskuddet.
For at gøre det  

 muligt for skolerne at optage elever i ordinære forløb med et behov for  

 specialundervisning og specialpædagogisk støtte, som skolen ikke har mulighed  

 for at imødekomme, foreslås det, at kommunen kan afholde udgiften til  

 specialundervisning og specialpædagogisk støtte.
Ad nr. 5 Den foreslåede bestemmelse præciserer finansieringen af  

 elementer i ungdomsuddannelsen, der finansieres af de ordinære statslige  

 taxametertilskud.
Såfremt unge med særlige behov deltager i ordinære forløb på en  

 efterskole, folkehøjskole, produktionsskole, institution for erhvervsrettet  

 uddannelse m.v. finansieres aktiviteten efter de bestemmelser, der findes i  

 lovgivningen for den pågældende aktivitet.
De sædvanlige tilskudsbetingelser  

 med hensyn til elevtal, undervisningstimetal, kursusbetingelser,  

 årselevberegning m.v. gælder også i disse tilfælde.
Er den pågældende  

 deltager  

 omfattet af den persongruppe, der er omfattet af lov om betaling for visse  

 uddannelsesaktiviteter i forbindelse med lov om en aktiv  

 beskæftigelsesindsats  

 m.m. (betalingsloven), vil det være kommunen, der skal yde  

 uddannelsesinstitutionen en betaling svarende til de tilskud eller  

 bevillinger,  

 der ellers ville være blevet ydet af Undervisningsministeriet.
 Betalingsloven gælder for al undervisning under  

 Undervisningsministeriet, bortset fra ordblindeundervisning i henhold til lov  

 om forberedende undervisning og ordblindeundervisning for voksne og for  

 specialundervisning i henhold til lov om specialundervisning for voksne.
 Unge, der efter lovforslaget modtager ordinær undervisning på  

 produktionsskole, vil være omfattet af den kommunale befordringsordning efter  

 lovforslagets kapitel 4.
For deltagelse i kurser på husholdningsskoler, håndarbejdsskoler  

 og folkehøjskoler skal skolen fastsætte og opkræve en elevbetaling.
Eftersom  

 deltagelse i ungdomsuddannelsen for unge med særlige behov skal være  

 vederlagsfri for den unge, skal udgiften hertil afholdes af kommunen.
Hvis  

 den  

 unge deltager i andre elementer af ordinær undervisning, hvor der opkræves  

 betaling, afholdes udgiften herved også af kommunen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 196 Bilagsnr.
Titel 1 Henvendelse af 27/3-07 fra De Samvirkende  

 Invalideorganisationer 2 Høringsnotat, høringsliste og høringssvar, fra  

 undervisningsministeren 3 Henvendelse af 12/4-07 fra Karise Efterskole 4 Udkast til tidsplan for udvalgets behandling af  

 lovforslaget 5 Supplerende høringssvar, fra undervisningsministeren 6 Henvendelse af 1/4-07 fra Uddannelsescenter Hilltop i  

 Skive 7 Tidsplan for udvalgets behandling af lovforslaget 8 Henvendelse af 26/4-07 fra KL 9 1. udkast til betænkning 10 Notat fra KL udleveret i forbindelse med foretræde for  

 udvalget 2/5-07 11 Supplerende notat fra Karise Efterskole i forbindelse med  

 foretræde for udvalget 2/5-07 12 Betænkningsbidrag fra undervisningsministeren 13 Ændringsforslag fra undervisningsministeren 14 2. udkast til betænkning Oversigt over spørgsmål og svar vedrørende L 196 Spm.nr.
Titel 1 Spm. om kommentar til henvendelse af 27/3-07 fra De  

 Samvirkende Invalideorganisationer, til undervisningsministeren, og  

 ministerens svar herpå 2 Spm. om kommentar til henvendelse af 12/4-07 fra Karise  

 Efterskole, til undervisningsministeren, og ministerens svar herpå 3 Spm. om kommentar til henvendelse af 1/4-07 fra  

 Uddannelsescenter Hilltop i Skive, til undervisningsministeren, og  

 ministerens svar herpå 4 Spm. om kommentar til henvendelse af 26/4-07 fra KL, til  

 undervisningsministeren, og ministerens svar herpå 5 Spm. om kommentar til notat af 26/4-07 fra KL, til  

 undervisningsministeren, og ministerens svar herpå 6 Spm. om kommentar til notat fra Karise Efterskole, til  

 undervisningsministeren, og ministerens svar herpå 7 Spm., om Ungdommens Uddannelsesvejledning har  

 tilstrækkelige kompetencer i forhold til lovforslagets målgruppe, til  

 undervisningsministeren, og ministerens svar herpå 8 Spm. om økonomien i lovforslaget, til  

 undervisningsministeren, og ministerens svar herpå 9 Spm. om sikringen af, at kommunerne lever op til deres  

 forpligtelser i henhold til lovforslaget, til undervisningsministeren, og  

 ministerens svar herpå 10 Spm. om yderligere midler, til undervisningsministeren, og  

 ministerens svar herpå Bilag 2 Beslutningsforslag nr.
B 51 fra folketingsåret  

 2005-06 om tilbud om ungdomsuddannelse til udviklingshæmmede unge og andre  

 unge med særlige behov Beslutningsforslaget er optrykt efter ønske fra DF.
Fremsat den 14. december 2005 af Tina Petersen (DF),  

 Kristian Thulesen Dahl (DF), Mia Falkenberg (DF),  

 Christian H.
Hansen  

 (DF),  

 Martin Henriksen (DF), Pia Kjærsgaard (DF), Anita Knakkergaard (DF), Pia  

 Kristensen (DF), Karin Nødgaard (DF), Birthe Skaarup (DF) og Peter Skaarup  

 (DF) Folketingsbeslutning om  

 tilbud om ungdomsuddannelse til udviklingshæmmede unge og andre unge med  

 særlige behov Folketinget opfordrer regeringen til at fremsætte lovforslag  

 samt forberede de administrative ændringer, som er nødvendige for at sikre,  

 at  

 udviklingshæmmede og andre unge med særlige behov, der på grund af deres  

 handicap ikke kan gennemgå det traditionelle ungdomsuddannelsessystem, fra og  

 med den 1. august 2007 får et lovfæstet krav på en treårig ungdomsuddannelse  

 efter endt grundskole, uanset hvor i landet de har bopæl.
Bemærkninger  

 til forslaget 1. Baggrund De undervisningstilbud, der findes til udviklingshæmmede unge  

 og andre unge med særlige behov i Danmark, er ikke sat ordentligt i system.  

 De  

 er mangelfulde og findes kun nogle steder i landet.
Undervisningstilbuddene  

 er  

 ikke forankret i en tradition eller en lovgivning, der giver gruppen af disse  

 unge nogen sikkerhed for at kunne gennemgå et uddannelsesforløb overhovedet.  

 Nogle amter har et godt udbud af kvalificerede tilbud, andre har stort set  

 ingen.
Det beror derfor i høj grad på tilfældigheder, om udviklingshæmmede  

 unge  

 og andre unge med særlige behov modtager et tilbud om uddannelse.
Der er i Danmark et udbredt ønske om, at vi skal behandle alle  

 handicapgrupper ordentligt, og der er under den nuværende regering igangsat  

 eller forberedt mange initiativer til forbedring af de handicappedes vilkår,  

 som savnedes i de forudgående år under socialdemokratisk ledelse.
Regeringens  

 handicappolitiske handlingsplan fra februar 2003 og erhvervs- og  

 økonomiminister Bendt Bendtsens redegørelse til Folketinget i december 2004  

 omfatter en lang række initiativer, som nu er i gang eller gennemført.
I  

 Danmark er vi således ikke så langt bagud, som vi tidligere har været.
Der er imidlertid ikke grund til at overdrive begejstringen  

 over de tiltag på handicapområdet, der er gennemført.
En  

 benchmarkundersøgelse  

 blev fremlagt af Erhvervs- og Byggestyrelsen i maj 2005: »Dansk  

 handicappolitik  

 i internationalt perspektiv«.
Undersøgelsen sammenligner forhold inden for  

 fysisk tilgængelighed til byggeri og offentlig transport, beskæftigelse,  

 uddannelse, bolig, social service, fritid og offentlig administration i  

 Danmark, Sverige, Holland, Storbritannien og USA.
Analysen viser, at Danmark  

 ikke som helhed adskiller sig markant fra andre lande, hverken til den  

 positive  

 side eller til den negative.
Men analysen viser beklageligvis, at Danmark  

 netop  

 på uddannelsesområdet adskiller sig på negativ måde fra de andre undersøgte  

 lande.
I tidsskriftet Lighedstegn, nr. 2, april 2005, skriver Mogens  

 Wiederholt  

 herom:
»På uddannelsesområdet har Danmark den laveste placering,  

 når det gælder forskellen mellem handicappedes og ikke-handicappedes  

 uddannelsesniveau  og det er selv om Danmark samtidig er det land, der  

 bruger  

 flest penge på specialpædagogisk støtte pr. modtager.
Det kunne tyde på, at  

 alt  

 for mange falder fra uddannelsen uden at færdiggøre den.
På baggrund af  

 undersøgelsen  

 må man konkludere, at der således er behov for at se på, hvordan vi i højere  

 grad kan sikre, at modtagerne af støtten gennemfører uddannelsen.« Særlig for gruppen af unge, der er udviklingshæmmede eller har  

 særlige behov, gælder det, at der reelt er meget dårlig adgang til  

 ungdomsuddannelser.
Der er derfor brug for at gå videre med en lovgivning på  

 dette område.
Regeringen har i Regeringsgrundlaget 2005 stillet op som  

 målsætning, at en stadig større del af ungdommen skal gennemføre en  

 ungdomsuddannelse.
Hvor det i disse år er omkring 78 pct. af en  

 ungdomsårgang,  

 der gennemfører en ungdomsuddannelse, har regeringen sat som mål, at denne  

 andel i 2010 skal op på 85 pct. og i 2015 på 95 pct.
Når der sættes så høje  

 mål, og når ønsket er, at alle unge skal have tilbuddet om en  

 ungdomsuddannelse, bør det også føre til, at udviklingshæmmede unge og andre,  

 som på grund af handicap ikke kan profitere af det traditionelle  

 ungdomsuddannelsessystem,  

 får et lovfæstet krav på en treårig ungdomsuddannelse efter endt grundskole,  

 uanset  

 hvor i landet de har bopæl.
Målsætningen om en gennemførelsesprocent på 95 må  

 også gælde for unge med handicap.
Nedenfor i afsnit 2 gennemgås beslutningsforslagets indhold og  

 konsekvenser.
Afsnit 3 indeholder en kort gennemgang af de senere års debat  

 på  

 området.
Afsnit 4 giver en kort beskrivelse af de hidtidige danske erfaringer  

 med ungdomsuddannelse for disse unge.
Afsnit 5 indeholder en kort gennemgang  

 af  

 erfaringer fra Sverige, og afsnit 6 er en kort sammenfatning.
2. Beslutningsforslagets indhold Beslutningsforslaget vil betyde, at de store regionale  

 forskelle, der i dag kendetegner tilbuddene til udviklingshæmmede unge, skal  

 erstattes af mere ensartede tilbud.
Retten til at modtage sådanne tilbud skal  

 præciseres i lovgivningen, så det bliver klart, at der påhviler det  

 offentlige  

 en egentlig forpligtelse til at forbedre ungdomsuddannelserne og bringe  

 tilbuddet frem til målgruppen.
Det er i den nuværende lovgivning amterne, der står for  

 specialundervisningen af unge (efter endt folkeskoleforløb) og voksne, men  

 lov  

 om specialundervisning for voksne sikrer ikke i praksis, at alle unge med  

 særlige behov tilbydes undervisning.
Loven sikrer heller ikke landsdækkende  

 normer for undervisningens indhold, omfang og varighed.
 Det er i en henvendelse til Undervisningsministeriet fra Rådet  

 om Kortuddannedes Fortsatte Uddannelse i juni 2004 påpeget, at den enkelte  

 deltager trods lovfæstet ret til undervisning har en svag retsstilling ved  

 visitationen, fordi der ikke findes en fælles minimumsstandard eller fælles  

 kriterier for undervisningen.
 Dansk Folkeparti mener, at dette beslutningsforslag vil være  

 med til at sikre, at de 18-19-årige handicappede også omfattes af den  

 erhvervsuddannelsesgaranti, regeringen vil give til alle andre unge.
I den lovgivning, der lægges op til med dette  

 beslutningsforslag, er det vigtigt at fokusere på, at mål og indhold i  

 ungdomsuddannelsen defineres i forhold til opnåelse af relevante kompetencer  

 til den enkeltes ungdoms- og voksentilværelse.
Det er klart, at hele formålet  

 med at lovfæste undervisningstilbuddene til udviklingshæmmede unge er, at  

 undervisningen sigter mod at give deltagerne mulighed for at mestre  

 livssituationen efter undervisningen.
Derfor må det være en pligt for  

 undervisningsstederne  

 at sikre, at den kompenserende specialundervisning har den ønskede effekt, og  

 ligeledes, at den individuelle undervisningsplan bygger på en nøje afdækning  

 af  

 deltagerens forudsætninger, færdigheder og behov.
Undervisningen skal med  

 andre  

 ord tilrettelægges individuelt.
Lovgrundlaget skal først og fremmest beskrive  

 rammerne om og indholdet i uddannelsen.
Det siger sig selv, at deltageren  

 skal  

 inddrages i formuleringen af planen.
Endvidere er det naturligvis særdeles  

 vigtigt, at undervisningsstederne findes spredt ude over landet med  

 hensyntagen  

 til at kunne nå målgrupperne.
I bemærkningerne til dette beslutningsforslag er det flere  

 steder omtalt, at ungdomsuddannelserne for handicappede forvaltes af amterne.  

 Med gennemførelsen af strukturreformen og ændringen af opgavefordelingerne  

 mellem staten, amterne og kommunerne samt de fremtidige regioner er det  

 bestemt, at kommunerne fremover skal være borgernes indgang til bl.a. den  

 sociale service og specialundervisningen.
Det får den betydning for  

 udviklingshæmmede og deres pårørende, at handicappolitikken og dens  

 udmøntning  

 kommer til at ske i kommunerne og herunder gennem de nye lovpligtige  

 handicapråd.
Ved forberedelsen af de politiske initiativer, der er lagt op  

 til  

 med dette beslutningsforslag, er det vigtigt at understrege, at der allerede  

 i  

 lovgivningen skal sikres en sammenhæng og en koordinering med et ensartet  

 regelsæt, der gælder for alle 98 kommuner, og med en overordnet ledelse og  

 overvågning af området fra regeringens side.
3. De senere års debat på området Danmarks handicappolitik tager bl.a. udgangspunkt i FNs  

 standardregler for ligebehandling af handicappede og Salamancaerklæringen,  

 hvor  

 det præciseres, at handicappede og ikkehandicappede skal tilbydes lige  

 muligheder for f.eks. ungdomsuddannelse.
Gennem de sidste mange år har det været et politisk mål,  

 at så mange unge som muligt skal gennemføre en ungdomsuddannelse.
Til det  

 formål er der etableret en lang række forskellige ungdomsuddannelser med hver  

 sit mål og indhold.
Hvis man er ung og har særlige behov, f.eks. på grund af  

 udviklingshæmning, således at man ikke kan gennemføre en af de eksisterende  

 ungdomsuddannelser, er den eneste mulighed for undervisning lov om  

 specialundervisning for voksne.
Loven blev gennemført i forbindelse med  

 åndssvageforsorgens udlægning til amterne i 1980.
Virkeligheden er, at muligheden for at modtage undervisning  

 efter denne lov i dag er helt afhængig af, hvor i landet man bor, og hvilket  

 handicap man har.
Dette er blevet påpeget mange gange gennem de senere år.
I 1999 udgav Undervisningsministeriet »Debatoplæg om  

 specialundervisning for voksne«.
Hoved!emnerne i oplægget var: mål og  

 kvalitet  

 i ydelsen, sammenhæng og samarbejde uddannelsesinstitutionerne imellem, det  

 tværsektorielle samarbejde og samspil og uddannelsestilbud til unge med  

 særlige  

 behov.
 Debatoplægget rejste en række vigtige spørgsmål, bl.a. om, hvad  

 fremtidens specialundervisning for handicappede skal indeholde, og hvilke  

 kriterier der skal danne grundlag for kvaliteten i undervisningen.  

 Debatoplægget peger på en række problemer, bl.a. at der ikke eksisterer  

 objektive berettigelseskriterier for modtagelse af  

 specialundervisningstilbud.  

 Det hedder herom i debatoplægget (side 35):
 »Der eksisterer ingen objektive berettigelseskriterier for  

 modtagelse af et specialunder-visningstilbud, idet afgørelser baseres på et  

 konkret skøn i hvert enkelt tilfælde.
 Det afstedkommer en del problemer, bl.a. kan lovgivningen  

 ikke sikre ensartethed i undervisningstilbuddet.
Det betyder, at amterne ikke kan fastlægge et fælles grundlag  

 for servicering af den enkelte bruger.
Det påvirker brugerne, idet der opstår  

 usikkerhed om, hvilken og hvor meget undervisning de kan forvente at  

 modtage.« Debatoplægget førte til en efterfølgende drøftelse i  

 forskellige sammenhænge, bl.a. i DSI, (De Samvirkende Invalideorganisationer)  

 og DSIs medlemsorganisationer.
DSI har bl.a. udtalt :
»Retsgrundlaget og en dertil hørende vejledning må klart og  

 tydeligt beskrive de rettigheder, handicappede har.   Der er store forskelle  

 mellem amternes tilbud.
Så store forskelle, at vi mener, det udgør et reelt  

 problem.
Men vi er på den anden side ikke meget for at beskrive minimumskrav  

 i  

 lovgivningen.
Vi er nervøse for, at niveauet i praksis hurtigt kommer til at  

 ligge på denne laveste fællesnævner.« En oversigt over specialundervisning for voksne er samlet i  

 Amtsrådsforeningens publikation »Amternes specialundervisning for voksne:  

 status og forventninger 2003«.
Denne publikation gen- nemgår de  

 hovedprincipper, som danner grundlag for den kompenserende  

 specialundervisning,  

 og beskriver de principper, der her i landet sigter mod at sikre en  

 ligebehandling, nemlig solidaritetsprincippet, kompensationsprincippet og  

 sektoransvarlighedsprincippet.
Rapporten beskriver bl.a. styringen af  

 voksenspecialundervisningen og beskriver undervisningsområderne.
Derudover  

 indeholder  

 den en række forventninger og anbefalinger til fremtidens  

 voksenspecialundervisning.
Blandt arbejdsgruppens anbefalinger skal her  

 fremhæves, at  

  

 »der bør ske en omlægning af ungdomsundervisningen til et uddannelsesforløb  

 for unge udviklingshæmmede og andre unge med særlige behov, hvor den  

 traditionelle, kompenserende specialundervisning indgår som et delelement«.
Omtrent samtidig med arbejdsgruppens rapport gennemførte  

 Danmarks Evalueringsinstitut (EVA) en evaluering af »Specialundervisning for  

 voksne« i Danmark.
Rapporten udkom i december 2003 og tegner et billede af et  

 område, der er præget af en positiv indstilling med store frihedsgrader til  

 at  

 prioritere og organisere undervisningstilbuddene.
Men det betyder til gengæld  

 også, at der på landsplan opleves markante forskelle i omfanget og indholdet  

 af  

 de tilbud, der gives til de forskellige målgrupper.
 I evalueringsgruppens centrale anbefalinger, side 16, hedder  

 det bl.a.:
 »Alle unge skal have ret til en ungdomsuddannelse.
Unge med særlige behov bør have ret til at modtage  

 undervisning i forlængelse af folkeskolen på linje med andre unge, og denne  

 ret  

 bør sikres ved lov, så Danmark kommer på niveau med de øvrige skandinaviske  

 lande.
Gennem lov om specialundervisning for voksne tilbydes undervisning til  

 unge med generelle indlæringsvanskeligheder og andre unge, som på grund af  

 deres handicap ikke kan profitere af undervisningen på de ordinære  

 ungdomsuddannelser.
Loven sikrer imidlertid ikke i praksis, at alle unge med  

 særlige behov tilbydes undervisning, og den sikrer ikke landsdækkende normer  

 om  

 undervisningens omfang og varighed.
Undervisningstilbuddene til unge varierer  

 fra amt til amt og fra institution til institution.
Undervisningen sigter mod  

 at forberede de unge på voksenlivet, men med forskellig vægt på elevernes  

 personlige, faglige, almene og erhvervsmæssige kompetencer.
Ungdomstilbuddene  

 adskiller sig væsentligt fra de øvrige undervisningsaktiviteter under lov om  

 specialundervisning for voksne.
Det vil være hensigtsmæssigt at etablere et  

 selvstændigt lovgrundlag, der kan rumme undervisningen af unge med særlige  

 behov.
I den forbindelse bør undervisningstilbuddene udvikles til en egentlig  

 ungdomsuddannelse.
Der bør tages politisk stilling til uddannelsens formål,  

 indhold m.v., så en ny ungdomsuddannelse kan defineres ud fra mål og ikke ud  

 fra elevernes handicap.« Daværende undervisningsminister Ulla Tørnæs indhentede bl.a.  

 fra Rådet om Kortuddannedes Fortsatte Uddannelse en udtalelse til EVAs  

 rapport.  

 Det hedder heri bl.a.:
 »På baggrund af drøftelserne kan det konkluderes, at Rådet  

 om Kortuddannedes Fortsatte Uddannelse er enigt i følgende anbefalinger, som  

 Danmarks Evalueringsinstitut har givet som resultat af undersøgelsen:
Alle  

 unge skal have ret til en ungdomsuddannelse, hvilket indebærer, at den store  

 regionale forskel i ungdomsuddannelsestilbuddet skal erstattes med et mere  

 ensartet tilbud.« Center for Ligebehandling af Handicappede har ligeledes  

 fremhævet dette og skriver bl.a. i tidsskriftet Lighedstegn, nr. 1, april  

 2005  

 under artiklens hovedoverskrift: »Regeringsgrundlaget »Nye mål««:
»Et af de markante initiativer i regeringsgrundlaget er  

 løftet om en ungdomsuddannelse til alle.
Det har i mange år været en af  

 rådets  

 mærkesager at få sikret alle unge med handicap adgang til en  

 ungdomsuddannelse.  

 Det drejer sig dels om at sikre, at normaltbegavede unge med handicap får  

 lige  

 muligheder i forhold til det ordinære ungdomsuddannelsessystem, dels om at  

 sikre, at også udviklingshæmmede og andre, som ikke kan profitere af det  

 traditionelle ungdomsuddannelsessystem, får et lovfæstet krav på en treårig  

 ungdomsuddannelse efter endt grundskole.
Regeringens liste over initiativer  

 til  

 sikring af, at 95 pct. af en årgang i 2010 gennemfører en ungdomsuddannelse,  

 bør derfor også indeholde:
-  

 en fokusering på handicapkompensation -  

 at 18-19-årige handicappede omfattes af den erhvervsuddannelsesgaranti,  

 regeringen vil give til alle andre unge -  

 at der lovgives om en ungdomsuddannelse til udviklingshæmmede og andre, som  

 ikke er i målgruppen for de traditionelle ungdomsuddannelser.« Handicaporganisationerne LEV og DSI har gennem de senere år  

 mange gange fremhævet den manglende ret til en ungdomsuddannelse for unge med  

 særlige behov, og i 2004 gjorde LEV det til et indsatsområde.  

 Handicaporganisationerne påpeger bl.a., at dette problem slet ikke eksisterer  

 i  

 de andre nordiske lande, hvor ungdomsuddannelse er en ret for alle   

 uanset  

 handicap eller ej.
4. Danske erfaringer med uddannelsestilbud til  

 udviklingshæmmede unge og unge med særlige behov Som det fremgår af de forrige afsnit, er det i den nuværende  

 lovgivning amterne, der står for specialundervisningen af unge (efter endt  

 folkeskoleforløb) og voksne.
Der er her grund til at fremhæve, at Fyns Amt i højere grad end  

 andre af landets amter har prioriteret specialundervisningsområdet højt.  

 Senest  

 er der i 2003-04 påbegyndt et udviklingsarbejde, der omfatter de fire fynske  

 ASVer (Amtets Specialundervisningscenter for Voksne). Det er ikke det  

 første  

 udviklingsarbejde på de fynske skoler, idet man allerede i 1992 udarbejdede  

 en  

 udviklingsplan med en række konkrete målsætninger, som man i årene derefter i  

 vidt omfang forsøgte at føre ud i livet.
I dag står Fyns Amt som det område i  

 Danmark, der er førende inden for den kompenserende specialundervisning.  

 Dette  

 er beskrevet i flere sammenhænge, bl.a. i Fyns Amts »Udviklingsplan 2004 for  

 ASV Odense, ASV Sydfyn, ASV Vestfyn, ASV Østfyn og Brangstrupskolen«.
Der er på de fynske skoler opnået ualmindelig gode resultater,  

 og mange fynske unge udviklingshæmmede har fået mulighed for at gennemføre en  

 ungdomsuddannelse.
En del af aktiviteterne på ASVerne har kunnet  

 gennemføres  

 som indtægtsdækket aktivitet.
Der er talrige eksempler på, at unge, der i det  

 fynske system har gennemgået en ungdomsuddannelse, har opnået kompetencer,  

 der  

 har gjort det muligt for dem efter endt uddannelse at opnå ansættelse f. eks.  

 i  

 et skånejob, eller de kan på anden måde indsluses i arbejdslivet på en  

 ordentlig og værdig måde.
På skolerne lærer de unge blandt meget andet  

 vigtige  

 sociale spilleregler, der kan hjælpe dem godt på vej til at komme i job.
De  

 stærkeste unge vil på det grundlag kunne komme ud i almindelige job, og andre  

 vil kunne komme i beskæftigelse på beskyttede arbejdspladser m.v.
Det er  

 kendetegnende for unge, der har gennemgået uddannelserne, at de føler sig  

 mere  

 værdsat og mindre byrdefulde, og samtidig opbygger de værdifulde venskaber og  

 et mere normalt socialt liv end handicappede, der ikke har fået tilbuddet om  

 en  

 sådan uddannelse.
Hele indsatsen i det fynske arbejde bygger i høj grad på en  

 erfaring om, at de unge har nogle kompetencer, som man ved fælles indsats kan  

 finde frem til og udvikle og derved give dem en langt bedre udgangsposition  

 ved  

 tærsklen til arbejdslivet.
Det er et centralt element, at indsatsen hele tiden fokuserer  

 på, at hvis den unge får mulighed for at tilegne sig kompetencer, som gør, at  

 han eller hun kan benytte sig af det etablerede ungdomsuddannelsessystem, så  

 skal den unge selvfølgelig gennemføre sin ungdomsuddannelse dér  helt  

 eller  

 delvis.
Her tænkes bl.a. på det faglige på erhvervsuddannelserne og det  

 skolemæssige på bl.a.
VUC.
Et andet aspekt med de nuværende erfaringer er den store  

 specialviden om undervisning af denne gruppe unge, som gennem årene er blevet  

 oparbejdet.
Denne erfaring kan man få stor nytte af, når man indtænker den i  

 den fremtidige udvikling af hele ungdomsuddannelsesområdet.
Her tænkes især  

 på  

 den måde, som denne form for undervisning gribes an på med særlig vægt på den  

 individuelle undervisningsplan, de kompetenceafdækkende forløb,  

 evalueringsmetoder samt den direkte inddragelse af den unges eget  

 uddannelsesforløb.
Fyns Amt står ikke alene med sin indsats, idet der også i  

 Vestsjællands Amt, Århus Amt, Københavns Amt og Københavns Kommune er  

 etableret  

 uddannelsesforløb, der i nogen grad kan sammenlignes.
Forløbene i disse amter  

 er forskellige i omfang og indhold, og de kan mangle den klarhed og  

 sammenhæng,  

 der kendes fra Fyns Amt, men erfaringer fra alle dele af landet bør  

 naturligvis  

 bruges positivt, når den fremtidige uddannelse på dette område skal  

 planlægges.
Generelt er det et meget stort problem, at udviklingshæmmede og  

 andre unge med særlige behov ikke har et egentligt retskrav på en treårig  

 ungdomsuddannelse efter endt grundskole.
Lovgivningen kan kun beskytte denne  

 gruppe unge mod diskriminerende behandling i uddannelsesforløbet, hvis den  

 sikrer et retskrav på en ungdomsuddannelse.
 Hvis Folketinget vedtager beslutningsforslaget, vil det  

 nødvendige grundlag være sikret for, at udviklingshæmmede og andre unge med  

 særlige behov, der på grund af et handicap ikke kan gennemgå det  

 traditionelle  

 ungdomsuddannelsessystem, fra og med skoleåret 2007 får et lovfæstet krav på  

 en  

 treårig ungdomsuddannelse efter endt grundskole, uanset hvor i landet de har  

 bopæl.
5. Nordiske erfaringer I de andre nordiske lande eksisterer diskriminering af unge  

 udviklingshæmmede ikke, da unge med udviklingshæmning i de andre nordiske  

 lande  

 er omfattet af den ret, alle unge har til en ungdomsuddannelse.  

 Udgangspunktet  

 i de andre nordiske lande er altså, at  

  

 alle  

  

 unge har den samme ret til  

 en ungdomsuddannelse, der kan udvikle den enkeltes kompetencer med hensyn til  

 ungdoms- og voksenlivets mange aspekter.
Som eksempel kan nævnes, at i Sverige er alle videregående  

 ungdomsuddannelser samlet i »gymnasieskolen«.
Den omfatter alle unge og er  

 således en enhedsuddannelse, som vi kender den fra folkeskolen i Danmark.  

 Unge  

 med udviklingshæmning er også omfattet af ungdomsuddannelsen.
Gymnasieskolen  

 indeholder en gren, »gymnasiesærskolen«, der henvender sig til unge, der ikke  

 kan følge gymnasieskolens almindelige programmer, fordi de f.eks. er  

 udviklingshæmmede.
Man har i gymnasiesærskolen opstillet mål for skolens  

 opgaver, og skolen skal bl.a. stræbe mod, at hver elev er bevidst om sig selv  

 som person og bevidst om sine forudsætninger og muligheder, at hver elev kan  

 kommunikere og beherske det svenske sprog, tegnsprog eller alternativ  

 kommunikation, kan give udtryk for sine erfaringer og tanker og kender til  

 årsagerne  

 til samfundets love og regler samt sine rettigheder og pligter i skolen og  

 samfundet.
I Sverige er det omhyggeligt indarbejdet og tydeliggjort i den  

 gymnasiale uddannelse, hvad uddannelsen omfatter.
Derved kan elever og  

 forældre  

 have ganske klare og realistiske forventninger til uddannelsen.
F.eks.  

 indeholder læseplanerne bestemmelser om omfanget af undervisningen.
Unge med  

 udviklingshæmning har krav på at modtage 3.600 timers undervisning i  

 gymnasieskolen over 3 år.
 Den svenske ungdomsuddannelse bygger på det princip, at  

 uddannelse er en ret for alle, og at samfundet, repræsenteret ved  

 myndighederne, har en pligt til at stille uddannelsen til rådighed.
 De svenske erfaringer er meget positive, og forslagsstillerne  

 vil under udvalgsarbejdet tage initiativ til, at der indhentes yderligere  

 materiale fra Sverige og de øvrige nordiske lande for at belyse, hvordan et  

 så  

 vigtigt forvaltningsområde, der henvender sig til handicappede, kan komme til  

 at fungere på et kvalitativt højere niveau, når retsprincipper vinder indpas  

 og  

 de enkeltstående lokale initiativer erstattes af en landsdækkende  

 koordinerende  

 og udviklende indsats.
6. Sammenfatning Lovgivningen sikrer ikke udviklingshæmmede unge og andre unge  

 med særlige behov, der ikke kan gennemgå en traditionel ungdomsuddannelse, en  

 egentlig ret til en ungdomsuddannelse efter grundskolen.
Det har været et  

 problem uafbrudt siden 1980, hvor åndssvageforsorgen blev udlagt til amterne.  

 De enkelte amter har valgt forskellige måder at forholde sig til problemerne  

 på,  

 og kun nogle få amter kan tilbyde denne gruppe af unge en god  

 ungdomsuddannelse  

 med kvalificerede tilbud.
Fyns Amt har arbejdet målbevidst på at sætte system  

 i  

 ungdomsuddannelsen til denne gruppe og driver i dag flere skoler.
Men andre  

 amter har stort set ingen tilbud.
Det beror derfor til dels på tilfældigheder  

 og navnlig på geografiske forhold, om der bliver taget hånd om denne gruppe.  

 Det er ikke i overensstemmelse med dansk tradition og med den enighed, der er  

 her i landet om at sikre alle handicapgrupper en ordentlig behandling.
Det  

 stiller også Danmark dårligt i sammenligning med andre nordiske lande, der  

 lægger vægt på at give de unge et retskrav på en uddannelse.
Der er gennem årene ofte blevet gjort opmærksom på denne mangel  

 på system i uddannelsestilbuddene.
Materiale, rapporter, evalueringer og  

 høringssvar m.v. fra faglige organisationer, brugerorganisationer,  

 Amtsrådsforeningen og Undervisningsministeriet har klart samstemmende peget  

 på  

 behovet for en ungdomsuddannelse til denne gruppe unge borgere.
Der er  

 henvist  

 til en del af materialet i nærværende beslutningsforslag.
Imidlertid har  

 skiftende regeringer ikke taget skridt til at sikre en lovgivning, der giver  

 denne gruppe af unge et lovfæstet krav på undervisning.
Dansk Folkepartis  

 folketingsgruppe har derfor besluttet at fremsætte dette forslag, der   

 hvis  

 det vedtages af Folketinget  vil give de udviklingshæmmede unge og  

 andre unge  

 med særlige behov, som ikke har mulighed for at få glæde af det nuværende  

 ordinære uddannelsessystem, et lovfæstet krav på en treårig ungdomsuddannelse  

 efter endt grundskole, uanset hvor i landet de er bosat.
Skriftlig  

 fremsættelse Tina Petersen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning om tilbud om  

 ungdomsuddannelse til udviklingshæmmede unge og andre unge med særlige behov.
(Beslutningsforslag nr.
B 51).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
