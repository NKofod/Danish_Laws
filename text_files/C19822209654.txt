1. Opgaver til skriftlig studentereksamen skal inden  

 15. december bestilles gennem direktoratet for gymnasieskolerne og højere  

 forberedelseseksamen.
Opgaverne bestilles som sædvanligt på formularer, der  

 udsendes fra direktoratet.
2. Ved skriftlig eksamen udleveres indskrivningspapir  

 samtidig med kladdepapir ved prøvens begyndelse.
Eksaminanderne skal gøres  

 opmærksom på, at det er tilladt (men sjældent hensigtsmæssigt) at begynde  

 direkte med indskrivningen.
3. Ved mundtlig eksamen må eksaminanden i  

 forberedelsestiden ikke kunne henvende sig til andre om faglige emner, og det  

 er især ved prøver i fremmedsprog, hvor eksaminanden kan ønske at indøve  

 oplæsning, ønskeligt, at eksaminanden sidder alene i et lokale.
Hvis flere  

 eksaminander forbereder sig i samme lokale, må der være behørigt tilsyn.
I  

 forberedelseslokalet skal der være skrivemateriale og ubeskrevet papir til  

 rådighed.
4. I bestemmelserne for hvert fag er der redegjort  

 for, hvilke hjælpemidler, der er tilladt a) under skriftlig eksamen, b) i  

 forberedelsestiden til mundtlig eksamen c) under selve den mundtlige  

 eksamination.
Det påhviler skolen/kurset at sørge for, at de nødvendige  

 hjælpemidler ved skriftlig eksamen er til stede; det kan ske ved, at man  

 forinden omhyggeligt har instrueret eksaminanderne om selv at medbringe dem.  

 (Matematisk formelsamling og Fysisk kompendium skal dog stilles til rådighed  

 af skolen/kurset). Det påhviler faglæreren (eksaminator) at orientere  

 eksaminanderne om, hvilke hjælpemidler der i faget er tilladt a) under  

 skriftlig eksamen, b) i forberedelsestiden til mundtlig eksamen og c) under  

 selve eksaminationen.
Opmærksomheden henledes på »Oversigt over tilladte  

 hjælpemidler ved studentereksamen«.
Det påhviler også eksaminator at  

 sørge for, at de til det pågældende fag nødvendige hjælpemidler er til stede  

 i forberedelseslokalet.
Censor skal gøres bekendt med, hvilke hjælpemidler  

 eksaminanderne har til rådighed i forberedelsestiden.
5. I forberedelsestiden er det tilladt at anvende egne  

 noter. (I historie prøveform B gælder dog særlige regler). Begrebet egne  

 noter fortolkes bredt, det vil sige, at det omfatter noter, der kan være  

 blevet eksaminandens ejendom enten ved at han/hun selv har nedskrevet dem  

 under klasseundervisningen eller i forbindelse med sin bearbejdelse af  

 stoffet hjemme eller ved at han/hun under fravær på grund af sygdom har fået  

 dem af en anden person.
Læreren må i sin undervisning vejlede eksaminanderne  

 i en hensigtsmæssig brug af hjælpemidler i forberedelsestiden.
 6. Følgende bestemmelser er gældende for engelsk,  

 tysk, fransk,  spansk, russisk, latin og græsk:
Begrebet egne noter omfatter ikke tilskrivning i eksemplarer af de opgivne  

 tekster eller oversættelser af de opgivne tekster, i latin og græsk gælder  

 dog, at hvis eksaminanderne i forbindelse med grammatiske notater selv har  

 skrevet en oversættelse, må denne gerne medbringes.
Eksaminator sørger for,  

 at der i forberedelses- og eksaminationslokalet forefindes det fornødne antal  

 »rene« eksemplarer af de læste tekster.
Ved mundtlig prøve i læst stof, skal der være så mange eksamensspørgsmål,  

 at også sidste eksaminand har flere at vælge imellem.
Enkelte spørgsmål kan  

 benyttes mere end een gang.
Spørgsmålene skal alsidigt dække pensum; hvis det  

 drejer sig om meget små hold, skal spørgsmålene minimalt repræsentere  

 hovedarter af tekster.
Ved mundtlig prøve i ulæst stof, skal der være så mange eksamensspørgsmål,  

 at også sidste eksaminand har flere at vælge imellem.
Enkelte spørgsmål kan  

 benyttes mere end een gang 7. Rygning er ikke tilladt ved den mundtlige og  

 skriftlige eksamen.
Hvis det er praktisk muligt, kan der etableres et  

 eksamensrum for de eksaminander, der ønsker at skrive på maskine.  

 Eksaminanderne skal selv medbringe skrivemaskiner og må ikke skifte lokale  

 under prøven.
Eventuelle merudgifter ved en sådan ordning må søges hos den  

 lønudbetalende myndighed (for private gymnasier/kurser må tilskudsgodkendelse  

 søges i direktoratet).
