1. Beskatning af ægtefæller 2. Børns beskatning 1. Beskatning af ægtefæller Reglerne om beskatning af ægtefæller er med virkning for indkomståret 1987  

 ændret som følge af skattereformens nye regler for personers  

 indkomstopgørelse og skatteberegning.
 De ændrede regler fremgår af kildeskatteloven (KL) og personskatteloven  

 (PSL) og er nærmere omtalt i skd.cirk. nr.22 af 9.dec. 1986.
Hver ægtefælle skal opgøre den skattepligtige indkomst, den personlige  

 indkomst og kapitalindkomsten efter samme regler som gælder for ugifte,  

 medmindre der i lovgivningen er gjort specielle undtagelser.
De tidligere  

 regler om opdeling i arbejds- og formueindkomst er ophævet.
Skatten beregnes som udgangspunkt særskilt for hver ægtefælle, jfr.
KL §  

 4, stk.2 - dog gælder der fortsat særlige regler om overførsel af uudnyttet  

 personfradrag, underskud m.v., se B 1.3.
 Reglerne om overførsel af virksomhedsoverskud til medarbejdende ægtefælle  

 er uændrede, se B 1.4.
 Beregning af formueskatten sker fortsat på grundlag af ægtefællernes  

 samlede skattepligtige formue.
1.1. Fordelingen mellem ægtefællerne Indtægter som løn, dagpenge, pensioner og anden A-indkomst og de dertil  

 hørende fradrag kan i almindelighed umiddelbart henføres til de respektive  

 ægtefæller.
Det samme gælder de fleste B-indkomster.
Om overskud eller  

 underskud ved driften af erhvervsvirksomhed, se B 1.1.2.
 Til brug ved afgørelsen af, om en kapitalindkomst eller en kapitaludgift  

 skal beskattes eller fradrages hos manden eller hustruen, forudsætter loven,  

 at ægtefællernes aktiver og gæld skal fordeles imellem dem.
1.1.1. Fordeling af aktiver og passiver mellem ægtefællerne Kapitalindtægter og kapitaludgifter samt formue medregnes som hovedregel  

 ved indkomst- og formueopgørelsen hos den ægtefælle, der efter  

 ægteskabslovgivningen har rådighed over aktivet eller, hvis der er tale om  

 fradragsberettigede udgifter, hæfter for betalingen, jfr.
KL § 24 A.
 For så vidt angår kapitalindkomst vedrørende erhvervsvirksomhed, se dog B  

 1.1.2.
 En ægtefælle har rådigheden over sin bodel og sit eventuelle særeje,  

 hvilket vil sige:
1) det den pågældende ejede ved ægteskabets indgåelse, 2) det den pågældende har modtaget under ægteskabet som arv, gave eller  

 til sit personlige underhold, og 3) det den pågældende under ægteskabet har indtjent eller anskaffet for  

 sin indtjening eller i stedet for disse aktiver.
En ægtefælle hæfter med sin bodel og sit eventuelle særeje for de  

 forpligtelser, der påhviler den pågældende, hvad enten de er opstået før  

 eller under ægteskabet.
Hvem af ægtefællerne, der hæfter for en given  

 fordring beror således på, hvem af dem, der har forpligtet sig over for  

 kreditor ved aftale eller gjort sig skyldig i erstatningspådragende forhold.
Kontrol af fordelingen Skattemyndighederne kan normalt henholde sig til den fordeling af aktiver  

 og passiver, som ægtefællerne har foretaget.
Konstateres det, at ægtefællerne fra år til år foretager en væsentlig  

 ændret fordeling af formuegoder eller gældsposter kan dette dog medføre, at  

 skattemyndighederne må tage spørgsmålet op til en nærmere undersøgelse,  

 f.eks. af kontrolmæssige hensyn.
Skattemyndighederne må således påse, at  

 kapitalindtægter ikke er gledet ud, og at kapitaludgifter ikke er medregnet  

 hos begge ægtefæller.
Såfremt skattemyndighederne i øvrigt finder det fornødent at gribe ind  

 over for ægtefællernes fordeling af aktiverne, og der opstår spørgsmål om,  

 hvis særeje eller bodel et givet aktiv hører til, kan man med hensyn til  

 aktiver, der er registreret på navn, f.eks. fast ejendom, biler, større både,  

 indestående i pengeinstitutter o.lign., lægge vægt på, i hvis navn aktivet er  

 registreret.
Det gælder dog ikke, hvis det må antages, at den pågældende  

 ægtefælle ikke har haft de fornødne midler til anskaffelsen, og aktivet ikke  

 er erhvervet ved arv eller gyldigt givet gave.
I sådanne tilfælde må det  

 undersøges, hvem der har finansieret anskaffelsen af aktivet.
 For andre aktiver kan der på samme måde lægges vægt på, hvilken ægtefælle,  

 der anføres som køber i f.eks. en købekontrakt, som kreditor i et gældsbrev  

 eller som arving eller gavemodtager i et testamente eller gavebrev.
Bevis for ejerforholdet Justitsministeren har i forbindelse med behandlingen af lovforslaget  

 vedrørende ægtefællebeskatningen i 1982 udtalt, at den af ægtefællerne  

 foretagne fordeling af aktiverne imellem sig i selvangivelserne vil kunne  

 tillægges betydning som bevis for ejerforholdet i forhold til ægtefællernes  

 kreditorer, arvinger samt ved skifte af formuefællesskabet i anledning af  

 skilsmisse.
Der vil dog være tale om en samlet bedømmelse, hvor andre  

 holdepunkter for ejerforholdet kan tillægges afgørende betydning.
Ligedeling Kan det ikke afgøres, hvem et indkomst- eller formueskattepligtigt beløb  

 vedrører, medregner hver ægtefælle halvdelen, jfr.
KL § 24 A.
Denne regel kan f.eks. anvendes, såfremt ægtefællerne er uenige eller er i  

 tvivl om, hvem et formuegode tilhører, eller hvem en fradragsberettiget  

 udgift påhviler. f.eks.
Skat 1987.2.135.
1.1.2. Hos hvem beskattes erhvervsvirksomhed - KL § 25 A I henhold til KL § 25 A beskattes indkomst og formue, der vedrører en  

 erhvervsvirksomhed, hos den ægtefælle, der driver virksomheden.
Bestemmelsen  

 er en undtagelse fra hovedreglen om, at afkast af formueaktiver beskattes hos  

 den af ægtefællerne, der ifølge ægteskabslovgivningen har den retlige  

 rådighed over aktivet.
Bestemmelsen gælder også for renteindtægter og  

 renteudgifter, der vedrører virksomheden.
Kapitalafkast efter virksomhedsskattelovens § 7 beskattes dog hos den  

 ægtefælle, der har rådighed over (ejer) virksomheden, jfr.
KL § 25 A, stk.2.
 Hvis den erhvervsmæssige del af en blandet ejendom, der tilhører den ene  

 ægtefælle som bodel eller særeje, benyttes af den anden ægtefælle i dennes  

 erhvervsvirksomhed, skal sidstnævnte ægtefælle beskattes af del af  

 ejendommen, der benyttes erhvervsmæssigt.
Har begge ægtefæller deltaget i driften af virksomheden, beskattes  

 indkomst og formue hos den ægtefælle, der i overvejende grad driver  

 virksomheden i kraft af sin arbejdsindsats kombineret med ledelsesfunktioner  

 og eventuel faglig uddannelse, jfr.
KL § 25 A, stk.1.
Over- eller underskud af virksomhed, i hvis drift ingen af ægtefællerne  

 deltager aktivt, f.eks. bortforpagtning af landbrug, kommanditistanparter,  

 medregnes ved indkomstopgørelsen hos den ægtefælle, der efter de civilretlige  

 regler har rådighed over virksomheden, jfr.
KL § 24 A.
Er samlivet mellem ægtefællerne ophørt i løbet af indkomståret, beskattes  

 den af ægtefællerne, der i overvejende grad har drevet virksomheden, af  

 indkomsten fra denne indtil samlivets ophør, jfr.
KL § 25 A, stk.6.
Samme uddannelse Hvor ægtefællerne har samme uddannelse, forekommer det ofte, at de driver  

 deres virksomhed fra fælles lokaler og med fælles medhjælp.
Det vil ofte være  

 tilfældet inden for erhverv som læge, tandlæge, advokat, arkitekt o.lign.
For  

 at anse dette som en selvstændig virksomhed for hver af ægtefællerne må det  

 kræves, at ægtefællerne har hver deres kundekreds, og at det ved regnskab kan  

 godtgøres, hvad hver ægtefælles indtægt andrager.
Under de nævnte  

 forudsætninger kan de fælles udgifter eventuel fordeles forholdsmæssigt  

 mellem ægtefællerne.
Når der ikke foreligger et fyldestgørende regnskab, der viser fordelingen  

 af indtægterne mellem ægtefællerne, er der ikke mulighed for en skønsmæssig  

 fordeling af indtægter og udgifter, se som eksempel lsr.1973.160 om et  

 dyrlægeægtepar.
I et sådant tilfælde er der tale om en fælles virksomhed, og  

 overskuddet beskattes hos den af ægtefællerne, der må anses for i overvejende  

 grad at have drevet virksomheden, medens den anden ægtefælle kan anses for  

 medarbejdende, jfr. eksempelvis VLD. af 20.juni 1986 (Skat 1986.7.460).
Lønaftaler Ægtefæller kan - som hidtil - ikke indgå lønaftaler med hinanden med  

 skattemæssig virkning, idet KL § 25 A udtømmende gør op med de forhold, hvor  

 ægtefællerne er beskæftiget i en fælles virksomhed eller hvor den ene  

 ægtefælle driver den anden ægtefælles virksomhed.
 Når en ægtefælle ansættes og aflønnes af et interessentskab, hvori den  

 anden ægtefælle er interessent, vil den indgåede lønaftale dog kunne  

 godkendes i skattemæssig henseende, jfr. princippet i VLD af 3.nov. 1983  

 (skd. 69.257).
Afskrivninger og overførsel af formuegoder KL § 26 A og 26 B I følge KL § 26 A, stk.1, foretages skattemæssige afskrivninger på  

 aktiver, herunder også bygninger, der anvendes i en erhvervsvirksomhed, som  

 drives af en gift person, af den pågældende, uanset hvem af ægtefællerne  

 aktivet tilhører.
Overdragelse eller overførsel af aktiver, hvorpå der kan foretages  

 skattemæssige afskrivninger, fra den ene ægtefælle til den anden til  

 anvendelse i dennes erhvervsvirksomhed, udløser efter KL § 26 A, stk.2, ikke  

 beskatning af fortjeneste eller fradrag for tab, og den ægtefælle, der får et  

 sådant aktiv overdraget eller overført, skal fortsætte de skattemæssige  

 afskrivninger på det grundlag, som den overdragende ægtefælle havde for sine  

 afskrivninger.
Successionen i den overdragende ægtefælles skattemæssige  

 stilling gælder også med hensyn til beskatning eller adgang til at fradrage  

 tab ved et senere salg af det overtagne aktiv, idet vedkommende ægtefælle  

 også beskattes af den fortjeneste, der modsvares af afskrivninger, som den  

 overdragende ægtefælle har foretaget i den periode han/hun benyttede aktivet  

 i sin virksomhed.
Se f.eks.
Skat 87.2.141.
 Handelsomkostningerne ved overdragelse af en fabriksejendom til ægtefællen  

 kan ikke tillægges ejendommens oprindelige anskaffelsessum i forbindelse med  

 et senere videresalg, idet ægtefællen succederer i den overdragende  

 ægtefælles skattemæssige stilling, Skat 1985.8.222.
 En ægtefælles køb af den anden ægtefælles ejendom på tvangsauktion  

 behandles på samme måde efter KL § 26 A og § 26 B som andre overdragelser  

 mellem samlevende ægtefæller.
 Er der tale om overdragelse eller overførsel af et af de i AL afsnit I  

 eller III omtalte aktiver (driftsmidler eller skibe, der udelukkende benyttes  

 erhvervsmæssigt) sker overførsel af afskrivningsadgangen og af beskatningen  

 ved senere afhændelse ved, at det opgøres, hvor meget der under hensyn til de  

 anvendte årlige afskrivningsprocenter på saldoværdien er afskrevet på dette  

 driftsmiddels anskaffelsessum og den ikke afskrevne del af anskaffelsessummen  

 går ud af saldoværdien hos den overdragende ægtefælle og indgår med samme  

 beløb hos den anden ægtefælle.
 Det anførte gælder såvel, hvor der overføres enkelte driftsmidler fra den  

 ene ægtefælle til den anden, som, hvor der overføres en hel virksomhed.
 En ægtefælle succederer i den anden ægtefælles skattemæssige stilling med  

 hensyn til afskrivninger, selv om det pågældende aktiv kun er udlånt og ikke  

 endeligt er overdraget til ægtefællen.
Hvis der i forbindelse med overførsel af et aktiv fra den ene ægtefælle  

 til den anden samtidigt sker ændring i benyttelsesformen, skal reglerne i AL  

 § 32 anvendes, og overførsel til ændret benyttelsesform sidestilles derfor  

 med salg og køb af formuegodet, således at værdien i handel og vandel på  

 overførselstidspunktet betragtes som salgs- og købesum, jfr.
KL § 26 A,  

 stk.3.
Overdragelse af varer De omtalte regler gælder ikke for overdragelse af varer mellem ægtefæller.  

 I disse tilfælde skal betalingen indgå på normal måde i ægtefællernes  

 regnskab.
Det forudsættes, at betalingen svarer til de priser, der ville  

 blive beregnet i et forretningsmellemværende mellem uafhængige parter.
KL § 26 B Overdrager en ægtefælle andre aktiver end de i § 26 A nævnte til sin  

 samlevende ægtefælle, skal fortjeneste eller tab, som derved fremkommer, ikke  

 medregnes ved opgørelsen af overdragerens skattepligtige indkomst.
Aktiverne  

 anses for anskaffet af erhververen på samme tidspunkter, for samme beløb og  

 med samme formål som de oprindelige anskaffelser.
Foranstående regler gælder overdragelser inden for det tidsrum, hvor  

 ægtefællerne anses for samlevende i skattemæssig henseende.
Se herom B 1.5.
1.1.3. Lån mellem ægtefæller Spørgsmålet om og under hvilke vilkår, ægtefæller med skattemæssig  

 virkning kan foretage renteberegning af lån imellem sig, må afgøres af  

 ligningsmyndigheden ud fra en konkret vurdering (se evt.
F. 3.1.1). Det  

 tilføjes i denne forbindelse, at ægtefæller i henhold til  

 ægteskabslovgivningen kan indgå bindende retshandler med hinanden.
I sådanne  

 tilfælde vil lån mellem ægtefællerne skattemæssigt blive vurderet efter samme  

 retningslinjer, som blev lagt til grund efter de tidligere gældende regler,  

 hvor driftskapital til hustruens virksomhed tilvejebragtes gennem udlån fra  

 manden.
1.2. Opdeling i personlig indkomst og kapitalindkomst I 1.1. omtales fordelingen af indtægter og udgifter samt aktiver og  

 passiver mellem ægtefællerne.
 Når en sådan fordeling er foretaget, skal hver ægtefælle på grundlag af  

 den del af de samlede indkomster, der kan henføres til denne ægtefælle,  

 opgøre sin skattepligtige indkomst, personlige indkomst og kapitalindkomst  

 efter tilsvarende regler som gælder for ugifte, personskattelovens §§ 1-4, se  

 C 4.
 De tidligere særregler om opdeling i arbejdsindkomst og formueindkomst er  

 ophævet.
1.3. Skatteberegningen Ægtefællernes skat beregnes som udgangspunkt efter tilsvarende regler som  

 for ugifte, jfr.
PSL §§ 5-9, dvs. at skatten for hver ægtefælle beregnes  

 særskilt på grundlag af den efter PSL §§ 1-4 opgjorte indkomst for hver  

 ægtefælle, jfr.
B 1.2., og dermed uafhængigt af den anden ægtefælles  

 indkomst.
 Dog er der ligesom efter de tidligere regler mulighed for at overføre  

 uudnyttet personfradrag m.v., ligesom PSL indeholder særregler om bl.a.  

 beregning af ægtefællernes nettokapitalindkomst m.v., jfr. nedenfor.
 Reglerne om formueskat er uændrede efter skattereformen, og ægtefællerne  

 betragtes derfor ved beregningen af skatten fortsat under et.
 Tilsvarende gælder med hensyn til det »vandrette« skatteloft,  

 jfr. nedenfor.
 Endelig er der i PSL § 23 fastsat særlige skatteberegningsregler for  

 ægtefællers nettokapitalindkomst i overgangsperioden, se C 4.3.3.
 For ægtefæller, der er samlevende ved indkomstårets udløb, gælder i følge  

 PSL følgende specielle regler ved beregning af skatten for indkomståret 1987:
 1) Overførsel af uudnyttet bundfradrag 130.000 kr. ved beregning af 6  

 pct.s skat, jfr. § 8, stk.2, 1.pkt.
 2) Beregning af ægtefællernes nettokapitalindkomst under et, jfr. § 8,  

 stk.2, 3.pkt.
 3) Overførsel af uudnyttet personfradrag, jfr. § 10, stk.4.
 4) Nedsættelse af personfradrag hos ægtefællen med den højeste  

 skattepligtige indkomst i forbindelse med modtagne sociale ydelser, jfr. §  

 11, 4.pkt.
 5) Overførsel af underskud jfr. § 13, stk.2 og stk.4.
 6) Opgørelse efter overgangsreglerne af ægtefællernes samlede  

 nettokapitalindkomst, jfr. § 23, stk.1-3 (se C 4.3.3).
 Er ægtefællerne samlevende i hele indkomståret, og omfatter dette en  

 periode af et helt år, skal der foretages:
a) Beregning af formueskatten på grundlag af ægtefællernes samlede  

 skattepligtige formue, jfr. § 18, stk.2, 2. og 3.pkt.
Der er kun et  

 bundfradrag.
 b) Skattenedsættelsen i henhold til 78 pct.s skatteloftet i § 19, stk.3-4.
 c) Skatteberegning efter overgangsreglerne i § 23, stk.4-6 (se C .3).
 Om ægtefællerne kan anses for samlevende i relation til de ovenfor omtalte  

 regler afgøres efter bestemmelserne i KL § 4, se herom B 1.5.
 I skd.cirk. nr.22 af 9.dec. 1986 findes eksempler på skatteberegningen for  

 ægtefæller.
1.4. Medarbejdende ægtefælle KL § 25 A, stk.3 Hvis ægtefæller, der er samlevende ved indkomstårets udgang, begge har  

 deltaget i væsentligt omfang i driften af den ene ægtefælles eller begges  

 erhvervsvirksomhed, skal indkomsten fra denne beskattes hos den af  

 ægtefællerne, der i overvejende grad har drevet virksomheden.
Såfremt  

 ægtefællerne anmoder herom, overføres indtil 50 pct. af virksomhedens  

 overskud, for 1987 dog højst 117.300 kr., til den anden ægtefælle som  

 (personlig) indkomst for denne.
Indkomsten for den ægtefælle, der beskattes  

 af indkomsten fra virksomheden, nedsættes med det overførte beløb, jfr.
KL §  

 25 A, stk.5.
Om virksomhedsordningen og reglerne om medarbejdende ægtefælle, se L 1.4 Samlevende Det er en betingelse for overførsel af overskud til medarbejdende  

 ægtefælle, at ægtefællerne er samlevende ved indkomstårets udgang.
Hvorvidt  

 ægtefællerne kan anses for samlevende afgøres efter bestemmelserne i KL § 4,  

 se B 1.5.
Såfremt samlivet i skattemæssig forstand ophører i løbet af indkomståret,  

 medregnes indkomst fra virksomheden indtil samlivets ophør altid hos den  

 ægtefælle, der i overvejende grad driver virksomheden, jfr.
KL § 25 A, stk.6.  

 I det år, samlivet ophører, kan der således ikke ske overførsel af overskud  

 til den medarbejdende ægtefælle.
Tilsvarende gælder, både ved skifte og ved uskiftet bo, når den ene  

 ægtefælle dør.
I så fald skal indkomsten fra virksomheden i tiden indtil  

 dødsfaldet beskattes hos den ægtefælle, der i overvejende grad har drevet  

 virksomheden.
 Om anvendelsen af reglerne om medarbejdende ægtefælle ved skifte og  

 forskudt regnskabsår henvises til side 180 i skattedepartementets vejledning  

 i reglerne om dødsbobeskatning, oktober 1985.
 Har en ægtefælle forskudt indkomstår, som f.eks. slutter 30.september, kan  

 der ske overførsel af overskud til den medarbejdende ægtefælle, hvis  

 ægtefællerne er samlevende pr. denne dato, selv om de eventuelt bliver  

 separeret eller skilt inden udgangen af kalenderåret, skd.57.157.
Væsentligt omfang Det er endvidere en betingelse, at den medarbejdende ægtefælle i  

 væsentligt omfang har deltaget i driften af erhvervsvirksomheden.
Det må bero  

 på en konkret afgørelse, om ægtefællens deltagelse i det enkelte tilfælde har  

 haft et væsentligt omfang.
Det skal dreje sig om medarbejde af fastere  

 karakter, som lægger beslag på en betydelig del af ægtefællens arbejdskraft.
Ægtefællens medvirken må have et sådant omfang, at der ved  

 tilrettelæggelsen af virksomhedens drift er regnet med ægtefællens deltagelse  

 i arbejdet.
Normalt er der således sparet udgift til anvendelse af fremmed  

 arbejdskraft.
Det er dog ikke nødvendigt, at ægtefællen har medvirket dagligt  

 i hele indkomståret.
Reglen kan også efter omstændighederne anvendes, hvor  

 ægtefællen kun har deltaget i arbejdet i visse dage om ugen eller kun i en  

 del af indkomståret.
Der foreligger dog ikke en væsentlig medvirken, når  

 ægtefællen kun yder lejlighedsvis assistance eller kun arbejder med nogle få  

 timer om ugen (f.eks. i forbindelse weekendtravlhed), eller når der er tale  

 om sæsonarbejde af kortere varighed, f.eks. i forbindelse med julehandelen.
Det vil i almindelighed ikke være tilstrækkeligt, at ægtefællen har passet  

 virksomhedens forretningstelefon.
Arbejdet med regnskabsføring i virksomheden  

 kan begrunde skattemæssig stilling som medarbejdende ægtefælle, hvis  

 virksomheden har et sådant omfang, at regnskabsføringen stiller betydelige  

 krav til ægtefællens arbejdsindsats.
I en mindre virksomhed, hvor  

 regnskabsføringen væsentligt består i nogle få daglige poster, kan det ikke  

 danne grundlag for beskatning som medarbejdende ægtefælle.
Hvor ægtefællen arbejder med i virksomheden hver dag, må der i  

 almindelighed være tale om en daglig arbejdsindsats på mindst 3-4 timer.
Er  

 der ikke tale om daglig medvirken eller medvirken i hele indkomståret, må der  

 normalt kræves en væsentlig større daglig arbejdsindsats.
 Hvis virksomheden er påbegyndt eller ophørt i løbet af året, er det  

 tilstrækkeligt, at omfanget af den medarbejdende ægtefælles arbejde har været  

 væsentligt i den periode af indkomståret, hvor den fælles virksomhed har  

 været i drift, SD-cirkulære 1978 nr.8. Se også lsr.1978.190, hvor en  

 virksomhed den 1.maj blev omdannet til et anpartsselskab.
Er ægteskab indgået i årets løb, er det tilstrækkeligt, at der har været  

 tale om en væsentlig medvirken i den del af året, ægteskabet har bestået.
Det  

 overførte beløb må dog ikke stå i åbenbart misforhold til ægtefællens  

 arbejdsindsats i virksomheden.
En ægtefælles øvrige indtægter kan indicere, at ægtefællens arbejdsindsats  

 ikke kan antages at have været væsentlig, således hvis de øvrige indtægter er  

 relativt betydelige, eller såfremt den pågældende har modtaget sygedagpenge  

 en stor del af året, jfr.
Skat 1985.8.224 og lsr.1986.58, eller har modtaget  

 plejevederlag for flere børn, ligesom også andre forhold kan tale imod, at  

 væsentlig medvirken kan have foreligget.
Således er det i praksis antaget, at  

 væsentlig medvirken ikke forelå, hvis hustruens medvirken udførtes i det  

 private hjem, hvor ægteparret havde 4 hjemmeboende børn.
 Beskæftigelse af fremmed medhjælp på en landbrugsejendom medfører ikke i  

 sig selv, at hustruens arbejde ikke kan anses for at være af væsentligt  

 omfang, lsr.1979.81.
 Såfremt ægtefællen medvirker i en erhvervsvirksomhed, der kun drives en  

 mindre del af året, skal arbejdsindsatsen ikke omregnes til helårsbasis ved  

 bedømmelsen af væsentligheden, se således lsr.1974.73 om restauration  

 tilknyttet væddeløbsbane.
 Når den medarbejdende ægtefælle deltager i driften af flere af den anden  

 ægtefælles eller begges erhvervsvirksomheder, kan reglen om medarbejdende  

 ægtefælle anvendes, såfremt ægtefællens samlede indsats i de omhandlede  

 virksomheder kan karakteriseres som væsentlig.
Bivirksomhed ØLD 3.febr. 1981 (skd.59.370): En overlæge drev en speciallægepraksis fra  

 sin bopæl ved siden af sygehusarbejdet.
Hans hustru, der var uddannet  

 lægesekretær, havde bistået ham i konsultationstiden, samt på alle hverdage  

 passet telefonen fra kl. 8 til 9 og varetaget rengøringen af apparatur  

 o.lign. i ca. 3 timer ugentlig.
Hun havde endvidere stået for  

 regnskabsføringen, herunder udfyldelsen af patientkort.
Hendes arbejdstid var  

 opgjort til ca. 20 timer ugentligt.
Landsretten fandt, at det efter bevisførelsen måtte lægges til grund, at  

 skatteyderens hustru havde deltaget i væsentligt omfang i driften af sin  

 ægtefælles bivirksomhed.
Retten fandt endvidere, at reglerne om medarbejdende  

 ægtefælle også kan anvendes, hvor der er tale om medvirken i ægtefællens  

 bivirksomhed.
Er der tale om en bivirksomhed, kan væsentlighedskriteriet anses for  

 opfyldt, når den medarbejdende ægtefælles indsats kan anses for væsentlig i  

 forhold til den anden ægtefælles indsats.
Noget minimum i henseende til  

 anvendt timetal i virksomheden kan ikke kræves.
Se skd.65.161 og lsr.1983.51.
 I Skat 1986.2.150, der bl.a. vedrørte spørgsmålet om anvendelse af KL § 37  

 A (nu § 25 A) i forbindelse med indtægten fra et lægeinteressentskab, fandt  

 landsskatteretten ikke bestemmelsen anvendelig, idet lægevagtsarbejdet, hvori  

 lægehustruen tog del, måtte anses for en integrerende del af  

 lægeinteressentskabets arbejdsområde, således at væsentlighedskriteriet  

 skulle bedømmes ud fra lægens samlede arbejdsindsats i lægeinteressentskabet.
Driften En landbruger-hustrus arbejde vedrørende folkehusholdningen, herunder  

 kostforplejning og renholdelse af værelser, anses for omfattet af  

 bestemmelsen om medarbejdende ægtefælle.
 Den tid, en hustru, der virkede som chauffør for manden, havde været til  

 rådighed, medens mandens udearbejde stod på, kunne ikke medregnes ved  

 bedømmelsen af hustruens arbejdsindsats, lsr.1973.164.
Erhvervsvirksomhed Reglen om medarbejdende ægtefælle kan ikke anvendes, når ægtefællen  

 hjælper den anden i en lønnet stilling, se bl.a. lsr.1974.72 og 1975.96.
Der kan undertiden opstå tvivl om, hvornår selvstændig virksomhed  

 foreligger.
Se evt. herom L 1.1.
En provisionslønnet assurandør kunne ikke få opdelt indtægten, fordi der  

 fandtes at være tale om en lønnet stilling, lsr.1975.82. Heroverfor står  

 lsr.1983.52, hvor en assurandør, der drev et agentur, hvortil var knyttet 3  

 agenter på fuldtid og 3-4 agenter på deltid, ansås for at drive  

 »erhvervsvirksomhed«.
Herefter anses en assurandør for at drive  

 »erhvervsvirksomhed«, når han for egen regning driver sit kontor,  

 herunder afholder en del af lønudgifterne.
 Stillingen som postekspeditør anses ikke for selvstændig virksomhed, jfr.  

 lsr.1980.85. Heller ikke partsfiskeri anses for selvstændig virksomhed,  

 skd.32.102.
 En repræsentant, der fra sin bopæl drev agentur med salg af møbler fra  

 flere fabrikker mod provision på 5-6 pct. og som ikke modtog nogen  

 godtgørelse for sine udgifter og ikke fik feriepenge, blev anset for  

 selvstændig erhvervsdrivende, lsr.1973.163.
I ØLD af 19.marts 1984 (skd. 70.508) blev en direktør, der på  

 provisionsbasis solgte anparter for en investeringsfond, anset berettiget til  

 at overføre en overskudsandel til hustruen.
Salgsarbejdet foregik fra et  

 kontor på ægtefællernes bopæl.
Hustruen passede kontor og telefon i  

 dagtimerne, hvor manden var fuldtidsbeskæftiget som direktør i en anden  

 virksomhed.
Overskuddet havde andraget 154.668 kr.
Retten lagde vægt på, at direktøren efter aftalen med fonden var  

 berettiget til selv at tilrettelægge salgsarbejdet, der var forbundet med et  

 vist kontorhold, og den fornødne kontorhjælp skulle han antage på egen hånd  

 og i eget navn.
Når dette sammenholdes med salgsarbejdets omfang og med den  

 omstændighed, at hans vederlag beroede på de præsterede salgsresultater,  

 fandtes han at have drevet »erhvervsvirksomhed«, således at KL § 37  

 A (nu § 25 A) kunne anvendes.
Interessentskaber Bestemmelsen om medarbejdende ægtefælle kan også anvendes, når den anden  

 ægtefælle er deltager i et interessentskab, og i følge lsr.1981.81 gælder  

 dette både når den medarbejdende ægtefælle alene arbejder for den anden  

 ægtefælle og når arbejdet udføres for interessentskabet som sådant.
 I sidstnævnte tilfælde kan ægtefællen dog i stedet indgå en almindelig  

 lønaftale med interessentskabet, som vil kunne godkendes i skattemæssig  

 henseende, jfr. princippet i VLD af 3.nov. 1983 (skd. 69.257).
 Indtil 50 pct.
 Såfremt ægtefællerne anmoder herom, kan indtil 50 pct. af virksomhedens  

 overskud overføres til ægtefællen, dog højst 7.300 kr. for 1987.
 Ligningsrådet har vedtaget, at anmodninger om overførsel til medarbejdende  

 ægtefælle kan fremsættes i indtil 5 år efter udløbet af det pågældende  

 indkomstår, jfr. skattestyrelseslovens § 29, stk.4.
 Dette medfører dog ikke, at en genoptagelsesanmodning inden for 5 år kan  

 imødekommes, hvis den alene er begrundet i f.eks. et ønske om forbedret  

 grundlag for beregning af delpension, idet en ligningsmæssig vurdering her  

 vil føre til, at anmodningen ikke dekommes.
Virksomhedens overskud Beregningsgrundlaget for det overskud, der maksimalt kan overføres til den  

 medarbejde ægtefælle, er virksomhedens skattepligtige overskud før  

 kapitalindtægter og kapitaludgifter, jfr.
KL § 25 A, stk.4.
Skattemæssige afskrivninger, henlæggelser til investeringsfonds m.v.  

 foretages således inden der sker beregning af den del af overskuddet, der kan  

 overføres til den medarbejdende ægtefælle.
På tilsvarende måde skal der ske  

 tillæg af skattepligtige tilskud m.v., der vedrører virksomheden,  

 sygedagpenge efter reglerne om frivillig forsikring og evt. værdi af forbrug  

 af egne varer fra virksomheden, inden den medarbejdende ægtefælles andel af  

 overskuddet kan beregnes.
Endvidere fragår underskud fra tidligere år i det omfang, det hidrører fra  

 virksomheden.
Rente- og udbytteindtægter, kursgevinster på fordringer og gæld  

 samt renteudgifter og kurstab på fordringer og gæld holdes derimod uden for  

 det underskud, der fradrages.
Lejeværdi af bolig i egen ejendom, hvoraf en del anvendes i virksomheden,  

 indgår ikke i virksomhedens overskud, da lejeværdi af bolig i egen ejendom  

 ikke kan anses for at være indkomst, der vedrører erhvervsvirksomheden.
Dette  

 gælder dog ikke, såfremt virksomhedsskatteloven benyttes, og lejeværdi af  

 bolig i egen ejendom indgår i virksomhedens skattepligtige overskud (f.eks.  

 ved ejendomme med 3 eller flere lejligheder).
 Når virksomhedens overskud på den anførte måde er opgjort efter de  

 almindelige regler, skal der efter KL § 25 A, stk.4, ske tillæg af  

 renteudgifter og kurstab på fordringer og gæld og fradrag af rente- og  

 udbytteindtægter (herunder skattegodtgørelse), samt kursgevinster på  

 fordringer og gæld, som indgår i opgørelsen af virksomhedens overskud.
Autoforhandlers finansieringsudgifter og -indtægter kan ikke sidestilles  

 med renter i relation til det overskud, hvor indtægt som medarbejdende  

 ægtefælle beregnes.
Kun beløb, der beregnes som rente og kan betegnes som  

 rente, skal tillægges eller kan fratrækkes ved reguleringen af overskuddet,  

 skd.40.29.
En murermesters hustru var medarbejdende såvel i murermestervirksomheden  

 som ved driften af en udlejningsejendom.
Bortset fra et skønnet  

 administrationshonorar var ejendommens overskud en udbytteindtægt, der ikke  

 kan medregnes i det overskud, som danner grundlag for overskudsoverførsel til  

 hustruen, lsr.1981.82.
 Det beløb, der er overført til den medarbejdende ægtefælle, anses for  

 indtjent ved selvstændig virksomhed, og den medarbejdende ægtefælle kan  

 derfor ikke beregne henlæggelse til etableringskonto deraf.
 Som foran nævnt beregnes den medarbejdende ægtefælles andel af  

 virksomhedens overskud efter foretagne afskrivninger, investeringsfradrag,  

 henlæggelser til investeringsfonds, og med tillæg af bl.a. evt. lejeværdi af  

 bolig i fast ejendom hørende til virksomheden og evt. værdi af forbrug af  

 egne varer fra virksomheden.
 Der kan derfor ikke blive tale om særskilt fradrag for afskrivninger og  

 henlæggelser til investeringsfonds i den medarbejdende ægtefælles  

 overskudsandel eller om særskilt tillæg for lejeværdi eller for forbrug af  

 egne varer til denne overskudsandel, se skd.cirk. nr.213 af 19.november 1975.
 Reglen om medarbejdende ægtefælle kan ikke anvendes, hvis en af  

 ægtefællerne har indkomst, hvoraf der svares sømandsskat, jfr.  

 sømandsskattelovens § 7, stk.6. Såfremt den pågældende begærer sig overført  

 til landbeskatning efter sømandslovens § 18, vil der dog principielt kunne  

 anerkendes overførsel til medarbejdende ægtefælle, skd.42.187.
En læge, hvis hustru som sygeplejerske var medarbejdende ægtefælle, kunne  

 ikke - udover den maksimale overførsel til hustruen af virksomhedens overskud  

 - ved sin indkomstopgørelse fratrække den del af hustruens  

 pensionskassebidrag, som svarede til arbejdsgiverens andel heraf i henhold  

 til overenskomsten med Dansk Sygeplejeråd.
Derimod kunne hustruen som ejer af  

 ordningen selv fratrække det fulde bidrag efter PL § 18, jfr. lsr. 1984.86.
 Om virksomhedsordningen og reglerne om medarbejde ægtefælle, se L 1.4.
Ikke åbenbart misforhold Ifølge KL § 25 A, stk.3, må der ikke være et åbenbart misforhold mellem  

 det overførte beløb og den medarbejdende ægtefælles arbejdsindsats i  

 virksomheden.
Der kan herved tages hensyn til såvel arbejdets tidsmæssige  

 udstrækning som karakteren af det udførte arbejde.
 Ligningsmyndighederne skal herefter ikke blot vurdere, om den  

 medarbejdende ægtefælles arbejdsindsats er væsentlig, men skal også påse, at  

 der ikke er et misforhold mellem arbejdsindsats og vederlag.
 Formålet med denne regel er, at skattemyndighederne skal have mulighed for  

 at tilsidesætte overførsler af beløb på eller tæt ved maksimum, hvis der  

 alene er tale om et mindstemål af en arbejdsindsats, der i øvrigt kan  

 karakteriseres som væsentlig.
 Det skal imidlertid bemærkes, at overførsel af maksimumbeløbet ikke  

 forudsætter fuldtidsarbejde, og derfor bevirker en kortere arbejdstid ikke  

 automatisk en forholdsmæssig afkortning af maksimumbeløbet, jfr. for eksempel  

 Skat 1986.5.334.
Selektiv 1.5. Ændring af den ægteskabelige status Som nævnt i B 1.3 beregnes ægtefællers skat fra og med indkomståret 1987  

 som udgangspunkt efter tilsvarende regler som for ugifte og dermed uafhængigt  

 af den anden ægtefælles indkomstforhold, hvorfor ændring af den ægteskabelige  

 status fra og med ovennævnte indkomstår ikke har samme skattemæssige  

 konsekvenser som tidligere.
Der gælder dog fortsat enkelte særregler for beskatning af ægtefæller,  

 hvoraf nogle forudsætter, at ægtefællerne er samlevende ved indkomstårets  

 udløb, jfr.
B 1.3, pkt.1-6. mens andre forudsætter, at ægtefællerne har været  

 samlevende i hele indkomståret og at dette har omfattet en periode af et helt  

 år, jfr.
B 1.3, pkt.a-c.
Om ægtefællerne kan anses for samlevende i relation til disse særregler  

 afgøres efter bestemmelserne i KL § 4, jfr.
B 1.5.1-3 nedenfor.
1.5.1. Ægteskabsindgåelse samt genoptagelse af samlivet I det år, hvor ægteskabet indgås eller ægtefællerne genoptager samlivet  

 efter separation eller samlivsophævelse, der har medført beskatning som  

 enlig, gælder de særlige regler for beregning af ægtefællers skat, som er  

 nævnt i B 1.3, pkt.1-6. Det forudsættes dog, at ægtefællerne er samlevende i  

 skattemæssig henseende ved indkomstårets udløb.
 De i B 1.3, pkt.a-c anførte særregler kan derimod ikke anvendes, da  

 samlivet ikke har bestået i hele indkomståret.
 Ifølge HD af 13.okt. 1986 (Skat 1986.10.597) kan overførsel af uudnyttet  

 personfradrag ikke ske mellem ugifte, der lever sammen i parforhold.
1.5.2. Separation og skilsmisse samt bortfald af skattepligt Ved separation eller skilsmisse anses samlivet for ophørt på tidspunktet  

 for separationen eller skilsmissen, jfr.
KL § 4, stk.3. Det tilsvarende  

 gælder ved bortfald af skattepligt, jfr.
KL § 4, stk.6.
 De særlige regler for beregning af ægtefællers skat som er nævnt i B 1.3,  

 pkt.1-6 og pkt.a-c kan derfor ikke anvendes, da samlivet er ophørt ved  

 indkomstårets udløb.
I separations- eller skilsmisseåret beregnes således også formueskatten  

 for hver ægtefælle for sig, jfr.
PSL § 18, stk.2, modsætningsvis.
 Fradragsretten for prioritetsrenter i tiden mellem separationsdatoen og  

 den endelige deling af fællesboet ved bodelingsoverenskomsten tilkommer den  

 af ægtefællerne, til hvis bodel ejendommen hører, uanset om den anden  

 ægtefælle har afholdt udgifterne vedrørende ejendommen, lsr.1981.163.
Tilsvarende gælder med hensyn til beskatning af formuen.
I Skat 1987.7.511  

 statuerede landsskatteretten således, at ægtefællerne i separationsåret  

 skulle beskattes af en formue svarende til deres respektive bodele, og ikke  

 som ønsket af den ene part, hver af halvdelen af formuen, idet den endelige  

 deling af fællesboet først fandt sted ved bodelingsoverenskomst i det  

 efterfølgende år.
 Landsskatteretten lagde herved bl.a. vægt på, at der ved udgangen af  

 separationsåret ikke kunne antages at have foreligget en fast aftale mellem  

 ægtefællerne om en ligedeling af boet, (ligesom ægtefællerne ikke begge havde  

 selvangivet i overensstemmelse rmed).
En separeret, der ved bodelingsoverenskomst havde fået tillagt halvdelen  

 af nogle rentebærende aktiver, der hidtil havde hørt til den fraseparerede  

 ægtefælles bodel, skulle kun beskattes af renteafkastet fra overenskomstens  

 dato, uanset renternes forfaldstidspunkt, jfr.
Skat 1986.8.511.
1.5.3. Faktisk samlivsophævelse Ophæver ægtefællerne samlivet uden separation eller skilsmisse, anses  

 samlivet i skattemæssig henseende først for ophævet med udgangen af det  

 indkomstår, hvori ophævelsen af samlivet har fundet sted, jfr.
KL § 4, stk.  

 4. Dette svarer nøje til den tidligere gældende regel, hvor sambeskatningen  

 ved faktisk samlivsophævelse først ophørte med udgangen af det indkomstår,  

 hvor samlivsophævelsen havde fundet sted.
Om samlivet kan anses for ophævet i skattemæssig henseende afgøres i  

 overensstemmelse med hidtidig praksis, se LV 1982 B 1.1.1. Det bemærkes dog,  

 at afsoning af langvarig fængselsstraf ikke længere anses som ophævelse af  

 samlivet i skattemæssig henseende.
Denne praksisændring har først virkning  

 fra og med indkomståret 1985, jfr.
Skat 1985.10.292.
 Da ægtefællerne efter det anførte anses for at være samlevende ved  

 indkomstårets udløb i det år, hvor samlivet ophæves og der ikke foreligger  

 separation eller skilsmisse inden årets udgang, finder de i B 1.3, pkt.1-6  

 anførte særregler anvendelse, ligesom de i B 1.3, pkt.a-c kan anvendes,  

 forudsat ægtefællerne har været samlevende i hele indkomståret.
1.5.4. Død - Efterlevende ægtefælles ansættelse Reglerne om beskatning i dødsfaldsåret har forskelligt indhold afhængig  

 af, om man skal anvende reglerne i KL § 13 om længstlevendes beskatning i  

 hele dødsfaldsåret af ægtefællernes indkomst, eller om man skal anvende  

 reglerne i KL § 14 om beskatning ved skifte i umiddelbar forbindelse med  

 dødsfaldet.
 Se evt. skattedepartementets vejledning i reglerne om dødsbobeskatning  

 m.v. (1985).
 1.5.4.1. KL § 13 Uskiftet bo m.v.
 Hovedanvendelsesområdet for KL § 13 er de tilfælde, hvor den efterlevende  

 ægtefælle enten i umiddelbar forbindelse med dødsfaldet har overtaget  

 fællesboet til hensidden i uskiftet bo eller har fået dødsboet udleveret  

 efter reglerne i skiftelovens § 57, stk. 1.
Hvis den afdøde ægtefælles særeje skiftes samtidig med, at den  

 efterlevende ægtefælle overtager fællesboet til hensidden i uskiftet bo, sker  

 beskatningen i dødsfaldsåret ligeledes efter reglerne i KL § 13. Indtægt af  

 særejet for tiden efter dødsfaldet beskattes dog ikke hos den længstlevende,  

 men derimod i særboet, jfr.
KL § 14, stk. 10.
 KL § 13 finder tillige anvendelse, hvor en ægtefælle efter en forudgående  

 skiftebehandling af fællesboet får boet udleveret til hensidden i uskiftet bo  

 eller får boet udleveret efter skiftelovens § 57, stk. 1, med mindre der  

 forinden er sket skifte med en eller flere arvinger (partielt skifte), jfr.  

 KL § 20C, stk. 1-3. En arvings arveafkald mod vederlag fra boet anses i denne  

 forbindelse ikke som en udskiftning af den pågældende arving, se lsr.1974.184  

 samt ØLD af 27.juni 1984 (skd.71.801).
Endelig beskattes længstlevende efter KL § 13, jfr. § 20C, hvis  

 ægtefællerne var barnløse, og længstlevende i medfør af arveafgiftslovens §  

 14A får udsættelse med pligten til at svare rveafgift af hele  

 arvebeholdningen, bortset fra eventuelle legater.
Med hensyn til  

 betingelserne for udsættelse efter arveafgiftslovens § 14 A, se ØLD af 8.dec.  

 1986 (Skat 87.2.90).
Hvis to ægtefæller afgår ved døden efter hinanden i samme år, og  

 længstlevende hensidder i uskiftet bo efter førstafdøde, beregnes skatten for  

 længstlevendes mellemperiode i overensstemmelse med reglerne i KL § 13,  

 selvom der skiftes ved længstlevendes død.
Der beregnes skat af hver  

 ægtefælles indkomst for sig efter reglerne i PSL §§ 5-7 og 8, stk.1. Ved  

 beregningen anvendes reglerne om omregning i PSL § 14, 1.pkt.
Længstlevende  

 svarer derefter skat med summen af de beregnede skattebeløb.
 Om personfradragene, se B 1.5.4.5.
Indkomstansættelsen Længstlevende beskattes af begge ægtefællers indkomst i det indkomstår,  

 hvori dødsfaldet finder sted, men indkomsten deles op i to ansættelser.
Den  

 ene medtager afdødes indkomst fra indkomstårets begyndelse indtil dødsfaldet  

 (delansættelsen). mens den anden medtager længstlevendes indkomst i hele  

 indkomståret.
Dette gælder, hvadenten det er manden eller hustruen, der er  

 afgået ved døden.
 KL § 25 A,stk.3, om overførsel af virksomhedsoverskud til en medarbejdende  

 ægtefælle anvendes ikke på de to ansættelser.
Cirkulære nr. 44 af 15.marts 1972 om beskatning ved hensidden i uskiftet  

 bo gælder i princippet fortsat.
Hvis afdødes indkomst stammer fra en  

 selvstændig erhvervsvirksomhed, som videreføres af længstlevende efter  

 dødsfaldet, eller fra en fast ejendom, kan det således ikke kræves, at der  

 foretages en egentlig regnskabsmæssig opgørelse af indtægten fordelt på tiden  

 før og efter dødsfaldet, idet der i så fald sædvanligvis måtte udarbejdes en  

 skattemæssig statusopgørelse på tidspunktet for dødsfaldet.
Det må i  

 almindelighed være tilstrækkeligt, at der udarbejdes sædvanlig  

 regnskabsmæssig opgørelse af indtægten af den selvstændige erhvervsvirksomhed  

 eller ejendommen for hele året, og at den således opgjorte indtægt fordeles  

 forholdsmæssigt på tiden før og efter dødsfaldet.
 Om periodiseringen af afdødes renteindtægter og -udgifter gælder, at  

 renterne kan fordeles mellem afdødes og længstlevendes ansættelser, således  

 at såvel forfaldne som beregnede renteindtægter og -udgifter til og med  

 dødsdagen medtages i afdødes indkomst.
 Fordelingen kan dog også foretages således, at der i afdødes ansættelse  

 medtages en forholdsmæssig del af årets forfaldne renter.
 Uanset hvilket princip, der anvendes ved periodiseringen af delårets  

 renteindtægt, må den beregnede helårsindkomst ikke indeholde mere end et års  

 rente.
Med de i 1984 gennemførte nye rentebestemmelser i LL § 5 tilsigtes i  

 almindelighed ikke nogen ændring af praksis om periodisering af renter ved  

 dødsfald, i dødsboer, ved udlæg fra dødsboer og ved skifte af uskiftet bo.  

 Men § 5, stk.8, indeholder dog en regel om, at fradragsretten for ubetalte  

 renteudgifter, som efter reglen i stk.7 ikke tillades fratrukket i  

 forfaldsåret på grund af restancer for tidligere år (se F 3.1.2) og derfor  

 først kan fratrækkes på betalingstidspunktet, overgår til boet eller den  

 efterlevende ægtefælle i det indkomstår, renterne betales, jfr.
SD-cirk.  

 1987-14, pkt.5. Fradragsretten kan ikke overgå til andre skattepligtige,  

 f.eks. til børn eller universalarvinger.
Betales renteudgifterne af dødsboet  

 i boets første indkomstår, fradrages de fuldt ud i dette år.
Der sker således  

 ingen fordeling mellem perioden fra indkomstårets begyndelse til dødsfaldet  

 (mellemperioden) og dødsboets første indkomstår.
Underskud i afdødes eller længstlevendes indkomst fra tidligere indkomstår  

 overføres til fradrag henholdsvis i ansættelsen af afdødes og længstlevendes  

 indkomst i dødsåret.
Hvis underskuddet herefter ikke er udlignet, fratrækkes  

 det i videst muligt omfang i den andens ansættelse efter PSL § 13, stk.2,  

 medens et herefter resterende underskud overføres til det følgende indkomstår  

 for længstlevende til fradrag efter personskattelovens og  

 virksomhedsskattelovens regler.
 På tilsvarende måde forholdes, hvis den ene eller eventuelt begge de  

 skattepligtige indkomster i dødsåret udviser underskud.
Ved opgørelsen af afdødes indkomst i mellemperioden skal der foretages et  

 »3 pct.-fradrag« efter LL § 8 F.
Da indkomstansættelsen typisk vil  

 omfatte en kortere periode end 1 år, udgør fradraget 3 pct. af den personlige  

 indkomst i denne periode, dog højst 1/12 af 3.200 kr. for hver måned ved hvis  

 begyndelse skattepligten foreligger.
Ved ansættelsen af længstlevendes  

 indkomst beregnes der »3 pct.-fradrag« for et helt år.
Der kan indrømmes nedslag for renteindtægter m.v., hvis længstlevende  

 opfylder betingelserne herfor.
Nedslaget beregnes for hver af de to  

 opgørelser for sig.
De renteindtægter m.v., der indgår i den pågældende  

 opgørelse samt dennes størrelse, er derfor afgørende for, hvilket nedslag der  

 kan indrømmes deri.
1.5.4.2. KL § 14 Skifte Hvis boet skiftes og der ikke bevilges udsættelse efter arveafgiftlovens §  

 14A, vil skatten af afdødes indkomst i det indkomstår, hvori dødsfaldet har  

 fundet sted, som hovedregel være endeligt afgjort med betalingen af de  

 foreløbige skatter, som forfaldt før dødsfaldet, eller som skulle indeholdes  

 af indtægter indtjent før dette tidspunkt.
Skattemyndigheden eller boet kan dog inden for visse frister stille krav  

 om, at der foretages en afsluttende ansættelse vedrørende afdødes indkomst  

 for tiden indtil dødsfaldet (mellemperioden). Hvis der sker en ansættelse af  

 indkomsten, omfatter denne afdødes indkomst for indkomståret indtil  

 dødsfaldet.
Længstlevende er indkomstskattepligtig i hele indkomståret og  

 beskattes af sin indkomst.
De to ægtefællers indkomster afgrænses overfor  

 hinanden efter de almindelige regler, der gælder for ægtefæller (se B1.1).  

 Dog anvendes reglerne om overførsel af en del af et virksomhedsoverskud til  

 en medarbejdende ægtefælle ikke, jfr.
KL § 25 A, stk.6. Hele overskuddet for  

 tiden indtil dødsfaldet beskattes hos den ægtefælle, der i overvejende grad  

 drev virksomheden.
Underskud kan som hidtil heller ikke overføres mellem de  

 to ansættelser, se lsr.1974.82.
 Fra dødsfaldet overgår skattepligten af afkastet fra hele fællesboet og  

 fra afdødes eventuelle særeje til boet (boerne), uanset om det (de) i det  

 konkrete tilfælde er skattepligtigt eller ej.
Hvis der i fællesboet eller afdødes særbo indgår en rhvervsvirksomhed, som  

 før dødsfaldet blev drevet af den efterlevende ægtefælle, skal denne i  

 forbindelse med indgivelsen af § 14-opgørelsen i dødsboet (boerne)  

 tilkendegive, hvilke skattemæssige af- og nedskrivninger han/hun vil foretage  

 ved opgørelsen af sin indkomst for tiden før den anden ægtefælles død.  

 Længstlevende er ikke berettiget til senere at fravige sit valg af  

 afskrivnings- og nedskrivningsprocenter for dødsåret, jfr.
KL § 15B.
Om periodisering af renteindtægter og -udgifter i dødsåret kan henvises  

 til skattedepartementets »Vejledning i reglerne om  

 dødsbobeskatning« side 60 og 76. Heraf fremgår, at i  

 mellemperiodeindkomsten medregnes såvel de i perioden forfaldne renter som  

 beregnede renter (renteudgifter) fra sidste forfaldsdag (også selv om denne  

 ligger i det foregående indkomstår) til og med dødsdagen vedrørende afdødes  

 bodel og særeje.
Det samme gælder ved den efterlevende ægtefælles  

 indkomstopgørelse, for så vidt angår fællesejerenter, jfr.
SD-cirk. 1987-14,  

 pkt.2.1 og 2.2.
Udbyttet af den under skiftet inddragne formue, d.v.s. afdødes særeje og  

 hele fællesejet, er den længstlevende ægtefælles indkomstopgørelse  

 uvedkommende, jfr.
Skat 1986.2.157.
Får længstlevende udlagt rentebærende aktiver fra dødsboet som arv eller  

 boslod, bliver han/hun derfor kun beskattet af de renter, der forfalder efter  

 udlægstidspunktet med fradrag af de til skæringsdagen i den endelige  

 boopgørelse eller acontoudlægstidspunktet beregnede renter, der beskattes i  

 dødsboet.
Om eventuelt fradrag af afdødes ubetalte renter i medfør af LL § 5,  

 stk.8, se B 1.5.4.1.
Boet og den efterlevende ægtefælle skal ved indgivelsen af § 14-opgørelsen  

 tilkendegive, hvorledes de efter princippet i KL § 24 A fordeler formuegoder  

 og gæld imellem afdøde og efterlevende, jfr.
KL § 15 C.
Hvis en sådan  

 tilkendegivelse ikke foreligger, fordeles formuegoder og gæld på afdødes og  

 efterlevendes bodele og særejer i overensstemmelse med den seneste  

 selvangivelse, som er indgivet forud for indgivelsen af § 14-opgørelsen.  

 Fordelingen af formuegoder og gæld er bindende for beskatningen af den  

 efterlevende ægtefælle i dødsåret, medmindre der foretages afsluttende  

 ansættelse af afdødes mellemperiodeindkomst, jfr.
KL § 15 C, stk.4.
Længstlevende beskattes som foran nævnt af sin egen indkomst i dødsåret og  

 det eller de følgende år, hvori dødsboet er under skiftebehandling.
I denne  

 indkomst indgår bl.a. løn- og pensionsindtægter efter afdøde (efterløn,  

 efterpension m.v.), udbetalinger fra længstlevendes egne pensionsordninger  

 med løbende udbetalinger, rateforsikringer, indeksordninger m.v., samt  

 løbende udbetalinger fra afdødes pensionsordninger, som i kraft af  

 begunstigelsesbestemmelser tilfalder længstlevende.
 Såfremt der i boet indgår en erhvervsvirksomhed, som længstlevende driver  

 eller deltager i, eller såfremt længstlevende på anden måde udfører arbejde  

 for boet, skal den længstlevende beskattes af et arbejdsvederlag, der svarer  

 til den betaling, som det ville være muligt at opnå ved arbejde af samme art  

 og omfang, udført for andre, se KL § 20E.
Til længstlevendes indkomst under skiftebehandlingen medregnes derimod  

 ikke beløb, som dødsboet udbetaler som renter eller udbytte af boslod eller  

 arvelod, jfr.
KL § 28, ligesom længstlevende heller ikke i denne periode skal  

 beskattes af lejeværdi eller værdi af fri bolig, selv om han/hun bebor  

 dødsboets en- eller tofamilieshus, ejerlejlighed, stuehus m.v.
Lejeværdien  

 beskattes derimod i det skattepligtige bo og medregnes desuden i den endelige  

 boopgørelse.
 1.5.4.3. Begravelsesudlægsboer m.v.
 På samme måde, som når et bo efter en afdød skiftes, vil der som  

 hovedregel ikke blive foretaget en afsluttende ansættelse af afdødes indkomst  

 indtil dødsdagen, når hans dødsbo udlægges til dækning af  

 begravelsesomkostningerne i medfør af skiftelovens § 10, stk.1, eller  

 udlægges efter skiftelovens § 10, stk. 2.
Den længstlevende ægtefælle vil dog efter KL § 14, stk. 9, inden en måned  

 kunne kræve en afsluttende ansættelse, og er berettiget til uden om boet at  

 få udbetalt overskydende skat, hvis denne udgør mindst 500 kr.
Overskydende  

 skat for året før dødsåret udbetales ligeledes uden om boet til  

 længstlevende.
Længstlevende hæfter ikke for eventuelle restskatter.
 Længstlevendes egen indkomstansættelse i dødsåret omfatter, ligesom når  

 der skiftes, hans/hendes bodels- og særejeindkomst indtil dødsfaldet og  

 endvidere al skattepligtig indkomst efter dødsfaldet.
1.5.4.4. Formuebeskatningen Er en af ægtefællerne afgået ved døden inden indkomstårets udløb, skal den  

 længstlevende medregne hele fællesformuen samt sit særeje, hvis han/hun i  

 umiddelbar forbindelse med dødsfaldet har overtaget boet til hensidden i  

 uskiftet bo.
 Er boet i umiddelbar forbindelse med dødsfaldet udlagt uden  

 skiftebehandling efter skiftelovens § 57, stk. 1, gælder samme regel, dog  

 således at længstlevendes formueskattepligt tillige omfatter aktiver, der  

 hidrører fra afdødes særeje.
Hvis boet skiftes i umiddelbar forbindelse med dødsfaldet, eller hvis et  

 uskiftet bo overgår til skifte, skal den længstlevende, hvis skiftet ikke er  

 afsluttet inden indkomstårets udløb, som skattepligtig formue kun medregne  

 sit eventuelle særeje samt aktiver, der måtte være udlagt af boet inden  

 indkomstårets lutning.
Den længstlevende er altså ikke formueskattepligtig af  

 sin andel af det under skifte værende fællesbo.
 Hvis boet efter at være undergivet skiftebehandling udleveres til  

 hensidden i uskiftet bo eller udlægges efter reglen i skiftelovens § 57, stk.  

 1, er længstlevende formueskattepligtig af hele boets formue.
 Er boet sluttet uden skiftebehandling, fordi afdøde intet ejede, eller er  

 boet udlagt til dækning af begravelsesomkostningerne, vil der normalt ikke  

 opstå særlige formueskattespørgsmål, men længstlevende vil være skattepligtig  

 af hele sin egen formue ved indkomstårets udløb.
 1.5.4.5. Skatteberegningen - uskiftet bo m.v.
 For en efterlevende ægtefælle, der sidder i uskiftet bo eller har fået  

 boet udlagt i henhold til skiftelovens § 57, stk. 1, skal skatteberegningen i  

 dødsfaldsåret - som nævnt under B.1.5.4.1 - foretages på grundlag af to  

 indkomstopgørelser, hvis såvel afdøde som længstlevende har haft  

 skattepligtig indkomst.
 Af den skat, der er beregnet på grundlag af den efter PSL § 14 omregnede  

 delansættelse, skal længstlevende svare den skat, der fremkommer, når den  

 beregnede helårsskat nedsættes efter forholdet mellem delårs- og  

 helårsbeløbene.
De således beregnede skatter af de to ansættelser skal herefter nedsættes  

 med skatteværdien af et personfradrag i hver af de to ansættelser, jfr.
PSL §  

 10, stk.8.
 Ifølge PSL § 10, stk.9, skal der ved nedsættelse af afdødes skat bruges  

 det personfradrag, som afdøde var berettiget til forud for dødsfaldet,  

 ligesom der ved nedsættelsen af længstlevendes skat bruges det personfradrag,  

 som længstlevende var berettiget til forud for dødsfaldet, se oversigten  

 nedenfor.
 Er ægteskabet indgået i dødsåret, eller var ægtefællerne ikke samlevende  

 ved dødsfaldet, betragtes de begge som enlige.
Hvis ægtefællerne var samlevende ved dødsfaldet, skal der finde overførsel  

 sted mellem de to ansættelser af et eventuelt uudnyttet personfradrag.
Dette  

 sker ved at de to beregnede skattebeløb lægges sammen, hvorefter den endelige  

 skat fremkommer ved, at man trækker summen af skatteværdien af afdødes  

 personfradrag (uden forholdsmæssig nedsættelse) og skatteværdien af  

 længstlevendes personfradrag fra de beregnede skatter.
 Ovenfor nævnte overførsel finder ikke sted, hvis længstlevende lever  

 sammen med ny ægtefælle ved udgangen af dødsåret.
 Hvis ægtefællerne ikke var samlevende i skattemæssig henseende ved  

 dødsfaldet, kan overførsel af uudnyttet personfradrag ikke ke.
Beregningen af skatten vedrørende afdødes delansættelse sker herefter  

 således, at indkomsten i perioden omregnes til helårsindkomst.
I skatten af  

 helårsindkomsten fradrages personfradragets skatteværdi.
Den således  

 beregnede skat nedsættes efter forholdet mellem indkomsten indtil dødsfaldet  

 og helårsindkomsten.
 Længstlevendes indkomstskat nedsættes med det personfradrag, som  

 længstlevende var berettiget til forud for dødsfaldet.
 Skifte m.v.
Hvis boet skiftes eller foretages der begravelsesudlæg m.v. gives der,  

 hvis ægtefællerne var samlevende i skattemæssig henseende i dødsåret, to  

 personfradrag ved den længstlevendes skatteberegning for dødsåret, medmindre  

 længstlevende ved årets udløb var samlevende med en ny ægtefælle, jfr.
PSL §  

 10, stk.7. Ved beregningen af afdødes skat anvendes ligeledes to  

 pesonfradrag.
I begge tilfælde skal der anvendes to almindelige personfradrag, hvis  

 længstlevende/afdøde ikke var pensionist forud for dødsfaldet, og to  

 personfradrag på hver 26.200 kr. (i 1987), hvis længstlevende/afdøde var  

 pensionist forud for dødsfaldet.
Er ægteskabet indgået i løbet af dødsåret  

 gives to personfradrag for enlige pensionister på 46.500 kr. (i 1987).
 Personfradrag som eventuelt ikke kan udnyttes ved beregningen af afdødes  

 eller længstlevendes skat, kan ikke overføres mellem de to sættelser.I  

 lsr.1980.34, jfr. skd. 69.179, fandt landsskatteretten, at der ved beregning  

 af skatten af den afsluttende mellemperiodeansættelse for en afdød enke, der  

 havde siddet i uskiftet bo efter sin i samme indkomstår afdøde mand, skulle  

 indrømmes nedslag med skatteværdien af to (helårlige) personfradrag, uanset  

 at indkomstansættelsen for enken omfattede en kortere periode end et år, og  

 uanset at det i sådanne tilfælde normalt er helårsskatten, der nedsættes med  

 personfradrag.
 Hvis samlivet er ophævet mellem ægtefællerne, f.eks. fordi den ene  

 ægtefælle er flyttet på plejehjem eller ægtefællerne i øvrigt lever faktisk  

 adskilt, gælder følgende regler:
Ved beregning af afdødes skat i dødsåret gives et personfradrag.
Hvis  

 afdøde var pensionist ved dødsfaldet, gives et personfradrag for enlige  

 pensionister på 46.500 kr. (i 1987). Ved beregning af længstlevendes skat  

 gives ligeledes et personfradrag.
Hvis længstlevende var pensionist ved  

 udgangen af indkomståret, anvendes det personfradrag, der gælder for enlige  

 pensionister.
 Personfradrag, som ikke kan udnyttes ved beregningen af afdødes eller  

 længstlevendes skat, kan ikke overføres mellem ansættelserne.
Oversigt over anvendelsen af personfradrag i dødsåret Note 1: Er ægteskabet indgået i årets løb anvendes personfradraget for  

 ugifte pensionister.
 Note 2: Det er længstlevendes status ved indkomstårets udløb, der er  

 afgørende for størrelsen af dennes personfradrag.
 Note 3: Der gives alene et personfradrag til længstlevende, hvis denne har  

 indgået nyt ægteskab i dødsåret.
 Er længstlevende pensionist, bruges personfradraget for enlige  

 pensionister.
Personfradragene i 1987 Alm. personfradrag: 27.100 kr. (til staten). 21.200 kr. (til kommunen).
 Pensionistpersonfradrag for samlevende ægtefæller: 26.200 kr.
 Forhøjet pensionistpersonfradrag for enlige og for gifte, der ikke er  

 samlevende i dødsåret, samt hvor ægteskabet er indgået i dødsåret: 46.500 kr.
2. Børns beskatning 2.1. Diverse indtægtsarter Børn er, uanset alder og uanset om de er hjemmeværende eller ej,  

 selvstændigt skattepligtige, jfr.
KL § 5, stk.1. Afgørende for om en indtægt  

 eller ydelse skal beskattes hos forældrene eller hos barnet er, hvem af  

 parterne, der har retlig krav på ydelsen.
 Børnepension m.v.
Børnepension efter § 14, stk.2, i lov om tjenestemandspension,  

 understøttelser i henhold til § 22 i lov om erstatning til besættelsestidens  

 ofre og renteydelser, der er tillagt et barn efter lov om forsikring mod  

 følger af ulykkestilfælde § 39, beskattes hos barnet.
Også børnepension fra  

 private pensionskasser skal beskattes hos barnet, skd.15.11. Børnepension,  

 der udbetales i henhold til gl. tjenestemandslov § 69, stk.1 og 2, skal  

 ligeledes beskattes hos barnet.
 Derimod skal børnepensionstillæg til egenpension, der udbetales med  

 hjemmel i § 14, stk.1, i lov om tjenestemandspension samt børnepensionstillæg  

 til egenpension eller enkepension, der udbetales efter de tidligere gældende  

 pensionsregler (gl. tjenestemandslov § 66, stk.1), medregnes til  

 pensionistens og ikke til barnets indkomst, lsr. 1963.79.
 Børnepensionstillæg efter den gamle tjenestemandslovs §§ 67, stk.12 og 68,  

 stk.3, tilkommer enken, selv om hun ikke er berettiget til enkepension, fordi  

 hun er fraskilt, uden ret hertil eller har mistet retten på grund af nyt  

 ægteskab.
Børnetilskud m.v. er skattefri Børnetilskud og ungdomsydelse efter lov om børnetilskud og andre  

 familieydelser er i henhold til LL § 7 p skattefri.
 Børnefamilieydelsen for børn under 18 år, udbetalt fra og med juli kvartal  

 1987, er ligeledes skattefrit.
Ydelser, herunder børnetillæg, der efter bistandsloven udbetales til  

 enlige forsørgere, er skattefri, jfr.
LL § 7 j.
 Kontanthjælp, der i medfør af bistandslovens § 37 udbetales til en ung  

 under 18 år, bevirker nedsættelse af personfradrag efter KL § 37 C, stk.1 (nu  

 PSL § 11), hos den unge og ikke hos forældrene, jfr. skd.cirk. af 26.januar  

 1976.
Underholdsbidrag Ifølge et af skatteministeren den 9.dec. 1987 fremsat lovforslag skal LL §  

 10, stk.1, 4. og 5.pkt., med virkning fra og med indkomståret 1987 have  

 følgende ordlyd:
»Bidragene til underhold af et barn medregnes til barnets  

 skattepligtige indkomst for den del af bidragene, der overstiger det af  

 socialministeren fastsatte normalbidrag.
Særlige bidrag til barnets dåb og  

 bidrag i anledning af, at barnet når konfirmationsalderen, medregnes dog ikke  

 til barnets skattepligtige indkomst, i det omfang bidragene ikke overstiger,  

 for dåb 1 gang det månedlige normalbidrag, og for bidrag i anledning af, at  

 barnet når konfirmationsalderen, 3 gange det månedlige normalbidrag.« Nævnte § 10, stk.1, vedrører bidrag i anledning af forældrenes skilsmisse  

 eller separation.
Ifølge § 10, stk.2, finder bestemmelserne i stk.1  

 tilsvarende anvendelse på underholdsbidrag under forældrenes faktiske  

 adskillelse.
 F.s.v. angår underholdsbidrag til børn uden for ægteskab er der fremsat  

 forslag om ændring af LL § 11, som er enslydende med den foreslåede ændring  

 af LL § 10.
 I tilslutning til det foranstående foreslås LL § 7, litra p, ændret,  

 således at følgende beløb skal være skattefri:
»Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk.1, 5.pkt., og § 11, 4.pkt., samt overgangsbeløb  

 efter § 28 i lov om børnetilskud og forskudsvis udbetaling af  

 børnebidrag.« Normalbidraget, der foreslås gjort skattefrit, udgjorde fra 1.jan. 1987:  

 6.984 kr. årligt og fra 1.juli 1987: 7.176 kr. årligt.
 Lovforslaget var ikke vedtaget ved afslutningen af LV's redaktion den  

 22.dec. 1987. (Se LV s.3 om forslagets evt. vedtagelse i jan. 8).
Arbejdsindtægter Forbudet i arbejdsmiljøloven om beskæftigelse af børn under 14 år ved  

 erhvervsarbejde udelukker ikke, at barnet kan ansættes selvstændigt til skat  

 af løn indtjent i strid med dette forbud, lsr. 1974.75.
Hvor mindreårige har indtægt ved hjemmearbejde eller ved arbejde for  

 fremmede i fællesskab med forældrene, kan beskatning hos de mindreårige kun  

 finde sted, hvor arbejdets karakter og omfang sammenholdt med børnenes alder  

 giver tilstrækkelige holdepunkter for at antage, at arbejdet kan være udført  

 af børnene.
Det kan derfor, hvor de konkrete oplysninger tilsiger dette, være  

 nødvendigt efter et skøn at foretage en fordeling af vederlagene mellem  

 forældrene og børnene eller eventuelt at beskatte hele vederlaget hos  

 forældrene, jfr. lsr.1985.108.
 Ved ØLD af 26.sept.1983 (skd. 69.212) fandt retten det ikke godtgjort, at  

 løn fra en ejerforening til en vicevært tilkom viceværtens to børn på  

 henholdsvis 14 og 15 år under hensyn til, at der ikke med ejerforeningen var  

 truffet aftale om fordeling af lønnen, som var indgået på faderens lønkonto.
2.2. Gaver fra forældrene I visse tilfælde skal barnets indtægter og formue beskattes hos  

 forældrene.
Med forældre sidestilles stedforældre, adoptivforældre og  

 plejeforældre.
Det er efter KL § 5, stk.2, tilfældet, hvor der er tale om  

 indtægtsnydelse eller formue, som barnet har modtaget som gave fra  

 forældrene.
Som gave anses også arveforskud.
Sådan indtægtsnydelse eller  

 formue og dennes afkast skal beskattes hos giveren, hvis denne er fuldt  

 skattepligtig her til landet på afkasttidspunktet (hvorimod tidspunktet for  

 gavens ydelse ikke kan anses for relevant i relation til spørgsmålet om  

 skattepligt). Er giveren ikke fuldt skattepligtig her på afkasttidspunktet,  

 beskattes indtægten og formuen hos barnet.
 Denne flytning af beskatningen af barnets indtægter og formue skal kun  

 finde sted indtil udløbet af det kalenderår, hvori barnet fylder 18 år eller  

 indtil den dag, hvor barnet indgår ægteskab.
 Bestemmelsen må imidlertid sammenholdes med reglerne i LL §§ 12, 17 og 21.  

 Som følge heraf bliver det afgørende, på hvilken måde gaven ydes.
a.
Ydes gaven ved at forældrene overdrager barnet et allerede foreliggende  

 aktiv, f.eks. en aktie eller en obligation, skal forældrene indtil de  

 førnævnte tidspunkter selv medregne indtægterne af aktivet til deres  

 indkomst, og medtage det i deres skattepligtige formue.
En skatteyder, som ud fra et næringssynspunkt løbende var anset for  

 indkomstskattepligtig af kursavancerne på de af ham erhvervede pantebreve,  

 havde - som værge for sine to børn - indkøbt 5 pantebreve for opsparede  

 børnetilskud.
Da denne disposition var omfattet af KL § 5, stk.2, som en gave  

 fra faderen, ansås han for skattepligtig af kursavancerne på de indkøbte  

 pantebreve, lsr. 1983.131.
 Derimod anses eventuel skattepligtig fortjeneste eller fradragsberettiget  

 tab ved salg af aktivet (typisk aktier) i almindelighed ikke for omfattet af  

 bestemmelsen, hvorfor sådan fortjeneste eller tab skal medtages ved barnets  

 indkomstopgørelse, lsr. 1975.107.
En skatteyder, der sammen med sine mindreårige børn ejede alle aktierne i  

 et selskab, overdrog en del af aktierne til et nystiftet anpartsselskab, hvis  

 anpartskapital fuldt ud ejedes af skatteyderen og dennes børn.
Aktierne var  

 solgt til kurs 150, hvilket indebar en overpris på 18.000 kr., som i sin  

 helhed blev anset for maskeret udbytte til skatteyderen, idet denne i medfør  

 af KL § 5, stk.2, blev anset for skattepligtig af børnenes andel i udbyttet,  

 lsr. 1984.103.
Renterne af børneopsparingskonti er indtil datoen for bindingsperiodens  

 ophør skattefri, medens renteindtægten derefter er skattepligtig.
Dette  

 gælder, uanset hvornår rentetilskrivningen i pengeinstituttet faktisk finder  

 sted.
Hidrører indeståendet fra indskud foretaget af forældre, stedforældre  

 eller lejeforældre,sker indkomst- og formuebeskatningen efter  

 bindingsperiodens ophør hos giveren indtil udløbet af det kalenderår, hvori  

 barnet fylder 18 år, eller indtil den dato, hvor barnet indgår ægteskab, jfr.  

 ØLD af 30.jan. 1986 (Skat 1986.2.139).
b.
Ydes gaven ved, at forældrene påtager sig en forpligtelse til at udrede  

 en løbende ydelse (som ikke er underholdsbidrag), kommer beskatningen hos  

 forældrene til at ske ved, at disse er afskåret fra at fradrage ydelserne.
De  

 kan heller ikke fradrage kapitalværdien af de løbende ydelser.
Til gengæld  

 skal ydelserne ikke beskattes hos barnet.
Også efter at barnet fylder 18 år eller indgår ægteskab, medfører LL § 12,  

 at forældrene fortsat er afskåret fra fradrag i indkomsten, ligesom  

 kapitalværdien ikke kan fratrækkes i formuen, jfr.
LL § 21. Derimod vil  

 barnet nu blive skattepligtig af underholdsydelserne, jfr.
SL § 4 c samt lsr.  

 1960.175 og 1981.182.
c.
Består gaven i, at forældrene påtager sig en gældsforpligtelse overfor  

 barnet, ses der ved indkomstopgørelsen bort fra renten både hos forældrene og  

 barnet, og forældrene kan ikke fratrække gælden i formuen.
Når barnet fylder 18 år eller indgår ægteskab, indtræder der  

 indkomstskattepligt af renten, jfr.
SL § 4 e, og formueskattepligt af værdien  

 af fordringen.
Forældrene kan i henhold til LL § 17 stadig ikke fratrække  

 renten ved indkomstopgørelsen, men de kan nu fratrække gælden i formuen.
En skatteyder havde købt en fordring på sin søn.
Det forhold, at han  

 overdrog fordringen til sine børnebørn, medførte ikke, at sønnen, der var  

 skyldner i henhold til pantebrevet, blev afskåret fra at fradrage den del af  

 den samlede rente, der tilfaldt hans egne børn, skd.29.166.
En datter udstedte gældsbreve til sin fader, der samme dag gav  

 gældsbrevene til datterens børn.
Gældsbrevenes forrentning sattes i relation  

 til nogle aktiers udbytte (der i realiteten var nul). Senere ændrede datteren  

 rentebestemmelserne, således at gældsbrevene skulle forrentes med 7% p.a.  

 Datteren ansås ved denne disposition at have givet sine børn en vedvarende  

 underholdsydelse, som omhandlet i LL § 14 (nu § 12) og der var ikke  

 fradragsret for renterne, VLD af 18. december 1978 (Skd.52.49).
 Se Skat 1985.11.319 om overdragelse af anparter i eget ApS til børnene.
 Beskatning efter § 5, stk.2, finder sted, uanset om barnet er  

 hjemmeværende hos den pågældende giver eller ikke.
 Har barnet modtaget gaven før 1.januar 1969, og var barnet ved modtagelsen  

 af gaven selvstændig skattepligtig som følge af, at det forinden havde  

 modtaget formue ved arv eller gave fra andre end forældrene, sker  

 beskatningen dog hos barnet.
Eventuelt kun delvis gave Er den barnet tillagte indtægtsnydelse eller formue kun delvis ydet som  

 gave, idet barnet i et vist omfang har ydet forældrene vederlag, behandles  

 kun den til gaveandelen svarende del af indtægterne og formuen efter reglerne  

 i KL § 5, stk.2, og de pågældende ligningslovbestemmelser.
Den øvrige del er  

 derimod altid skattepligtig hos barnet, og beskattes ikke hos forældrene.
 Et eventuelt underskud ved driften af en virksomhed, der er overdraget  

 barnet som gave, fradrages hos gavegiveren, dog kun en så stor del af  

 underskuddet, der svarer til gaveandelen.
Afkald på falden arv Når forældre giver afkald på arv til fordel for deres børn efter at  

 arvingerne har tiltrådt arven, må et sådant arveafkald anses som en  

 gavedisposition fra forældrene til børnene (se nærmere E 4.1.6), hvorfor  

 arven (som formue) og afkastet heraf må beskattes hos afkaldsgiveren i  

 overensstemmelse med reglen i KL § 5, stk.2. Det samme er tilfældet, hvor et  

 barn oppebærer en annuitet ifølge en inkonvertibel annuitetsforsikring tegnet  

 af barnets fader som forsikringstager.
Formuegoder, der træder i stedet for gaver fra forældre m.v., behandles på  

 samme måde som selve gaven.
Hvis barnet f.eks. benytter en pengegave fra  

 forældre til køb af obligationer, skal obligationerne og afkastet heraf  

 beskattes hos forældrene.
Indtægt og formue hidrørende fra opsparet børnetilskud og ungdomsydelser  

 beskattes hos forældrene efter KL § 5, stk.2, jfr.
VLD af 1.nov. 1982 (skd.  

 65.196).
 Opmærksomheden henledes på, at forældres overtagelse af børns  

 gældsforpligtelser og renteudgifter i forbindelse hermed ikke er omfattet af  

 KL § 5, stk.2, ØLD af 16.9.1976 (Skd.41.126).
Indskud på uddannelseskonto eller boligsparekontrakt Ved lov nr.697 af 17.okt. 1986 om ændring af forskellige skatte- og  

 afgiftslove (konsekvenser af lov nr.727 af 29.okt. 1986 om  

 uddannelsesopsparing og lov nr.721 af 23.okt. 1986 om boligsparekontrakter)  

 er der gennemført nye regler om beskatning af indbetalinger på  

 uddannelseskonti eller boligsparekontrakter.
Lovændringen indebærer, at beløb, som forældre og bedsteforældre m.v.  

 indbetaler på et barns uddannelseskonto eller boligsparekontrakt, alene skal  

 medregnes ved barnets formueopgørelse, ligesom renteafkastet af indeståendet  

 alene beskattes hos barnet, jfr.
KL § 5, stk.5.
 Loven indebærer endvidere, at forældres indskud på de nævnte konti ikke  

 udløser gaveafgift, hvorfor der fortsat kan gives afgiftsfri gaver på 8.000  

 kr. ved siden af indskuddet.
For plejebørn, der ikke er omfattet af reglerne om gaveafgift, betyder  

 lovændringen, at plejeforældres indskud på en af de nævnte kontoformer ikke  

 udløser indkomstbeskatning hos plejebarnet, jfr.
LL § 7, litra y.
 Om forældres udlån til børn, se F 1.4.3.
2.3. Forældres løn til deres børn Efter bestemmelsen i KL § 5, stk.3, skal løn, som et barn, der ved  

 indkomstårets begyndelse ikke er fyldt 15 år, oppebærer for arbejde i  

 forældrenes erhvervsvirksomhed ikke beskattes hos barnet.
Til gengæld kan  

 forældrene ikke ved deres indkomstopgørelse fratrække lønnen.
Se som eksempel  

 lsr. 1973.72 om en 11-årigs indtægter ved mekanikerarbejde og handel med  

 biler.
 Reglen gælder, selv om forældrene er separeret eller skilt, og barnet har  

 arbejdet hos den af forældrene, som ikke har del i forældremyndigheden, jfr.  

 skd.17.111 og lsr. 1980.30. Derimod kunne bestemmelsen ikke anvendes overfor  

 løn til et 7-års barn af en kvinde, som arbejdsgiveren samlevede med, lsr.  

 1976.69. Fradrag blev dog her nægtet, da det ikke fandtes sandsynliggjort, at  

 barnet havde udført arbejde for beløbet.
 Er barnet derimod ved indkomstårets begyndelse fyldt 15 år, skal lønnen  

 medregnes hos barnet og er fradragsberettiget hos forældrene på sædvanlig  

 måde, forudsat at der er udført et arbejde svarende til den fratrukne løn.
Det er alene barnets indkomstår, der er afgørende for om reglerne i KL §  

 5, stk. 3, skal anvendes.
Det er altså uden betydning, om forældrene  

 eventuelt har et afvigende indkomstår.
Se som eks. skd.37.130.
 Hvor barnet er ansat af et interessentskab, hvori en eller begge barnets  

 forældre deltager sammen med andre, kan lønindtægten ikke henføres under KL §  

 5, stk.3, når lønnen til barnet udredes af interessentskabets overskud og  

 ikke alene af forældrenes andel heraf, lsr. 1974.74.
 Det samme gælder, når barnet arbejder for et A/S, hvori faderen er  

 hovedaktionær, lsr. 1977.196.
 Avisuddelere, der som hjælpebude anvender egne børn såvel over som under  

 15 år, kan fradrage løn til disse børn sammen med eventuel løn til fremmede  

 hjælpebude, og børnene beskattes af denne lønindtægt, selvom de er under 15  

 år, skd.14.149. I dette tilfælde er der ikke tale om at fratrække løn til  

 børn under 15 år for arbejde i forældrenes erhvervsvirksomhed, men blot tale  

 om en deling af en A-indkomst.
2.4. Forældres underholdsydelser til deres børn Et barn, der har ophold i hjemmet, hvor det får kost og logi m.v., uden at  

 underholdet er vederlag for arbejde i forældrenes erhvervsvirksomhed, er  

 uanset dets alder skattefri af værdien af underholdet, og forældrene kan ikke  

 foretage noget fradrag for deres udgift, jfr.
KL § 5, stk.4. Også pengebeløb,  

 der ydes af forældre til dækning af barnets almindelige leveomkostninger, er  

 omfattet af skattefriheden.
Er det pågældende underhold derimod vederlag for  

 arbejde i forældrenes erhvervsvirksomhed, behandles det skattemæssigt på  

 samme måde som lønnen iøvrigt for sådant arbejde, se lsr. 1957, 84. Værdien  

 af kost og logi m.v., der ydes af en fader til hans børn uden for ægteskab,  

 er også skattefri for børnene.
I lsr. 1971.128 havde skatterådet anset en faglærerinde for delvis  

 skattepligtig af løn og frit ophold som husbestyrerinde for sin fader.  

 Landsskatteretten anså ikke beløbet for skattepligtigt, idet der henvistes  

 til, at børn ikke beskattes af, hvad der er ydet i helt eller delvis  

 underhold af forældrene, medmindre sådant underhold er vederlag for arbejde i  

 en af forældrenes rhvervsvirksomhed.
Se også lsr. 1973.117.
 Pengebeløb, der ydes til et ikke-hjemmeboende barn over 18 år, er omfattet  

 af gaveafgiftsreglerne.
2.5. Selvangivelse og skatteansættelse Børn, der ved begyndelsen af et indkomstår ikke er fyldt 15 år, skal kun  

 indsende selvangivelse og medtages ved skatteansættelsen, såfremt de i  

 indkomståret har haft skattepligtig indkomst og/eller formue.
Selvangivelsen  

 fra en umyndig skal underskrives af værgen, jfr.
SL § 22, stk.9.
