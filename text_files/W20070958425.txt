Landsskatteretskendelse  

 vedr.
Afslag på anmodning om fritagelse for betaling af arbejdsmarkedsbidrag  

 af  

 løn i forbindelse med udsendelse til Kenya Klagen skyldes, at klageren  

 har fået afslag på anmodning om fritagelse for betaling af  

 arbejdsmarkedsbidrag  

 af løn udbetalt af B i forbindelse med klagerens udsendelse til Kenya i  

 perioden fra 1. juni 2005 til 31. juli 2007.
Landsskatterettens afgørelse Landsskatteretten stadfæster  

 told- og skatteregionens afgørelse.
Sagens oplysninger Klageren er i perioden fra 1.  

 juni 2005 til 31. juli 2007 udsendt til humanitært udviklingsarbejde i Kenya  

 gennem B i forbindelse med Danmarks deltagelse i det internationale  

 udviklingsarbejde, der finansieres af Udenrigsministeriet (Danida).
Det fremgår af  

 Udsendelseskontrakt for udviklingsarbejdere støttet af B, indgået  

 den 12.  

 april 2005 mellem klageren og B, at klageren er udsendt som  

 udviklingsarbejder  

 i Kenya i perioden fra 1. juni 2005 til 31. juli 2007 og med en  

 stillingsbetegnelse som rådgiver for et krisecenter.
Medlemsorganisationen er  

 C,  

 og partnerorganisationen er D.
Lønnen udbetales af B og består af et  

 basisvederlag  

 på 14.850 kr. pr. måned, et børnetilskud på 2.700 kr. pr. barn, en pension på  

 1.336,50 kr. pr. måned samt en genetableringsstøtte på 5.400 kr. pr. måned.
Af en udateret og ikke  

 underskrevet fællesaftale om udsendelse af udviklingsarbejdere indgået mellem  

 D,  

 C og B fremgår, at klageren stilles til rådighed for at udøve arbejde under  

 D,  

 og at hun i det daglige arbejde refererer direkte til D.
Klageren skal oplære  

 en lokal counterpart og deltage i træningen af andre lokale medarbejdere.
Udsendelsen er finansieret af  

 danske statsmidler under et Danida-støttet personelprogram, der administreres  

 af B.
B er derfor forpligtet til årligt at indsende rapportering og regnskab  

 for anvendelsen af bevillingen til Udenrigsministeriet.
Den udsendte skal  

 derfor med kopi til den lokale arbejdsgiver halvårligt rapportere til B og C  

 om  

 de arbejdsmæssige opgaver, resultater og planer og om personlige forhold af  

 betydning for udsendelsen, således at B overfor Udenrigsministeriet og  

 Rigsrevisionen  

 kan indestå for, at statsbevillingen anvendes til det godkendte formål.
 Den 21. marts 2005 meddelte  

 skatteforvaltningen B, at klageren er fritaget for skattetræk efter den  

 danske  

 kildeskattelov af løn m.v. indtjent ved personligt arbejde, der er udført i  

 Kenya efter den 1. juni 2005.
Told- og Skatteregionens afgørelse Anmodningen om fritagelse for  

 betaling af arbejdsmarkedsbidrag af løn, som B har udbetalt til klageren i  

 forbindelse med udsendelse til Kenya i perioden fra 1. juni 2005 til 31. juli  

 2007, er ikke imødekommet.
 Under udsendelsen til Kenya  

 anses klageren for at udføre arbejde for en dansk arbejdsgiver, og hun er  

 derfor omfattet af bidragspligten i arbejdsmarkedsfondslovens § 7, stk. 1,  

 litra a.
 Det følger af  

 arbejdsmarkedsfondslovens § 7, stk. 1, litra a, at bidragspligten påhviler  

 personer, der har lønindkomst m.v. fra beskæftigelse udført her i landet  

 eller  

 fra beskæftigelse udført i udlandet, i Grønland eller på Færøerne for en  

 arbejdsgiver her i landet, og som er skattepligtige efter kildeskattelovens §  

 1, stk. 1, eller § 2, stk. 1, litra a, c, g, j eller k, samt personer der har  

 lønindkomst m.v. fra beskæftigelse i udlandet for en arbejdsgiver i udlandet,  

 forudsat at de pågældende er omfattet af social sikringslovgivning i Danmark.
 Told- og Skattestyrelsen har  

 i meddelelse af 15. november 2004, SKM2004.446.TSS, meddelt, at personer, der  

 er fuldt skattepligtige til Danmark, og som arbejder for en udenlandsk  

 arbejdsgiver i et ikke-konventionsland, ikke er bidragspligtige efter  

 arbejdsmarkedsfondsloven.
 Danmark har ikke indgået en  

 konvention med Kenya om social sikring.
De opstillede betingelser i  

 arbejdsmarkedsfondslovens § 7, stk. 1, litra a, for hvornår der normalt skal  

 anses for at være en arbejdsgiver i udlandet, synes at forudsætte, at der er  

 tale om erhvervsmæssig aktivitet i udlandet.
Betingelserne herfor er  

 følgende:  

 Den direkte ledelse af og ansvaret for arbejdspladsen og det arbejde, der  

 udføres, herunder instruktionsbeføjelsen overfor medarbejderne, udøves i  

 udlandet.
Fastlæggelsen af antallet af medarbejdere og deres kvalifikationer  

 sker under hensyn til arbejdet i udlandet.
Lønudgifter og andre udgifter i  

 forbindelse med arbejdets udførelse afholdes som driftsudgift i udlandet.
 Disse kriterier er ifølge TfS  

 1996.810 ikke ubetinget velegnede, hvor det drejer sig om personer udsendt  

 til  

 tjeneste udenfor riget af den danske stat eller danske kommuner/amtskommuner.
 Når der er tale om  

 ansættelsesforhold i forbindelse med Danmarks ikke-indtægtsgivende  

 engagementer  

 i udlandet til opfyldelse af internationalt aftalte forpligtelser, lægges der  

 i  

 stedet særlig vægt på, hvem der har aftalt lønudgiften, og hvem der har de  

 overordnede instruktions- og ledelsesbeføjelser.
I denne sag afholdes udgifter  

 til løn af Udenrigsministeriet.
Rekrutteringen og udvælgelsen af klageren er  

 sket i Danmark af B, ligesom lønnen m.v. udbetales af B.
Klageren skal endvidere hvert  

 halve år aflægge en rapport til B om anvendelsen af bevillingen fra  

 Udenrigsministeriet.
Dette sker ved en beskrivelse af, om arbejdet forløber  

 planmæssigt, samt ved en beskrivelse af sociale og sundhedsmæssige forhold  

 til  

 brug for ministeriet.
Det må lægges til grund, at rapporten danner grundlag  

 for  

 en fortsat finansiering af klagerens arbejde.
 Klageren har indgået aftale  

 om udsendelse til Kenya med B, jf. udsendelsesaftalen af 12. april 2005.
 Fællesaftalen om udsendelse  

 af udviklingsarbejder er indgået mellem D, den danske medlemsorganisation C  

 samt B og ikke klageren og vedrører alene det forhold, at klageren skal  

 stilles  

 til rådighed for D.
 I lyset af ovenstående  

 tillægges det underordnet betydning, at den daglige ledelse varetages af D.
Klageren udfører derfor  

 arbejde for en dansk arbejdsgiver i Kenya.
Som følge heraf er hun  

 bidragspligtig  

 af lønindkomsten optjent ved arbejde i Kenya.
Klagerens påstand og argumenter Klagerens repræsentant har  

 nedlagt påstand om, at der ikke er hjemmel til bidragspligt, jf.  

 arbejdsmarkedsfondslovens  

 § 7, stk. 1, litra a.
 Det fremgår af bestemmelsen i  

 arbejdsmarkedsfondslovens § 7, stk. 1, litra a, at fuldt skattepligtige skal  

 betale bidrag, når de arbejder i udlandet for en udenlandsk arbejdsgiver,  

 forudsat, at de pågældende er omfattet af social sikring i Danmark, jf. § 7,  

 stk. 3 eller stk. 4.
 Klageren er ikke i perioden  

 fra 1. juni 2005 til 31. juli 2007 omfattet af social sikringslovgivning i  

 Danmark.
 Told- og Skattestyrelsen har  

 i meddelelse af 15. november 2004, SKM2004.446.TSS, givet udtryk for, at  

 personer, der arbejder for en udenlandsk arbejdsgiver i et  

 ikke-konventionsland, ikke er bidragspligtige.
Told- og Skatteregionen har i  

 afgørelsen opstillet en betingelse om, at det arbejde, der udføres i  

 udlandet,  

 skal være i forbindelse med en erhvervsmæssig aktivitet.
En sådan betingelse  

 har ikke støtte hverken i loven eller i Told- og Skattestyrelsens meddelelse  

 af  

 15. november 2004, SKM2004.446.TSS.
Klageren arbejder for en  

 lokal, kirkelig organisation i Kenya.
Hun er ikke ansat af B, og hun udfører  

 ikke arbejde for B, men for D.
B er kun involveret i ansættelsen, fordi D har  

 bedt sin danske samarbejdsorganisation, C, der er en af Bs  

 medlemsorganisationer, om hjælp til finansieringen af opgaven.
 B administrerer et offentligt  

 personelprogram, hvorunder der kan ydes økonomisk støtte til udsendelse af  

 udviklingsarbejdere til løsning af sociale, humanitære og udviklingsmæssige  

 opgaver for lokale, kirkelige organisationer, der ansøger herom gennem deres  

 danske partnerorganisationer, som et led i den danske udviklingsbistand.
 Personelprogrammet finansieres  

 af Udenrigsministeriet, som har indgået en aftale med B, således at B påtager  

 sig administrationen af de statsmidler, der er stillet til rådighed for  

 programmet.
B har fået denne opgave,  

 fordi rådet har de bedste forudsætninger for at påse, at ansøgerne til de  

 konkrete opgaver har de fornødne faglige forudsætninger og erfaringer, og at  

 kriterierne for, at en udsendelse kan finansieres under dette  

 personelprogram,  

 i øvrigt opfyldes.
B fungerer således udelukkende som en form for  

 rekrutteringsinstans.
Den endelige godkendelse af den person, som B foreslår,  

 foretages af den lokale organisation, for hvem arbejdet udføres.
 B har heller ingen  

 indflydelse på, hvilke opgaver der i det konkrete tilfælde skal udføres for  

 D,  

 og har ingen øvrige relationer til D.
En del af  

 administrationsopgaven for Udenrigsministeriet består i at foretage  

 lønudbetalingerne, og at sikre, at der aflægges regnskab for bevillingerne,  

 og  

 at kriterierne for anvendelsen af bevillingerne er opfyldt.
Klageren skal  

 derfor hvert halve år aflægge en rapport, der beskriver, om arbejdet forløber  

 planmæssigt, samt omkring sociale og sundhedsmæssige forhold, som grundlag  

 for  

 den rapportering, B skal indsende til ministeriet om personelprogrammet.  

 Rapporteringen har derfor intet med en arbejdsgivers kontrol af arbejdets  

 udførelse at gøre.
 Den udsendelseskontrakt, der  

 er indgået mellem B og klageren, er ikke en ansættelseskontrakt med B, men en  

 kontrakt, der alene vedrører de økonomiske og andre vilkår i forbindelse med  

 finansieringen af udsendelsen.
 B har ikke nogen egen  

 interesse i det arbejde, der udføres af klageren.
Det ligger således fast, at  

 klageren arbejder for D i Kenya, og at instruktionsbeføjelsen ligger der.
Der  

 er henvist til Landsskatterettens kendelse af 20. september 1999.
Sagen adskiller sig endvidere  

 fra Landsskatterettens kendelser offentliggjort i SKM2004.63.LSR (TfS  

 2004.201),  

 SKM2006.378.LSR (TfS 2006.697) og SKM2005.423.LSR (TfS 2005.890) på grund af  

 følgende forhold: Klageren er underlagt partnerorganisationen D´s  

 instruktionsbeføjelse.  

 Betingelserne i ansættelsesforholdet, herunder basislønnen, er baseret på  

 kenyanske vilkår.
Klageren er under udsendelsen til Kenya ikke omfattet af  

 den  

 danske funktionærlov eller dansk ferielovgivning.
Der beregnes således ikke  

 feriepenge af udbetalingerne.
Klageren er ikke ansat af B, og B afholder ikke  

 klagerens løn, idet lønnen finansieres af Udenrigsministeriet.
 Told- og Skattestyrelsen har  

 i øvrigt i meddelelse af 10. december 2004, SKM2004.479.TSS, meddelt, at  

 ansatte ved internationale organisationer, hvor Danmark har indgået en  

 værtsaftale om fritagelse for betaling af skat til Danmark, i medfør af  

 værtsoverenskomsterne ligeledes er fritaget for arbejdsmarkedsbidrag.
Landsskatterettens bemærkninger og begrundelse Det fremgår af  

 arbejdsmarkedsfondslovens § 7, stk. 1, litra a, at bidragspligten påhviler  

 personer, der har lønindkomst m.v. fra beskæftigelse udført her i landet  

 eller  

 fra beskæftigelse udført i udlandet, i Grønland eller på Færøerne, for en  

 arbejdsgiver her i landet, og som er skattepligtige efter kildeskattelovens §  

 1  

 eller § 2, stk. 1, nr. 1 eller 3, eller stk. 2, (kildeskattelovens § 1 eller  

 §  

 2, stk. 1, litra a, c, g, j eller k, til og med indkomståret 2005), samt  

 personer, der har lønindkomst m.v. fra beskæftigelse udført i udlandet for en  

 arbejdsgiver i udlandet, forudsat at de pågældende er omfattet af social  

 sikringslovgivning i Danmark, jf. stk. 3 eller 4, og at de pågældende er  

 skattepligtige efter kildeskattelovens § 1.
 Det lægges til grund, at  

 klageren i perioden fra 1. juni 2005 til 31. juli 2007 fortsat er fuldt  

 skattepligtig  

 til Danmark i medfør af bestemmelsen i kildeskattelovens § 1.
 Efter en samlet vurdering  

 finder retten, at klageren under udsendelsen til Kenya i perioden fra 1. juni  

 2005 til 31. juli 2007 skal anses for at have haft en dansk arbejdsgiver,  

 nemlig B.
 Uanset at klageren er stillet  

 til rådighed for at udøve arbejde i Kenya under D, og at hun i det daglige  

 arbejde refererer direkte til D, må det tillægges afgørende betydning, at  

 udsendelseskontrakten  

 er indgået mellem klageren og B, og at lønnen udbetales af B og endeligt  

 afholdes af Udenrigsministeriet.
 På denne baggrund finder  

 retten, at klageren er bidragspligtig i henhold til arbejdsmarkedsfondslovens  

 §  

 7, stk. 1, litra a, af lønindkomst udbetalt af B under udsendelsen til Kenya  

 i  

 perioden fra 1. juni 2005 til 31. juli 2007.
 Der  

 henvises til Landsskatterettens kendelse af 4. december 2003, der er  

 offentliggjort i TfS 2004.100 den 30. januar 2004 og i SKM2003.576.LSR den  

 18.  

 december 2003, til Landsskatterettens kendelse af 10. november 2003, der er  

 offentliggjort i TfS 2004.201 den 12. marts 2004 og i SKM2004.63.LSR den 5.  

 februar 2004, og til Landsskatterettens kendelse af 6. oktober 2006, der er  

 offentliggjort i SKM2006.664.LSR de 8. november 2006.
