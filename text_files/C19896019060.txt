(julebrev) I forbindelse med aflæggelse af årsregnskabet for 1989 herunder  

 indsendelse af foreløbig resultatopgørelse og status m.v., skal tilsynet  

 meddele følgende til bankerne samt de øvrige pengeinstitutter med en  

 arbejdende kapital (det vil sige indlån + ansvarlig indskudskapital +  

 egenkapital) på mindst 100 mill. kr. ultimo 1988:
 1. GENERELT VEDRØRENDE ÅRSREGNSKABET FOR 1989.
 1.1. Regnskabsbekendtgørelsen:
 Den 29. december 1989 træder en ændringsbekendtgørelse til  

 regnskabsbekendtgørelsen for pengeinstitutterne i kraft.
 I forhold til den nugældende regnskabsbekendtgørelse, som blev udstedt den  

 27. december 1988, indeholder ændringsbekendtgørelsen ændringer i  

 indberetningsskemaerne som følge af dels en tilpasning til ændret lovgivning  

 og dels en administrativt ønsket reduktion i respektive ændring af  

 pengeinstitutternes indberetninger.
 De tekstmæssige ændringer vedrører fortrinsvis følgende:
a. indsendelsesreglerne b. puljeordningernes regnskabsmæssige placering c. commercial paper notes d. leasingforpligtelser i datterselskaber e. vurderingsprincipper for beholdning og terminssalg f. sparekassers omdannelse til aktieselskaber.
 Bestemmelserne i den nye regnskabsbekendtgørelse finder anvendelse på  

 pengeinstitutternes årsregnskaber for 1989.
 Bestemmelserne i den »gamle« regnskabsbekendtgørelse finder  

 derimod anvendelse på pengeinstitutternes månedsbalancer for december måned  

 1989. Kvartalsregnskaberne for 4. kvartal 1989 skal ligeledes udarbejdes  

 efter samme retningslinier, som kvartalsregnskaberne for de første 3  

 kvartaler i 1989.
 Det skal bemærkes, at de ændringer af FA-skemaerne, som fremgår af  

 ændringsbekendtgørelsen, først træder i kraft den 1. januar 1990.
 Tilsynet vil i januar måned 1990 udsende en vejledning vedrørende  

 månedsbalancerne/månedsstatistikken.
 1.2. INDSENDELSE TIL TILSYNET:
 1.2.1. Foreløbige årsregnskaber:
Et af formålene med indberetning af foreløbig resultatopgørelse og status  

 m.v. (FB-regnskab) er at give tilsynet mulighed for at gennemse, om  

 opstillingen er i overensstemmelse med de fastsatte fællesformer og god  

 regnskabsskik.
Det er derfor vigtigt, at det indberettede materiale er  

 forsynet med de noter ud over standardnoterne, som pengeinstituttet agter at  

 medtage i det endelige årsregnskab.
 Pengeinstitutterne skal indsende foreløbige årsregnskaber for:
a. pengeinstituttet selv.
Skemaerne FB1-29 indberettes maskinelt.  

 Skemaerne FB30-35 samt noter ud over standardnoterne indberettes på papir i 2  

 eksemplarer.
b. pengeinstitutkoncernen, hvis pengeinstituttet er moderselskab i e n koncern.
Regnskabet indberettes på papir i 2 eksemplarer og udarbejdes i  

 overensstemmelse med reglerne i koncernregnskabsbekendtgørelsen af 20.  

 december 1985.
 Pengeinstitutterne skal ikke indberette foreløbige årsregnskaber for  

 eventuelle datterselskaber.
 Pengeinstitutterne skal endvidere ikke indberette skemaerne FB8-14 for de  

 udenlandske filialer, og for pengeinstituttet exclusive udenlandske filialer.
Tilsynet vil inden 8 bankdage efter at have modtaget de(t) foreløbige  

 årsregnskab(er) tage kontakt til pengeinstituttet, såfremt der skal foretages  

 ændringer i resultatopgørelse og status.
Dette gælder, uanset om de(t)  

 pågældende årsregnskab(er) måtte være offentliggjort.
Fristen løber fra det tidspunkt, hvor tilsynet har modtaget det senest  

 fremsendte/indberettede materiale.
Det skal i denne forbindelse oplyses, at  

 tilsynet først har det maskinelt indberettede materiale i hænde 1 bankdag  

 efter, at det er indberettet til CMA.
 Såfremt pengeinstituttet foretager ændringer i det allerede indberettede,  

 foreløbige materiale vedrørende resultatopgørelse og status, løber påny en  

 8-dages frist fra det tidspunkt, tilsynet har modtaget det senest  

 indberettede materiale.
Tilsynet skal henstille, at mindre ændringer/rettelser til skemaerne  

 FB1-29 indberettes på papir.
Kun større ændringer/rettelser til skemaerne  

 indberettes maskinelt.
Alle ændringer/rettelser til FB30-35 indberettes på  

 papir.
 1.2.2. Endelige årsregnskaber og revisionsprotokollater:
Til tilsynet skal pengeinstituttet inden udgangen af marts måned 1990  

 indsende et revideret og af bestyrelsen godkendt endeligt årsregnskab samt  

 eet af bestyrelsen underskrevet revisionsprotokollat udarbejdet af de valgte  

 revisorer vedrørende årsregnskabet 1989 (jf. iøvrigt lovens § 37, stk. 1).  

 Pengeinstitutter, der har intern revision skal endelig indsende en kopi af  

 den interne revisionsprotokol vedrørende årsregnskabet.
Regnskabet indsendes  

 på FC-formularerne underskrevet af direktionen, bestyrelsen og revisionen  

 bilagt erklæring om, at det endelige årsregnskab er i overensstemmelse med  

 det indberettede foreløbige årsregnskab (se følgeskrivelse).
 For pengeinstitutkoncerner indsendes ligeledes inden udløbet af marts  

 måned 1990 et revideret og af bestyrelsen godkendt endeligt årsregnskab.  

 Regnskabet udarbejdes i overensstemmelse med forskrifterne i  

 koncernregnskabsbekendtgørelsen.
Endelig indsendes for såvel indenlandske som udenlandske datterselskaber  

 inden udgangen af marts måned 1990 et revideret og af datterselskabets  

 bestyrelse godkendt endeligt årsregnskab.
Regnskabet indsendes på  

 FC-blanketter.
Der skal ikke indsendes revisionsprotokollater for  

 datterselskaberne.
 For børsmæglerselskaber, der er datterselskaber af pengeinstitutter, skal  

 ikke indsendes regnskab på FC-blanketter.
 Årsregnskab udarbejdes og indsendes i overensstemmelse med reglerne i  

 regnskabsbekendtgørelsen for børsmæglerselskaber.
 Det henstilles, at alle underskrifter i det endelige årsregnskab suppleres  

 med navnet i maskinskrift.
 1.2.3. Generalforsamling/repræsentantskabsmøde:
Dirigenten for generalforsamlingen eller i sparekasser det  

 repræsentantskabsmøde, hvor årsregnskabet er forelagt til godkendelse, skal  

 umiddelbart efter forsamlingens/mødets afholdelse overfor tilsynet give  

 oplysning om årsregnskabet er vedtaget uden ændringer.
Den samme pligt  

 påhviler dirigenten for den generalforsamling/det repræsentantskabsmøde, hvor  

 koncernregnskabet respektive datterselskabsregnskaberne forelægges til  

 godkendelse.
 Hvis forsamlingen/mødet har vedtaget ændringer i det af bestyrelsen  

 godkendte regnskab, skal dirigenten inden 8 dage efter forsamlingens/mødets  

 afholdelse til tilsynet indsende det endelige regnskab, således som det er  

 godkendt af generalforsamlingen eller repræsentantskabet, med angivelse af de  

 ændringer, der er foretaget (jf. lovens §37, stk. 2).
 1.4. Trykte årsregnskaber.
 Såfremt pengeinstituttet lader årsregnskabet (pengeinstituttet, koncern,  

 datterselskab) trykke, skal tilsynet anmode om at få tilsendt 2 eksemplarer  

 af de trykte årsregnskaber.
 2. STATUS.
 VÆRDIANSÆTTELSEN AF AKTIVER.
 Værdiansættelsen af aktiver skal med de præciseringer, der fremgår af dels  

 regnskabsbekendtgørelsen og dels denne vejledning, foretages under  

 iagttagelse af reglerne i bank- og sparekasselovens §§ 31 og 32.
 Værdiregulering af fastforrentede aktiver herunder udlån kan kun undlades  

 i de tilfælde, hvor disse aktiver såvel økonomisk som juridisk kontraktligt  

 er knyttet til tilsvarende passiver på en sådan måde, at pengeinstituttets  

 gældsforpligtelse i en likvidationssituation fuldt ud vil kunne indfries ved  

 realisation   

 af de modsvarende aktiver.
2.1. OBLIGATIONER Obligationer kan ifølge bank- og sparekasselovens § 32, stk. 1, højst  

 optages til kursværdien ultimo.
 For de pengeinstitutter, der har en vedtægtshjemlet kursreguleringsfond,  

 accepterer tilsynet, at gevinsten ved udtrukne obligationer, der forfalder  

 til indfrielse den 2. januar, betragtes som en realiseret gevinst, jf. i  

 øvrigt regnskabsbekendtgørelsens bilag 1.
2.2. PANTEBREVE Pantebreve må ifølge bank- og sparekasselovens § 32, stk. 5, højst optages  

 til deres værdi i handel og vandel.
En vejledning til værdiansættelsen kan  

 findes i pengeinstitutternes pantebrevsstatistik, der oplyser om effektive  

 rentesatser for nyudstedte standardpantebreve.
Statistikken udsendes gennem  

 Den Danske Bankforening og Danmarks Sparekasseforening.
 2.3. UNOTEREDE AKTIER.
Unoterede aktier værdiansættes højst til indre værdi, jf. reglerne i  

 regnskabsbekendtgørelsen.
Tilsynet kan dog acceptere, at aktier erhvervet som  

 led i medvirken ved omstrukturering af erhvervsvirksomheder (jf.
BSL § 1,  

 stk. 4) i erhvervelsesåret og næstfølgende år optages til anskaffelseskurs,  

 såfremt denne af pengeinstituttets eksterne revisorer vurderes som en  

 realistisk handelspris under hensyntagen til indtjeningspotentialet i  

 virksomheden.
I en note til aktivpost 7 angives værdien af disse unoterede aktier  

 fordelt på erhvervelsesåret.
Endvidere angives forskellen mellem bogført  

 værdi og indre værdi.
 2.4. FASTE EJENDOMME.
 Med hensyn til vurderingen af ejendomme henvises til bank- og  

 sparekasselovens § 31, herunder bestemmelsen i stk. 1, hvorefter en ejendom  

 ikke må optages til en højere værdi end anskaffelsesprisen med tillæg af  

 beløb, der er anvendt til forbedringer, og stk. 3, hvorefter god  

 regnskabsskik er afgørende for, om en ejendom skal nedskrives.
En ejendom kan opskrives til den offentlige ejendomsværdi eller  

 kontantværdien, som den fremgår af den seneste årsregulering, såfremt  

 værdiforøgelsen må antages at være af varig karakter.
I tilfælde, hvor  

 pengeinstituttet har foretaget opskrivninger af en eller flere af sine  

 ejendomme, og den offentlige kontante ejendomsværdi (eller kontantværdien,  

 som den fremgår af en efterfølgende årsregulering), for de pågældende  

 ejendomme er lavere end den bogførte værdi ultimo foregående regnskabsår,  

 skal der foretages nedskrivning af ejendommen(e) til den nye lavere  

 ejendomsværdi.
 2.5. UDÆKKEDE POSITIONER.
 Der skal erindres om, at tilsynet skal have skriftlig meddelelse før et  

 pengeinstitut begynder at opgøre de udækkede positioner fra uafviklede  

 fondsterminsforretninger m.v. på grundlag af retningslinierne i afsnit 2 i  

 regnskabsbekendtgørelsens bilag 1 underbilag 3.
 2.6. INDLÅN.
 Kursregulering af uopsigelige fastforrentede indlån denomineret i kroner  

 må ikke finde sted.
 Valutakursregulering af indlån skal finde sted som anført i  

 regnskabsbekendtgørelsens bilag 1.
 3. RESULTATOPGØRELSEN.
 3.1. ARBEJDSMARKEDSBIDRAG.
 Pengeinstituttets udgift til arbejdsmarkedsbidrag skal i 1989 udgiftsføres  

 under resultatopgørelsens post 5.2. »Lønninger m.v. til personale«.
 3.2. INDSKYDERGARANTIFONDEN.
 Indbetalinger til indskydergarantifonden i 1989 samt reguleringer  

 vedrørende indbetalinger i 1988 skal i årsregnskabet føres under  

 resultatopgørelsens post 7.3. »Ekstraordinære udgifter«.
 Hvis pengeinstituttet ikke har foretaget indbetalinger, men afgivet  

 forskrivning for egenkapital, skal denne bogføres som en garanti.
3.3. AFSKRIVNINGER OG HENSÆTTELSER Tilsynet skal her henvise til den udsendte vejledning af 20. juni 1989  

 samt tilsynets skrivelse af 30. august 1989, idet indholdet af disse også  

 finder anvendelse på opgørelsen af afskrivninger og hensættelser i  

 årsregnskaberne for 1989.
4. BOGFØRING AF SPECIELLE FORRETNINGER 4.1. NIF/RUF/MOFF's m.fl.
 I tilfælde, hvor et pengeinstitut står som »underwriter« på en  

 sådan facilitet, skal pengeinstituttets forpligtelse bogføres efter følgende  

 retningslinier:
 Hvis faciliteten har form af en tegningsgaranti, det vil sige  

 pengeinstituttet forpligter sig at aftage værdipapirer, som debitor ikke kan  

 afsætte på markedet, skal hele forpligtelsen bogføres som en garanti analogt  

 med en tegningsgaranti.
 Hvis faciliteten derimod har karakter af en kassekreditlignende  

 kreditfacilitetsramme, skal pengeinstituttet kun bogføre det faktiske trukne  

 beløb på faciliteten.
 I »blandede« faciliteter, det vil sige faciliteter, hvor der  

 både indgår en tegningsgaranti og en kassekreditlignende kreditfacilitet,  

 bogføres »delfaciliteterne« efter ovenstående regler.
 4.2. SWAPS.
 Rentebetalinger i renteswaps respektive valutaswaps må ikke modregnes i  

 renter af de forretninger, som de er indgået til dækning af.
 Rente af rente- og valutaswaps periodeafgrænses og posteres brutto under  

 »øvrige renteindtægter« respektive under »øvrige  

 renteudgifter«.
 Hovedstolen i en valutaswap behandles som en valutaterminsforretning.
 De enkelte swapkontrakter kursreguleres opgjort mark-to-market.
Markedsværdien føres i balancen under »andre aktiver« respektive  

 »andre passiver«.
Markedsværdien opgøres som forskelsbeløbet mellem  

 den tilbagediskonterede nutidsværdi af swappens fremtidige rentebetalinger  

 (til etableringstidspunktets rente/valutakurser) og af en tilsvarende swaps  

 rentebetalinger indgået på opgørelsesdagens rente/valutakurser.
Ved en  

 tilsvarende swap forstås en swap med samme hovedstol, restløbetid og  

 rente-cash flow.
 Denne kursregulering foretaget for hele swapporteføljen posteres under  

 resultatopgørelsens post 8.3. Kursgevinst/tab på pantebreve m.v.
 Pengeinstitutter, der har indgået swapaftaler, og hvor kursreguleringen på  

 disse numerisk er større end kursreguleringerne på pantebrevsbeholdningen,  

 kan i det offentliggjorte og trykte regnskab betegne resultatopgørelsens post  

 8.3. som »Resultat af finansielle instrumenter«.
 Pengeinstitutter, der har indgået swapaftaler, skal i noter til  

 resultatopgørelsens post 1.6. Øvrige renteindtægter, post 2.5. Øvrige  

 renteudgifter, post 8.3. Kursgevinst/kurstab på pantebreve m.v., aktivpost 12  

 respektive passivpost 6, specificere den samlede volumen (brutto) af  

 swapporteføljen, markedsværdien af denne samt den bogførte rente og  

 kursregulering.
 4.3. FORWARD RATE AGREEMENTS (FRA).
 For pengeinstitutternes handler med Forward Rate Agreements  

 (»Fremtidige rente aftaler«) i danske kroner gælder indtil udløbet  

 af 1990 følgende regler:
5. DISPENSATIONER FOR DATTERSELSKABER 5.1. Generelt.
 Efter bank- og sparekasselovens § 48a, stk. 3, finder de for  

 pengeinstitutterne gældende regnskabsbestemmelser tillige anvendelse på  

 pengeinstitutternes datterselskaber, medmindre der i henhold til § 48a, stk.  

 6 er givet dispensation.
 Pengeinstitutterne skal således for hvert enkelt datterselskab til  

 tilsynet indsende et FC-regnskab og et trykt regnskab for så vidt  

 pengeinstitutterne lader datterselskabets regnskab trykke.
 Pengeinstitutterne skal derimod ikke indsende FB-regnskaber for  

 datterselskaberne.
 Datterselskaberne har mulighed for at opnå dispensation fra BSL kapitel 7  

 (afsnit 5.2.), dispensation fra BSL § 36, stk. 1 (afsnit 5.3.) samt  

 dispensation fra BSL § 36, stk. 2 (afsnit 5.4).
 5.2. Dispensation fra BSL kapitel 7.
 Tilsynet vil på baggrund af konkrete og individuelle ansøgninger være  

 positivt indstillet på at meddele datterselskaber, der er ejendomsselskaber,  

 og selskaber omfattet af BSL § 1, stk. 4, dispensation fra  

 regnskabsbestemmelserne i BSL kapitel 7 bortset fra BSL § 36 og § 37, stk. 1,  

 1-2 pkt. (for så vidt angår dispensation fra BSL § 36 se afsnittene 5.3-5.4).
 Såfremt der meddeles dispensation, skal datterselskabet aflægge  

 årsregnskab under iagttagelse af reglerne i Årsregnskabsloven af 10. juni  

 1981. Udenlandske datterselskaber skal i givet fald aflægge regnskab efter  

 lovgivningen i det pågældende land.
 Med hensyn til datterselskaber, der er ejendomsselskaber, vil tilsynet  

 betinge dispensation af, at bank- og sparekasselovens regler om  

 værdioptagelsen af faste ejendomme samt afsnit 2.4. i denne vejledning finder  

 anvendelse.
 For så vidt angår selskaber, der af pengeinstituttet er overtaget i  

 henhold til BSL § 1, stk. 4, er det tilsynets praksis, at dispensation kun  

 gives for det regnskabsår, hvori overtagelsen finder sted.
 5.3. Dispensation fra BSL § 36, stk. 1.
 Tilsynet er endvidere indstillet på at give dispensation fra kravet i  

 bank- og sparekasselovens § 36, stk. 1 om to revisorer, når der er tale om  

 datterselskaber af ubetydelig størrelse i forhold til moderselskabet  

 (pengeinstituttet) under forudsætning af, at datterselskabets regnskab  

 revideres af en af pengeinstituttets statsautoriserede revisorer.
 5.4. Dispensation fra BSL § 36, stk. 2.
 Endelig vil tilsynet, når ganske særlige forhold gør sig gældende, kunne  

 meddele dispensation fra kravet i bank- og sparekasselovens § 36, stk. 2, om  

 at revision af datterselskaber udføres af moderselskabets revisorer.
 5.5. Andre dispensationer.
 Andre ansøgninger om dispensation fra bank- og sparekasselovens § 48a,  

 stk. 3, vil tilsynet tage stilling til ud fra en nærmere vurdering af de  

 enkelte ansøgninger.
 5.6. Vejledning i øvrigt.
 En af tilsynet meddelt dispensation vil blive meddelt skriftligt.
 Ved alle dispensationsansøgninger skal datterselskabets vedtægter og  

 årsregnskab for 1988 vedlægges.
 Det skal bemærkes, at årsregnskaber for 1989 skal indsendes til tilsynet  

 også for de selskaber, der får meddelt en eller flere af ovennævnte  

 dispensationer.
 6. KONCERNREGNSKAB.
 Selskaber, der i henhold til bekendtgørelse om bankers og sparekassers  

 aflæggelse af koncernregnskab omfattes af koncernbegrebet, skal medtages i  

 koncernregnskabet.
 Hvis et pengeinstitut imidlertid kun har et enkelt eller flere  

 datterselskaber, som alle for så vidt angår vurderings- og regnskabsregler  

 har fået meddelt dispensation fra BSL kapitel 7 excl. §§ 36 og 37, stk. 1,  

 1-2 pkt. (jf. afsnit 5.2.), så kan § 4 i bekendtgørelse om pengeinstitutters  

 aflæggelse af koncernregnskab finde anvendelse, det vil sige  

 koncernregnskabet udarbejdes som en koncernredegørelse.
 Hvis et pengeinstitut har flere datterselskaber, hvor eet eller flere, men  

 ikke alle datterselskaber har fået meddelt nævnte dispensation, skal følgende  

 regler iagttages:
a.
For moderselskabet og de »ikke-fritagne« datterselskaber  

 udarbejdes et koncernregnskab i overensstemmelse med reglerne i  

 koncernregnskabsbekendtgørelsens §§ 2 og 3.
b.
For de konsoliderende virksomheder og de »fritagne«  

 virksomheder udarbejdes en koncernredegørelse i overensstemmelse med reglerne  

 i bekendtgørelsens § 4, dog således at der i denne sammenhæng ved  

 »moderselskaber« i § 4, stk. 2, forstås »de konsoliderede  

 virksomheder«.
c.
I en note til koncernredegørelsen angives for hvert enkelt  

 »fritaget« datterselskab begrundelserne for, at dette ikke indgår i  

 koncernregnskabet.
 Også koncernregnskabet skal indsendes til tilsynets forudgående  

 gennemgang, jf. bemærkningerne under afsnit 1.2.
 Vedrørende konsolideringen skal tilsynet bemærke, at udover iagttagelse af  

 reglerne i koncernregnskabsbekendtgørelsen skal konsolideringen foretages i  

 overensstemmelse med de regler der iøvrigt gælder for pengeinstitutter.
 Eksempelvis skal kursreguleringen af hele koncernens obligationsbeholdning  

 indgå under resultatopgørelsesposten kursregulering.
 Det skal dog bemærkes, at hvis datterselskaber i medfør af de  

 regnskabsbestemmelser, de er underkastet, er fritaget for at foretage en  

 opsplitning af kursreguleringen af obligationsbeholdningen på en  

 renteniveauafhængig del respektive en løbetidsafhængig del, skal hele  

 kursreguleringen af datterselskabets obligationsbeholdning betragtes som  

 renteniveauafhængig.
 Opmærksomheden skal henledes på, at i fodnoten til koncernregnskabets  

 status, skal første punkt: »Koncernen har mellemværender, der indgår i  

 Danmarks internationale likviditet med ...« ikke udfyldes.
7. REVISIONEN Tilsynet skal her henvise til bestemmelserne i bekendtgørelse nr. 746 af  

 5. december 1989 om revisionens gennemførelse i pengeinstitutter, der afløser  

 bekendtgørelse nr. 585 af 29. november 1974 om revisioners gennemførelse i  

 banker og sparekasser.
Af væsentlige ændringer af betydning i forbindelse med  

 indberetning af årsregnskabet kan nævnes:
 § 4,  stk. 2: De valgte revisorers erklæringer.
 § 4,  stk. 3-5: Redegørelse for de største og  

 væsentligste engagementer.
 § 10,  stk. 2: Den interne revisions erklæringer.
 § 10,  stk. 4: Indsendelse af den interne revisions  

 protokol til tilsynet.
 § 12,  stk. 3: Omtale i pengeinstituttets  

 revisionsprotokollater af væsentlige bemærkninger til forhold i  

 datterselskaberne.
 § 16,  stk. 1-2: Den interne revisionschefs påtegning  

 af pengeinstituttets og koncernens årsregnskaber.
8. OFFENTLIGGØRELSESREGLER Såvel pengeinstituttets som koncernens resultatopgørelse og status skal  

 offentliggøres i et eller flere dagblade, som udkommer på pengeinstituttets  

 hjemsted.
Det er således ikke tilstrækkeligt at offentliggøre årsregnskabet i  

 Statstidende.
 Den i bank- og sparekasselovens § 37, stk. 3, omtalte godkendte fællesform  

 for pengeinstitutternes årsregnskaber er fællesform FC.
 For koncernerne er den godkendte fællesform indeholdt i bilaget til  

 koncernregnskabsbekendtgørelsen.
 Tilsynet dispenserer indtil videre fra kravet om offentliggørelse af  

 datterselskabsregnskaber.
 Erhvervs- og selskabsstyrelsen har overfor tilsynet oplyst, at  

 pengeinstitutterne til aktieselskabsregisteret kun skal fremsende regnskaber  

 for de selskaber, som pengeinstitutterne driver i medfør af bank- og  

 sparekasselovens § 1, stk. 4.
 9. VEJLEDNING VEDRØRENDE ÆNDRINGER AF FORELØBIGT OG  

 ENDELIGT ÅRSREGNSKAB (FB og FC).
 Følgende FB-skemaer er ændret og dateret 21.12. 89.
 Kun disse skemaer må indberettes.
 FB2 note: Noten »Ad post 7. Ekstraordinære indtægter og  

 udgifter« er slettet.
 FB3 post 8.4: ny post »Kursreguleringer brutto (+/-)».
 FB3 post 8.5: ny post »Afkast til pensionspuljedeltagere«.
 FB4 post 14.5: ny post »Fra bunden sparekassereserve«.
 FB4 post 16.2: ny post »Henlæggelse til bunden  

 sparekassereserve«.
FB4 note: ny note »Ad 16.2 Beregnet maksimal henlæggelse, jf.
BSL §  

 52g«.
FB5 post 2.1: »Anfordringskonto med checks« og  

 »Anfordringskonti ude n checks« indgår nu i post 2.1.1.
FB6 øverst og nederst: nye poster »B.
Kursregulering af hensættelse  

 denomineret i fremmed valuta (+/-)» og »F.
Anden  

 tilgang/afgang«.
 FB14 post 7.2: posten indeholder nu også »indbetalt garantikapital,  

 jf. lovens § 52d, stk. 2.
 FB14 post 8.2.3: ny post »Bunden sparekassereserve«.
FB14 note: ny note »Ad post 7.2. Ansvarlig indskudskapital m.v., der  

 kan ligestilles med egenkapital: Heraf indbetalt garantikapital...« FB19: posten »8. Udlån fordelt på amtskommuner (kontostedets  

 placering)» er slettet.
 FB22: posten »1. Indlån fordelt på amtskommuner (kontostedets  

 placering)» er slettet.
 FB24 post 4 nederst: posten indeholder nu også »... indbetalt  

 garantikapital, jf. § 52, stk. 2«.
 FB25 post 3 midten: posten indeholder nu også »indbetalt  

 garantikapital, jf. lovens § 52d, stk. 2«.
 FB27 øverst: Specifikationen af ansvarlig indskudskapital ændret - bemærk  

 noten.
FB27 nederst: Under »Beholdning af aktier m.v. ny post« -  

 bogført værdi af aktier i de 100%-ejede datterselskaber, hvis ........' FB28: »Pengeinstitutter fordelt på amtskommuner (incl.  

 hovedsædet)»: er slettet.
 FB28: opgørelsen over »Antal ansatte ultimo regnskabsåret« er  

 ændret .
 FB29: opgørelsen over »Antal ansatte ultimo regnskabsåret omregnet  

 til heltidsbeskæftigede« er ændret.
 FB29 nederst: opgørelsen over »Antal konti ultimo regnskabsåret«  

 er slettet.
 FB30: opgørelsen over »Antal posteringer i regnskabsåret« er  

 slettet .
 FB30-33: FB31, 32 og 33 er slettet og erstattet af FB31A, 31B, 32A, 32B,  

 32C, 33A og 33B.
 Følgende FC-skemaer er ændret og dateret 31.12.89.
 Kun disse skemaer må indsendes.
 FC2 nederst: noten »Ad post 7. Ekstraordinære indtægter og  

 udgifter« er slettet.
 FC3 post 8.4: ny post »Kursreguleringer brutto (+/-)».
 FC3 post 8.5: ny post »Afkast til pensionspuljedeltagere (+/-)».
 FC4 post 14.5: ny post »Fra bunden sparekassereserve«.
 FC4 post 16.2: ny post »Henlæggelse til bunden  

 sparekassereserve«.
FC4 note: ny note »Ad 16.2 Beregnet maksimal henlæggelse, jf.
BSL §  

 52 j.
FC6 post 7: posten ændret til »Ansvarlig indskudskapital m.v.« FC7 post 8.2.3: ny post »Bunden sparekassereserve«.
 FC7 post 7: posten ændret til »Ansvarlig indskudskapital m.v.«.
 FC post 7.2: posten indeholder nu også ».... indbetalt  

 garantikapital, jf. lovens § 52d, stk. 2«.
FC7 note: ny note »Ad post 7.2 Ansvarlig indskudskapital m.v., der  

 kan ligestilles med egenkapital: Heraf indbetalt garantikapital ....« Opmærksomheden henledes på, at der som følge af foranstående ændringer  

 også er sket ændringer i post og feltnumre på de berørte sider.
 FØLGESKRIVELSE VEDRØRENDE FORELØBIGT ÅRSREGNSKAB.
 Den vedhæftede følgeskrivelse vedrørende foreløbigt årsregnskab  

 (Fællesform B) m.m. skal vedlægges i udfyldt stand.
 FØLGESKRIVELSE VEDRØRENDE ENDELIGT ÅRSREGNSKAB.
 Den vedhæftede følgeskrivelse vedrørende endeligt årsregnskab (Fællesform  

 C) m.m. skal vedlægges i udfyldt stand.
FINANSTILSYNET Materialet skal så vidt muligt indsendes inden den 1. februar 1990 i 2 sæt.
 Herned fremsendes (sæt x):
 Underskrift på skema FB 30.
 Opgørelse jvf. skema FB 31 A.
 Opgørelse jvf. skema FB 31 B.
 Opgørelse jvf. skema FB 32 A.
 Opgørelse jvf. skema FB 32 B.
 Opgørelse jvf. skema FB 32 C.
 Opgørelse jvf. skema FB 33 A.
 Opgørelse jvf. skema FB 33 B.
 Fordringer med nedsat rente på skema FB 34.
 Oplysninger vedr. puljeordninger på skema FB 35.
 Ekstra noter til årsregnskabet. (Noter som offentliggøres i det endelige  

 årsregnskab, men ikke er indeholdt i FC 7-11).
 Foreløbig koncernregnskab/koncernredegørelse incl. noter.
 Eventuel henvendelse vedr. regnskabet kan ske til:
måneder efter regnskabsårets udløb:
 Hermed fremsendes i 2 eksemplarer (sæt x):
Endeligt årsregnskab, (FC 1-11) Eventuelt ekstra noter til årsregnskaber, som ikke er indeholdt i  

 fællesform C.
 Erklæring om, at det endelige årsregnskab er i overensstemmelse med den  

 indsendte foreløbige resultatopgørelse og status, eller såfremt dette ikke er  

 tilfældet en redegørelse for, hvilke ændringer der er foretaget med angivelse  

 af dato for rettelsen.
 Afskrift/fotokopi af revisionsprotokollatet vedr. årsregnskabet.
Afskrift/fotokopi af intern revisionsprotokol vedr. årsregnskabet Trykt regnskab (med årsberetning).
 Årsberetning såfremt trykt regnskab ikke foreligger.
 Endeligt koncernregnskab/koncernredegørelse.
 Regnskaber for datterselskaber.
 Årsberetning for datterselskaber.
 Eventuel henvendelse vedr. regnskabet kan ske til:
 Navn Telf.nr.
