§ 48 E-beskatning, bonus Reference: KSL § 48 E og LV 1995 D.B.4.1 og D.B.5.3 Told- og Skattestyrelsen blev af et revisionsfirma spurgt om  

 konsekvenserne, når der udbetales bonus til en person, der er omfattet  

 af KSL § 48 E, når den pågældende efter  

 ansættelsesforholdets ophør får udbetalt en bonus, som kan  

 henføres til ansættelsen i Danmark.
Told- og Skattestyrelsen svarede indledningsvist, at personer omfattet af  

 KSL § 48 E er fuldt skattepligtige og som følge deraf også  

 omfattet af den øvrige skattelovgivning.
Derudover er de omfattet af  

 et særligt regelsæt vedr. deres løn og  

 ansættelsesforhold.
 Såfremt retserhvervelsen af en bonus først kan siges at  

 være endelig og bindende efter, at personen er fratrådt sin  

 stilling, og den fulde skattepligt til Danmark er ophørt, vil  

 udgangspunktet derfor være de almindelige regler med tilhørende  

 praksis, som er omtalt i LV 1995 D.B.4.1.
Et efterfølgende beløb vil ikke kunne komme ind under KSL §  

 48 E.
Som det fremgår af TOLD & SKAT Nyt 1993.20.910 vil også  

 fraflytning og efterfølgende status som begrænset skattepligtig  

 medføre, at betingelserne for opretholdelse af den hidtidige § 48  

 E-beskatning uden efterbeskatning og dermed ophør af ordningens  

 anvendelse anses for opfyldt, jf.
Skm. cirk. nr. 9 af 15. januar 1993 punkt  

 4.
For så vidt angår en situation, hvor den  

 pågældende person erhverver ret til en bonus inden  

 ansættelsesforholdets ophør, men udbetalingen sker i perioden  

 frem til den fulde skattepligts ophør jf.
KSL § 48 E, stk. 5, 1. pkt.,  

 vil udgangspunktet tilsvarende være de almindelige regler med  

 tilhørende praksis jf.
LV 1995 D.B.4.1.
 Som det også fremgår af det pågældende afsnit af  

 LV95, vil et mere præcist svar afhænge af den konkrete kontrakts  

 indhold, jf. i øvrigt Skm. cirk. nr. 9 af 15. januar 1993 punkt 4 og 9  

 om ansættelsesforholdets ophør og om vederlag i penge, idet der  

 kan tænkes mange varianter for, hvad det nærmere grundlag for  

 bonus kan være.
