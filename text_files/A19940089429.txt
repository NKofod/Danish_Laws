Herved bekendtgøres udlændingeloven, jf. lovbekendtgørelse  

 nr. 462 af 26. juni 1987 med de ændringer, der følger af lov nr. 385 af 20.  

 maj 1992, lov nr. 386 af 20. maj 1992, lov nr. 482 af 24. juni 1992, lov nr.  

 462 af 30. juni 1993, lov nr. 464 af 30. juni 1993 og lov nr. 421 af 1. juni  

 1994.(* 1)(* 2) Udlændinges indrejse og ophold i Danmark § 1.  Statsborgere i Finland, Island, Norge og Sverige  

 kan uden tilladelse indrejse og opholde sig her i landet.
 § 2.  Udlændinge, der er omfattet af de regler, som er  

 nævnt i stk. 3 (EF-reglerne), kan uden tilladelse indrejse og opholde sig her  

 i landet i indtil 3 måneder fra indrejsen.
 Stk. 2.  De begrænsninger, der følger af kapitlerne 3-5,  

 finder kun anvendelse på udlændinge, der er omfattet af EF-reglerne, i det  

 omfang det er foreneligt med disse regler.
 Stk. 3.  Indenrigsministeren fastsætter nærmere  

 bestemmelser til gennemførelse af De europæiske Fællesskabers regler om  

 visumfritagelse og om ophævelse af indrejse- og opholdsbegrænsninger i  

 forbindelse med arbejdskraftens frie bevægelighed, etablering og udveksling  

 af tjenesteydelser m.v.
§ 3.  Udlændinge, der efter regler fastsat i medfør af  

 § 39, stk. 2, er fritaget for visum, kan indrejse og opholde sig her i landet  

 i indtil 3 måneder fra indrejsen.
I dette tidsrum fradrages dog den tid,  

 hvori udlændingen inden for de sidste 6 måneder har haft ophold i Danmark  

 eller et andet nordisk land.
§ 4.  Andre udlændinge skal have visum for at indrejse  

 og opholde sig i Danmark.
Det samme gælder udlændinge, som har  

 indrejseforbud, jf. § 32.
 Stk. 2.  De i stk. 1 nævnte udlændinge må ikke opholde  

 sig her i landet ud over det tidsrum, der er angivet i det udstedte visum.
 Stk. 3.  Visum kan gives til en eller flere indrejser  

 med ret til indtil i alt 3 måneders ophold inden for et nærmere fastsat  

 tidsrum.
 § 5.  Udlændinge, der ikke er statsborgere i et andet  

 nordisk land, jf. § 1, må kun opholde sig i Danmark ud over de i §§ 2-4  

 angivne tidsrum, såfremt de har opholdstilladelse.
 Stk. 2.  Indenrigsministeren kan fastsætte regler om, at  

 børn under 18 år, der har fast ophold hos forældremyndighedens indehaver, er  

 fritaget for opholdstilladelse.
 § 6.  Efter ansøgning gives der opholdstilladelse til  

 udlændinge, der er omfattet af EF-reglerne, jf. § 2.
 § 7.  Efter ansøgning gives der opholdstilladelse til  

 en udlænding, hvis udlændingen er omfattet af flygtningekonventionen af 28.  

 juli 1951.
 Stk. 2.  Efter ansøgning gives der endvidere  

 opholdstilladelse til en udlænding, som ikke er omfattet af  

 flygtningekonventionen af 28. juli 1951, men hvor det af lignende grunde som  

 anført i konventionen eller af andre tungtvejende grunde ikke bør kræves, at  

 udlændingen vender tilbage til sit hjemland.
 Stk. 3.  Opholdstilladelse kan nægtes, såfremt  

 udlændingen allerede har opnået beskyttelse i et andet land eller på grund af  

 længerevarende ophold, derboende nære slægtninge eller andre tilsvarende  

 forhold har nærmere tilknytning til et andet land, hvor udlændingen må  

 antages at kunne opnå beskyttelse.
 Stk. 4.  Stk. 1 og 2 finder tilsvarende anvendelse på en  

 udlænding, som ikke befinder sig her i landet, såfremt Danmark på grund af  

 udlændingens tidligere længerevarende lovlige ophold her i landet, herboende  

 nære slægtninge eller anden tilsvarende tilknytning må anses for nærmest til  

 at yde den pågældende beskyttelse.
 Stk. 5.  Til en udlænding, der er afvist eller udvist i  

 henhold til § 48, stk. 2, gives der kun opholdstilladelse efter stk. 4.
 § 8.  Efter ansøgning gives der opholdstilladelse til  

 udlændinge, der kommer hertil som led i en aftale med De Forenede Nationers  

 Højkommissær for Flygtninge eller lignende international aftale.
 § 9.  Efter ansøgning gives der opholdstilladelse til:
 Stk. 2.  Der kan efter ansøgning gives opholdstilladelse  

 til andre udlændinge:
 Stk. 3.  Opholdstilladelse efter stk. 1, nr. 5, eller  

 stk. 2, nr. 1, skal betinges af, at den person, der bor i Danmark, påtager  

 sig at forsørge ansøgeren og godtgør at være i stand hertil.
 Stk. 4.  Opholdstilladelse efter stk. 1, nr. 2, til en  

 samlever og opholdstilladelse efter stk. 1, nr. 4, kan betinges af, at den  

 person, der bor i Danmark, påtager sig at forsørge ansøgeren.  

 Opholdstilladelse efter stk. 1, nr. 2-4, kan endvidere betinges af, at den  

 herboende person, som det påhviler at forsørge ansøgeren, godtgør at være i  

 stand hertil.
Stk. 5.  Har en herboende person (garanten) påtaget sig  

 at forsørge ansøgeren, jf. stk. 3 og 4, og ydes der senere ansøgeren hjælp  

 efter lov om social bistand til forsørgelse, skal kommunalbestyrelsen pålægge  

 garanten at yde betaling for hjælpen.
Sådan betaling skal af  

 kommunalbestyrelsen inddrives hos garanten efter reglerne om inddrivelse af  

 personlige skatter.
 Stk. 6.  Ved behandlingen af en ansøgning om  

 opholdstilladelse efter stk. 2, nr. 2, kan akterne, der er indgået i sagen om  

 opholdstilladelse til ansøgeren efter § 7, indhentes uden ansøgerens  

 samtykke.
Stk. 7.  Opholdstilladelse efter stk. 1 og stk. 2, nr. 1  

 og nr. 3-4, skal være opnået inden indrejsen.
Indenrigsministeren kan dog  

 fastsætte regler om, i hvilke tilfælde ansøgning om opholdstilladelse kan  

 indgives her i landet.(* 3) § 10.  Uanset bestemmelserne i §§ 6-9 kan der kun, når  

 særlige grunde taler derfor, gives opholdstilladelse:
 Stk. 2.  Til udlændinge, som har indrejseforbud, jf. §  

 32, kan opholdstilladelse kun gives efter reglerne i §§ 7-8.
§ 11.  Opholdstilladelse gives med henblik på varigt  

 eller midlertidigt ophold her i landet.
En opholdstilladelse kan  

 tidsbegrænses.
Stk. 2.  Er opholdstilladelse givet med henblik på  

 varigt ophold, kan en tidsbegrænsning ikke udstrækkes ud over 5 år fra den  

 dag, hvor udlændingen med lovligt ophold tog fast bopæl her i landet.
En  

 tidsbegrænset opholdstilladelse med henblik på varigt ophold forlænges efter  

 ansøgning, medmindre der er grundlag for at inddrage den efter § 19.
 Stk. 3.  For udlændinge med opholdstilladelse efter § 6  

 gælder dog reglen i artikel 7, stk. 2, i De europæiske Fællesskabers Råds  

 direktiv nr. 360 af 15. oktober 1968.
 § 12.  Indenrigsministeren fastsætter nærmere regler  

 om opholdstilladelser, herunder om adgangen til opholdstilladelse, om  

 tilladelsernes varighed, og om de betingelser, der kan fastsættes for  

 opholdet.
Arbejde § 13.  Udlændinge skal have arbejdstilladelse for at  

 tage lønnet eller ulønnet beskæftigelse, for at udøve selvstændig  

 erhvervsvirksomhed eller for mod eller uden vederlag at udføre  

 tjenesteydelser her i landet.
Arbejdstilladelse kræves tillige til  

 beskæftigelse på dansk skib eller luftfartøj, der som led i rutefart eller i  

 øvrigt regelmæssigt ankommer til dansk havn eller lufthavn.
 Stk. 2.  Indenrigsministeren fastsætter nærmere  

 bestemmelser om, i hvilket omfang arbejdstilladelse kræves til arbejde på  

 søterritoriet eller kontinentalsoklen.
 § 14.  Følgende udlændinge er fritaget for  

 arbejdstilladelse:
 Stk. 2.  Indenrigsministeren kan bestemme, at andre  

 udlændinge er fritaget for arbejdstilladelse.
 § 15.  Der kan knyttes betingelser til en  

 arbejdstilladelse.
 Stk. 2.  Indenrigsministeren fastsætter nærmere regler  

 om arbejdstilladelser, herunder om tilladelsernes indhold og varighed og om  

 de betingelser, der kan knyttes til en tilladelse.
 § 16.  Arbejdsministeren kan fastsætte regler om, at  

 en udlænding, som har arbejdstilladelse eller er fritaget herfor, skal være  

 medlem af en arbejdsløshedskasse, og om, at den, der beskæftiger en  

 udlænding, skal underrette arbejdsformidlingen.
 Stk. 2.  Den, der beskæftiger en udlænding, skal på  

 begæring meddele vedkommende myndighed de nødvendige oplysninger til  

 konstatering af, om udlændingen arbejder lovligt her i landet.
Bortfald og inddragelse af  

 opholdstilladelser og arbejdstilladelser § 17.  En opholdstilladelse bortfalder, når  

 udlændingen opgiver sin bopæl i Danmark.
Tilladelsen bortfalder endvidere,  

 når udlændingen har opholdt sig uden for landet i mere end 6 på hinanden  

 følgende måneder.
Har udlændingen med henblik på varigt ophold lovligt boet  

 mere end 2 år her i landet, bortfalder opholdstilladelsen dog først, når  

 udlændingen har opholdt sig uden for landet i mere end 12 på hinanden  

 følgende måneder.
I de nævnte tidsrum medregnes ikke fravær på grund af  

 værnepligt eller tjeneste, der træder i stedet herfor.
 Stk. 2.  Det kan dog efter ansøgning bestemmes, at en  

 opholdstilladelse ikke skal anses for bortfaldet i de i stk. 1 nævnte  

 tilfælde.
 Stk. 3.  En opholdstilladelse, der er givet i medfør af  

 §§ 7-8, ophører først efter stk. 1, når udlændingen frivilligt har taget  

 bopæl i hjemlandet eller har opnået beskyttelse i et tredje land.
§ 17 a.  For en udlænding, der tilhører den gruppe af  

 personer, der er nævnt i § 47 a i lov om social bistand, og som med henblik  

 på at tage varigt ophold vender tilbage til hjemlandet eller det tidligere  

 opholdsland, bortfalder opholdstilladelsen først, når vedkommende har opholdt  

 sig uden for landet i mere end 6 på hinanden følgende måneder.
Har  

 udlændingen lovligt boet her i landet i mere end de sidste 6 år, bortfalder  

 opholdstilladelsen dog først, når udlændingen har opholdt sig uden for landet  

 i mere end 12 på hinanden følgende måneder.
For personer, der er nævnt i § 47  

 a, stk. 1, nr. 4-6 og 8, i lov om social bistand, finder reglerne i 1. og 2.  

 pkt. kun anvendelse, såfremt de vender tilbage til hjemlandet eller det  

 tidligere opholdsland sammen med den person, til hvem de har den tilknytning,  

 der har dannet grundlag for opholdstilladelsen.
 Stk. 2.  En udlænding kan kun een gang bevare sin  

 opholdstilladelse i henhold til stk. 1.
 § 18.  En opholdstilladelse bortfalder, når der af  

 forsørgelsesmæssige grunde er truffet afgørelse om, at en udlænding, der ikke  

 har de fornødne midler til sit underhold, skal hjemsendes.
 Stk. 2.  Bestemmelsen i stk. 1 gælder dog ikke, hvis  

 udlændingen med henblik på varigt ophold lovligt har boet her i landet i mere  

 end de sidste 3 år.
 § 19.  En tidsbegrænset opholdstilladelse kan  

 inddrages:
 Stk. 2.  Bestemmelserne i stk. 1 finder ikke anvendelse  

 på en udlænding, som er omfattet af §§ 7, 8 eller 9, stk. 1 og 2, og som med  

 henblik på varigt ophold lovligt har boet her i landet i mere end de sidste 3  

 år.
 Stk. 3.  En tidsbegrænset eller tidsubegrænset  

 opholdstilladelse kan altid inddrages, såfremt udlændingen har opnået  

 opholdstilladelsen ved svig.
 Stk. 4.  Bestemmelserne i stk. 1, nr. 2 og 3, finder  

 ikke anvendelse på udlændinge, som har opholdstilladelse efter § 6.
 Stk. 5.  Ved afgørelser om inddragelse af  

 opholdstilladelse finder bestemmelsen i § 26 tilsvarende anvendelse.
 § 20.  Er der i medfør af §§ 7 eller 8 givet  

 opholdstilladelse til en udlænding, der er kommet hertil som led i en  

 omfattende indstrømning af flygtninge, kan tilladelsen inddrages, såfremt  

 tredjeland har erklæret sig villigt til at modtage og yde den pågældende  

 beskyttelse eller de omstændigheder, der begrundede opholdstilladelsen, klart  

 er bortfaldet.
 § 21.  En arbejdstilladelse bortfalder, når  

 udlændingens opholdstilladelse bortfalder eller inddrages.
Udvisning § 22.  Udlændinge, som bor her i landet med henblik på  

 varigt ophold, og som lovligt har boet her i mere end de sidste 7 år, og  

 udlændinge med opholdstilladelse efter §§ 7-8 kan kun udvises, hvis:
 § 23.  Udlændinge, som bor her i landet med henblik på  

 varigt ophold, og som lovligt har boet her i mere end de sidste 4 år, kan kun  

 udvises:
 § 24.  Andre udlændinge kan udvises:
 § 25.  En udlænding, som ikke har boet her i landet i  

 længere tid end de sidste 2 år, kan desuden udvises, hvis udlændingen helt  

 eller delvis ernærer sig på ulovlig vis.
 Stk. 2.  En udlænding, som ikke har boet her i landet i  

 længere tid end det sidste år, kan desuden udvises:
 § 26.  Ved afgørelsen om udvisning skal der foruden  

 til udlændingens tilhørsforhold til det danske samfund, herunder varigheden  

 af opholdet her i landet, tages hensyn til, om udvisning må antages at virke  

 særlig belastende, navnlig på grund af:
 § 27.  De i §§ 11, stk. 2, 1. pkt., 17, stk. 1, 3.  

 pkt., 18, stk. 2, 19, stk. 2, og 22-25 nævnte tidsrum regnes fra tidspunktet  

 for udlændingens tilmelding til folkeregisteret eller, hvis ansøgningen om  

 opholdstilladelse er indgivet her i landet, fra tidspunktet for ansøgningens  

 indgivelse.
 Stk. 2.  Ophold med en opholdstilladelse, der er opnået  

 ved svig, anses ikke for lovligt ophold.
 Stk. 3.  Den tid, hvori en udlænding har været  

 varetægtsfængslet forud for en senere domfældelse eller har udstået  

 frihedsstraf eller været undergivet anden strafferetlig retsfølge af  

 frihedsberøvende karakter, medregnes ikke i de i stk. 1 nævnte tidsrum.
Afvisning § 28.  En udlænding, der ikke har opholdstilladelse,  

 eller en nordisk statsborger, som ikke har fast bopæl her i landet, kan  

 uanset bestemmelserne i kapitel 1 afvises ved indrejsen:
Stk. 2.  Afvisning efter stk. 1 kan endvidere ske indtil  

 3 måneder efter indrejsen.
Udlændinge, der er omfattet af EF-reglerne, jf. §  

 2, kan dog efter indrejsen kun afvises efter stk. 1, nr. 1 og 5.
 Stk. 3.  En udlænding, der ikke har fast bopæl her i  

 landet, kan uanset bestemmelserne i kapitel 1 afvises, såfremt det findes  

 påkrævet af hensyn til statens sikkerhed.
 § 29.  En ikke-nordisk udlænding, som må antages at  

 ville rejse videre til et andet nordisk land, skal afvises ved indrejsen,  

 hvis den pågældende har modtaget indrejseforbud fra et sådant land og ikke  

 har opnået særlig tilladelse til at indrejse i Danmark og det eller de andre  

 nordiske lande, hvortil den pågældende udlænding må antages at ville rejse.
 Stk. 2.  En ikke-nordisk udlænding, som må antages at  

 ville rejse videre til et andet nordisk land, kan afvises ved indrejsen til  

 Danmark, hvis den pågældende kan afvises efter de regler, der gælder i det  

 nordiske land, hvortil den pågældende udlænding må antages at ville rejse.
 Stk. 3.  Afvisning efter stk. 1 og 2 kan endvidere ske  

 indtil 3 måneder efter indrejsen.
 Stk. 4.  Bestemmelserne i stk. 1-3 finder ikke  

 anvendelse på udlændinge, der er omfattet af EF-reglerne, jf. § 2.
Forskellige regler om opholdstilladelse,  

 udvisning og afvisning § 30.  En udlænding, der efter reglerne i kapitlerne 1  

 og 3-5 ikke har ret til at opholde sig her i landet, skal udrejse af landet.
Stk. 2.  Udrejser udlændingen ikke frivilligt, drager  

 politiet omsorg for udrejsen.
Indenrigsministeren fastsætter nærmere regler  

 herom.
 § 31.  En udlænding må ikke udsendes til et land, hvor  

 den pågældende risikerer forfølgelse af de i flygtningekonventionen af 28.  

 juli 1951, artikel 1 A, nævnte grunde, eller hvor udlændingen ikke er  

 beskyttet mod videresendelse til et sådant land.
 Stk. 2.  Bestemmelsen i stk. 1 finder tilsvarende  

 anvendelse, såfremt udlændingen har opnået opholdstilladelse i henhold til §  

 7, stk. 2 eller stk. 4, jf. stk. 2. Dette gælder dog ikke, hvis der er  

 bestemte grunde til at antage, at udlændingen frembyder fare for landets  

 sikkerhed, eller hvis udlændingen efter endelig dom for en særlig farlig  

 forbrydelse må antages at frembyde nærliggende fare for andres liv, legeme,  

 helbred eller frihed.
 § 32.  En dom, kendelse eller beslutning, hvorved en  

 udlænding udvises, medfører, at udlændingens visum og opholdstilladelse  

 bortfalder, og at udlændingen ikke uden tilladelse på ny må indrejse og  

 opholde sig her i landet (indrejseforbud). Indrejseforbuddet kan  

 tidsbegrænses og skal i så fald udløbe en 1. januar eller en 1. juli.
 Stk. 2.  Bestemmelse om indrejseforbud kan træffes i  

 forbindelse med en beslutning om afvisning efter § 28, stk. 2, jf. stk. 1,  

 nr. 4 eller 5.
 Stk. 3.  Den politimyndighed, som drager omsorg for  

 udrejsen, skal udlevere udlændingen en skriftlig og begrundet meddelelse om  

 indrejseforbuddet og om strafansvaret ved overtrædelse heraf.
Stk. 4.  Når omstændighederne taler derfor, kan et  

 indrejseforbud senere ophæves.
Et ved dom meddelt indrejseforbud kan dog,  

 medmindre der gives udlændingen opholdstilladelse efter §§ 7-8, tidligst  

 ophæves 2 år efter udrejsen, jf. dog § 50.
 § 32 a.  Afslag på en ansøgning om opholdstilladelse  

 efter §§ 7-8 eller afgørelser om bortfald eller inddragelse af en sådan  

 opholdstilladelse skal tillige indeholde afgørelse om, hvorvidt udlændingen  

 kan udsendes, hvis denne ikke udrejser frivilligt, jf. § 31.
 § 33.  Afslag på en ansøgning om opholdstilladelse,  

 beslutning om inddragelse af opholdstilladelse og beslutning om udvisning  

 efter § 24, nr. 5, eller efter § 25 skal indeholde en frist for udrejse.  

 Afgørelsen skal endvidere indeholde oplysning om reglen i stk. 3, 1. pkt.
 Stk. 2.  Fristen må, bortset fra påtrængende tilfælde,  

 ikke være kortere end 15 dage eller, hvis udlændingen er statsborger i et  

 andet nordisk land og har haft bopæl her i landet, eller hvis udlændingen  

 hidtil har haft opholdstilladelse, 1 måned.
Stk. 3.  Påklages en afgørelse efter stk. 1 inden 7 dage  

 efter, at den er meddelt den pågældende, har udlændingen ret til at blive her  

 i landet, indtil klagen er afgjort, såfremt udlændingen enten er omfattet af  

 EF-reglerne, jf. § 2, eller er statsborger i et andet nordisk land og har  

 haft bopæl her i landet, eller hidtil har haft opholdstilladelse her i  

 landet.
Opretholdes afgørelsen, fastsættes der en ny frist for udrejse efter  

 reglerne i stk. 2.
 Stk. 4.  Indgives der ansøgning om opholdstilladelse  

 efter § 9, stk. 2, nr. 2, inden 10 dage efter, at Flygtningenævnet har  

 meddelt en udlænding afslag på opholdstilladelse efter § 7, har den  

 pågældende ret til at blive her i landet, indtil afgørelsen er truffet.
Stk. 5.  Indbringelse af Flygtningenævnets afgørelse  

 efter § 7 for Folketingets Ombudsmand har ikke opsættende virkning med hensyn  

 til udrejsefristen, hvis afgørelsen er enstemmig.
Er udlændingens  

 udrejsefrist overskredet, har indbringelsen for Folketingets Ombudsmand af en  

 afgørelse fra Flygtningenævnet efter § 7 ikke opsættende virkning.
Stk. 6.  Indbringelse af indenrigsministerens afgørelse  

 efter § 9, stk. 2, nr. 2, for Folketingets Ombudsmand har opsættende virkning  

 med hensyn til udrejsefristen, medmindre indbringelsen må anses for åbenlyst  

 ubegrundet.
Er udlændingens udrejsefrist overskredet, har indbringelsen for  

 Folketingets Ombudsmand af en afgørelse efter § 9, stk. 2, nr. 2, ikke  

 opsættende virkning.
Reglen i 2. pkt. finder dog ikke anvendelse, hvis  

 udlændingens asylsag er afgjort efter § 53 a, stk. 3.
Stk. 7.  En ansøgning om genoptagelse af en afgørelse  

 efter § 7 eller § 9, stk. 2, nr. 2, har ikke opsættende virkning, medmindre  

 den myndighed, der har truffet afgørelsen, træffer beslutning herom.
Er  

 udlændingens udrejsefrist overskredet, har en ansøgning om genoptagelse ikke  

 opsættende virkning.
Reglen i 2. pkt. finder dog ikke anvendelse, hvis  

 udlændingens asylsag er afgjort efter § 53 a, stk. 3.
 Stk. 8.  Er udvisning sket ved dom, fastsætter politiet  

 en udrejsefrist efter reglerne i stk. 2. Fristen regnes fra dommens afsigelse  

 eller, hvis den pågældende ikke har været til stede ved denne, fra dens  

 forkyndelse.
 Stk. 9.  Klage over en afvisningsbeslutning giver ikke  

 udlændingen ret til at indrejse i landet.
 § 34.  Indtil der er truffet afgørelse om, hvorvidt en  

 udlænding skal udvises eller afvises, og indtil en afgørelse herom kan  

 iværksættes, kan politiet, når det må anses for nødvendigt for at sikre  

 udlændingens tilstedeværelse, bestemme, at udlændingen skal:
 § 35.  En udlænding kan varetægtsfængsles, når der er  

 bestemte grunde til at anse varetægtsfængsling for nødvendig for at sikre  

 udlændingens tilstedeværelse under sagen og under eventuel appel, indtil en  

 eventuel bestemmelse om udvisning kan fuldbyrdes, og når:
§ 36.  Såfremt de i § 34 nævnte foranstaltninger ikke  

 er tilstrækkelige til at sikre muligheden for afvisning eller for udvisning  

 efter § 24, nr. 5, og § 25, kan politiet bestemme, at en udlænding, som ikke  

 har fast bopæl her i landet, skal underkastes frihedsberøvelse.
Det samme  

 gælder med hensyn til udvisning efter § 22, nr. 1, § 23, nr. 1, jf. § 22, nr.  

 1, og § 24, nr. 1, jf. § 22, nr. 1, selv om udlændingen har fast bopæl her i  

 landet.
Stk. 2.  En udlænding kan frihedsberøves, såfremt den  

 pågældende ikke efterkommer Direktoratet for Udlændinges bestemmelse om at  

 tage ophold, jf. § 42 a, stk. 4, 1. pkt.
En udlænding, hvis ansøgning om  

 opholdstilladelse i henhold til §§ 7-8 er taget under behandling, kan  

 endvidere frihedsberøves, hvis udlændingen udebliver fra en afhøring ved  

 politiet eller Direktoratet for Udlændinge, hvortil den pågældende er  

 indkaldt.
Det samme gælder den udlænding, der gennem voldelig eller truende  

 adfærd over for personer, der udfører opgaver med driften af et  

 indkvarteringssted for udlændinge, lægger hindringer i vejen for udførelsen  

 af disse personers hverv, jf. § 42 a, stk. 4, 2. pkt.
 § 37.  En udlænding, der er frihedsberøvet efter § 36,  

 skal, medmindre den pågældende forinden løslades, inden 3 døgn efter  

 frihedsberøvelsens iværksættelse fremstilles for retten, der tager stilling  

 til spørgsmålet om frihedsberøvelsens lovlighed og fortsatte opretholdelse.  

 Fremstillingen skal ske for retten på det sted, hvor udlændinge er  

 tilbageholdt.
 Stk. 2.  Retten beskikker en advokat for udlændingen.  

 Tidspunktet for frihedsberøvelsens iværksættelse og for fremstillingen i  

 retten anføres i retsbogen.
Stk. 3.  Rettens afgørelse træffes ved kendelse, der kan  

 påkæres efter reglerne i retsplejelovens kapitel 37. Er udlændingen  

 frihedsberøvet på afgørelsens tidspunkt, og findes frihedsberøvelsen lovlig,  

 fastsættes der i kendelsen en frist for fortsat tilbageholdelse.
Denne frist  

 kan senere forlænges af retten.
Stk. 4.  Ved frihedsberøvelsens iværksættelse skal  

 politiet gøre udlændingen bekendt med bestemmelserne i stk. 1 og stk. 2, 1.  

 pkt.
Politiet skal endvidere gøre udlændingen bekendt med adgangen til at  

 sætte sig i forbindelse med hjemlandets diplomatiske eller konsulære  

 repræsentation eller, såfremt udlændingen søger opholdstilladelse efter § 7,  

 med en repræsentant for Dansk Flygtningehjælp.
 Stk. 5.  Kæremål har ikke opsættende virkning med hensyn  

 til gennemførelse af beslutning om afvisning eller udvisning.
 Stk. 6.  Retsplejelovens kapitel 43 a finder i øvrigt  

 tilsvarende anvendelse.
 § 37 a.  Retsplejelovens § 758, stk. 1, 1.-3. pkt., §  

 758, stk. 2, og § 759 finder tilsvarende anvendelse på en udlænding, der  

 frihedsberøves i medfør af § 36.
 Stk. 2.  Retsplejelovens §§ 773-776 og 778 finder  

 tilsvarende anvendelse på en udlænding, hvis frihedsberøvelse er opretholdt  

 af retten i medfør af § 37, jf. § 36.
 § 37 b.  En udlænding, der er frihedsberøvet i medfør  

 af § 36, eller hvis frihedsberøvelse er opretholdt af retten i medfør af §  

 37, jf. § 36, er under frihedsberøvelsen ikke undergivet andre  

 indskrænkninger i sin frihed, end frihedsberøvelsens øjemed og opretholdelse  

 af orden og sikkerhed på anbringelsesstedet nødvendiggør.
 Stk. 2.  Retsplejelovens § 770, stk. 2, finder  

 tilsvarende anvendelse på en udlænding, der er frihedsberøvet i medfør af  

 udlændingelovens § 36, eller hvis frihedsberøvelse er opretholdt af retten i  

 medfør af § 37, jf. § 36.
 § 37 c.  Retten kan på begæring af politiet bestemme,  

 at en udlænding, hvis frihedsberøvelse er opretholdt af retten i medfør af §  

 37, jf. § 36, fuldstændigt eller delvis skal udelukkes fra fællesskab med  

 andre indsatte (isolation), hvis dette er påkrævet af hensyn til indhentelsen  

 af oplysninger, som er nødvendige til bedømmelse af, om en tilladelse i  

 henhold til denne lov kan gives, eller om udlændingen lovligt opholder sig  

 her i landet.
Stk. 2.  Isolation må ikke iværksættes eller fortsættes,  

 såfremt formålet hermed kan tilgodeses ved mindre indgribende  

 foranstaltninger.
Ved afgørelsen om isolation skal der endvidere tages hensyn  

 til den særlige belastning, indgrebet kan medføre for den frihedsberøvede på  

 grund af dennes unge alder eller fysiske eller psykiske svagelighed.
Stk. 3.  Politiets begæring om isolation indgives til  

 retten på det sted, hvor udlændingen er frihedsberøvet.
Retten beskikker en  

 advokat for udlændingen.
Rettens afgørelse træffes ved kendelse, der kan  

 påkæres efter reglerne i retsplejelovens kapitel 37. Kæremål har ikke  

 opsættende virkning med hensyn til gennemførelse af beslutning om isolation.  

 Retsplejelovens kapitel 43 a finder i øvrigt tilsvarende anvendelse.
Stk. 4.  Finder retten, at isolation kan iværksættes  

 eller fortsættes, fastsættes der i kendelsen en frist for fortsat isolation.  

 Ved iværksættelse af isolation må den første frist for indgrebets længde ikke  

 overstige 2 uger.
Denne frist kan senere forlænges af retten, dog højst med 4  

 uger ad gangen.
Fuldstændig isolation må ikke finde sted i et sammenhængende  

 tidsrum på mere end 8 uger.
Stk. 5.  Politiet kan bestemme, at en udlænding, der er  

 frihedsberøvet i medfør af § 36, men ikke er fremstillet for retten i medfør  

 af § 37, fuldstændig eller delvis skal undergives isolation, såfremt  

 betingelserne i stk. 1 og 2 er opfyldt.
Udlændingen kan kræve, at en af  

 politiet i medfør af 1. pkt. truffet beslutning om isolation forelægges  

 retten til afgørelse i forbindelse med udlændingens fremstilling for retten i  

 medfør af § 37. En begæring efter 2. pkt. har ikke opsættende virkning.
Stk.  

 3 finder tilsvarende anvendelse.
§ 37 d.  En udlænding, der er frihedsberøvet i medfør  

 af § 36, eller hvis frihedsberøvelse er opretholdt af retten i medfør af §  

 37, jf. § 36, kan modtage besøg i det omfang, opretholdelse af orden og  

 sikkerhed på anbringelsesstedet tillader det.
Politiet kan af hensyn til  

 indhentelsen af oplysninger, som er nødvendige til bedømmelse af, om en  

 tilladelse i henhold til denne lov kan gives, eller om udlændingen lovligt  

 opholder sig her i landet, modsætte sig, at den frihedsberøvede modtager  

 besøg, eller forlange, at besøg finder sted under kontrol.
Den  

 frihedsberøvede har altid ret til ukontrolleret besøg af den beskikkede  

 advokat.
 Stk. 2.  Nægter politiet besøg til en udlænding, hvis  

 frihedsberøvelse er opretholdt af retten i medfør af § 37, jf. § 36, skal den  

 frihedsberøvede underrettes herom, medmindre retten af hensyn til  

 indhentelsen af oplysninger, som er nødvendige til bedømmelse af, om en  

 tilladelse i henhold til denne lov kan gives, eller om udlændingen lovligt  

 opholder sig her i landet, træffer anden bestemmelse. § 37 c, stk. 3, finder  

 tilsvarende anvendelse.
 Stk. 3.  Nægter politiet besøg til en udlænding, der er  

 frihedsberøvet i medfør af § 36, men ikke er fremstillet for retten i medfør  

 af § 37, skal den frihedsberøvede underrettes herom, medmindre politiet af  

 hensyn til indhentelsen af oplysninger, som er nødvendige til bedømmelse af,  

 om en tilladelse i henhold til denne lov kan gives, eller om udlændingen  

 lovligt opholder sig her i landet, træffer anden bestemmelse.
Stk. 4.  En udlænding, hvis frihedsberøvelse er  

 opretholdt af retten i medfør af § 37, jf. § 36, kan kræve, at politiets  

 afslag på besøg eller krav om kontrol i medfør af stk. 1 forelægges retten  

 til afgørelse.
En begæring efter 1. pkt. har ikke opsættende virkning. § 37  

 c, stk. 3, finder tilsvarende anvendelse.
 Stk. 5.  En udlænding, der er frihedsberøvet i medfør af  

 § 36, men ikke er fremstillet for retten i medfør af § 37, jf. § 36, kan  

 kræve, at politiets afslag på besøg eller krav om kontrol i medfør af stk. 1  

 forelægges retten til afgørelse i forbindelse med udlændingens fremstilling  

 for retten i medfør af § 37, jf. § 36. En begæring efter 1. pkt. har ikke  

 opsættende virkning. § 37 c, stk. 3, finder tilsvarende anvendelse.
§ 37 e.  En udlænding, der er frihedsberøvet i medfør  

 af § 36, eller hvis frihedsberøvelse er opretholdt af retten i medfør af §  

 37, jf. § 36, har ret til at modtage og afsende breve.
Politiet kan gennemse  

 brevene inden modtagelsen eller afsendelsen.
Politiet skal snarest muligt  

 udlevere eller sende brevene, medmindre indholdet vil kunne være til skade  

 for indhentelsen af oplysninger, som er nødvendige til bedømmelse af, om en  

 tilladelse i henhold til denne lov kan gives, eller om udlændingen lovligt  

 opholder sig her i landet, eller til skade for opretholdelse af orden og  

 sikkerhed på anbringelsesstedet.
 Stk. 2.  En udlænding, der er frihedsberøvet i medfør af  

 § 36, eller hvis frihedsberøvelse er opretholdt af retten i medfør af § 37,  

 jf. § 36, har ret til ukontrolleret brevveksling med den beskikkede advokat,  

 indenrigsministeren, Direktoratet for Udlændinge og Flygtningenævnet.  

 Retsplejelovens § 772, stk. 2, finder i øvrigt tilsvarende anvendelse.
Stk. 3.  Tilbageholdes et brev til eller fra en  

 udlænding, hvis frihedsberøvelse er opretholdt af retten i medfør af § 37,  

 jf. § 36, skal spørgsmålet, om tilbageholdelsen bør opretholdes, straks  

 forelægges retten til afgørelse.
Opretholdes tilbageholdelsen, skal  

 afsenderen og adressaten straks underrettes, medmindre retten af hensyn til  

 indhentelsen af oplysninger, som er nødvendige til bedømmelse af, om en  

 tilladelse i henhold til denne lov kan gives, eller om udlændingen lovligt  

 opholder sig her i landet, træffer anden bestemmelse. § 37 c, stk. 3, finder  

 tilsvarende anvendelse.
Stk. 4.  Tilbageholdes et brev til eller fra en  

 udlænding, der er frihedsberøvet i medfør af § 36, men ikke er fremstillet  

 for retten i medfør af § 37, skal afsenderen og adressaten straks underrettes  

 herom, medmindre politiet af hensyn til indhentelsen af oplysninger, som er  

 nødvendige til bedømmelse af, om en tilladelse i henhold til denne lov kan  

 gives, eller om udlændingen lovligt opholder sig her i landet, træffer anden  

 bestemmelse.
Afsenderen eller adressaten kan kræve, at politiets  

 tilbageholdelse af et brev forelægges retten til afgørelse i forbindelse med  

 udlændingens fremstilling for retten i medfør af § 37. En begæring efter 2.  

 pkt. har ikke opsættende virkning. § 37 c, stk. 3, finder tilsvarende  

 anvendelse.
 Kontrollen med udlændinges indrejse, ophold  

 og udrejse m.v.
 § 38.  Indenrigsministeren fastsætter regler om, ved  

 hvilke grænseovergangssteder, havne og lufthavne ind- og udrejse kan finde  

 sted.
 Stk. 2.  Indenrigsministeren kan fastsætte nærmere  

 regler om ind- og udrejsekontrol, herunder om udenlandske  

 besætningsmedlemmers ophold her i landet, om på- og afmønstring her i landet  

 af udenlandske besætningsmedlemmer og om de pligter, der påhviler skibsførere  

 og luftfartøjschefer.
 Stk. 3.  I forbindelse med indrejse- og udrejsekontrol  

 har kontrolmyndigheden ret til at undersøge bagagerum og andre lukkede rum i  

 køretøjer, skibe og luftfartøjer for at sikre, at ulovlig ind- og udrejse  

 ikke finder sted.
 § 39.  En udlænding skal ved indrejse, under ophold  

 her i landet og ved udrejse herfra være i besiddelse af pas eller andet  

 dokument, der efter indenrigsministerens bestemmelse kan godkendes som  

 rejselegitimation.
 Stk. 2.  Indenrigsministeren kan fastsætte regler om, i  

 hvilket omfang passet eller rejselegitimationen skal være påtegnet visum til  

 indrejse i eller udrejse af landet.
Stk. 3.  Passet eller rejselegitimationen skal ved ind-  

 og udrejse forevises for paskontrollen og under ophold her i landet på  

 begæring forevises for offentlige myndigheder.
Indenrigsministeren kan  

 bestemme, at udlændinge til stadighed skal medføre deres pas eller anden  

 legitimation under ophold her i landet.
 Stk. 4.  Bestemmelserne i stk. 1-3 gælder ikke for  

 statsborgere i et andet nordisk land, der opholder sig her i landet, eller  

 som indrejser fra eller udrejser til et andet nordisk land.  

 Indenrigsministeren kan fritage andre udlændinge for pligterne efter stk. 1  

 og 3.
 Stk. 5.  Indenrigsministeren fastsætter regler om  

 udstedelse af særlig rejselegitimation til udlændinge, der ikke kan skaffe  

 sig pas, eller som af andre grunde har behov for et sådant dokument.  

 Rejselegitimation kan inddrages efter samme regler, som gælder om pas til  

 danske statsborgere, eller når grundlaget for udstedelsen er bortfaldet.
 Stk. 6.  For udstedelse af særlig rejselegitimation, jf.  

 stk. 5, betales 150 kr.
§ 40.  En udlænding skal meddele de oplysninger, som  

 er nødvendige til bedømmelse af, om en tilladelse i henhold til denne lov kan  

 gives, eller om udlændingen lovligt opholder sig her i landet.
Udlændingen  

 skal efter tilsigelse give personligt møde og på begæring stille sit pas  

 eller sin rejselegitimation til rådighed ved behandlingen af ansøgninger i  

 henhold til loven.
 Stk. 2.  En udlænding skal meddele de oplysninger om  

 sine økonomiske forhold, som er nødvendige til bedømmelse af, om Direktoratet  

 for Udlændinge kan pålægge udlændingen at tilbagebetale udgifterne til  

 udlændingens underhold, jf. § 42 a, stk. 1.
 Stk. 3.  Optagelse af fingeraftryk og personfotografi af  

 udlændinge kan foretages, hvis dette skønnes hensigtsmæssigt med henblik på  

 identifikation af den pågældende.
 Stk. 4.  Til oplysning i sager, der henhører under denne  

 lov, kan der optages forhør i retten, jf. retsplejelovens § 1018.
 Stk. 5.  Dokumenter og genstande, der må antages at være  

 af betydning for at fastslå en udlændings identitet eller tilknytning til  

 andre lande, kan tages i bevaring, hvis det skønnes fornødent.  

 Retsplejelovens kapitler 72 og 73 finder anvendelse i samme omfang som i  

 statsadvokatsager.
 § 41.  Indenrigsministeren kan fastsætte regler om, at  

 udlændinge af hensyn til statens sikkerhed eller opretholdelsen af ro og  

 orden har pligt til at melde sig hos en offentlig myndighed.
 § 42.  Indenrigsministeren kan fastsætte regler,  

 hvorefter den, der mod eller uden vederlag yder logi til eller stiller  

 lejrplads til rådighed for udlændinge, skal føre fortegnelse over udenlandske  

 gæster og give politiet underretning om deres ankomst og afrejse.  

 Fortegnelsen skal til enhver tid kunne forevises politiet.
 Stk. 2.  Udlændinge skal meddele de oplysninger, der er  

 nødvendige til opfyldelse af pligten efter stk. 1.
§ 42 a.  En udlænding, der opholder sig her i landet,  

 og hvis ansøgning om opholdstilladelse i henhold til §§ 7 - 8 er taget under  

 behandling, får udgifterne til underhold dækket af Direktoratet for  

 Udlændinge.
Direktoratet for Udlændinge kan dog pålægge en udlænding at  

 betale de i 1. pkt. nævnte udgifter til udlændingens underhold, såfremt  

 udlændingen har tilstrækkelige midler hertil.
Direktoratet for Udlændinge kan  

 fastsætte nærmere retningslinier for beregningen af de i 1. pkt. nævnte  

 udgifter, herunder fastsætte gennemsnitstakster for en given ydelse over en  

 given periode.
Direktoratet for Udlændinges pålæg til en udlænding om at  

 betale de i 1. pkt. nævnte udgifter tillægges udpantningsret.
Stk. 2.  Direktoratet for Udlændinge tilvejebringer og  

 driver indkvarteringssteder for udlændinge, der er nævnt i stk. 1. Dette kan  

 ske i samarbejde med Dansk Røde Kors eller med andre private organisationer  

 eller selskaber, som er godkendt hertil af indenrigsministeren.
Statslige  

 styrelser, som er godkendt hertil af indenrigsministeren, eller en kommune  

 kan endvidere efter aftale med Direktoratet for Udlændinge tilvejebringe og  

 drive sådanne indkvarteringssteder.
 Stk. 3.  Indenrigsministeren fastsætter regler for  

 kommunernes deltagelse i finansieringen af tilvejebringelsen og driften af  

 indkvarteringssteder for udlændinge, der er nævnt i stk. 1, herunder om  

 statens dækning af udgifterne.
Stk. 4.  Direktoratet for Udlændinge kan bestemme, at en  

 i stk. 1 nævnt udlænding, uanset om den pågældende selv har tilstrækkelige  

 midler til sit underhold, skal tage ophold efter direktoratets nærmere  

 bestemmelse.
En sådan udlænding må ikke gennem voldelig eller truende adfærd  

 over for personer, der udfører opgaver med driften af et indkvarteringssted  

 for udlændinge, lægge hindringer i vejen for udførelsen af disse personers  

 hverv.
§ 43.  Såfremt politiet drager omsorg for en  

 udlændings ophold og udrejse, skal udlændingen afholde de udgifter, der for  

 udlændingens eget vedkommende er forbundet hermed.
Har udlændingen ikke  

 tilstrækkelige midler, afholdes udgifterne foreløbig af statskassen.
 Stk. 2.  Føreren og den, der har rådighed over et skib  

 eller luftfartøj, som har bragt en udlænding her til landet, samt dennes  

 herværende repræsentant har pligt til uden udgift for staten at sørge for  

 udlændingens udrejse, såfremt udlændingen bliver afvist efter reglerne i  

 kapitel 5. De har endvidere pligt til at erstatte statens udgifter ved rømte  

 eller agterudsejlede besætningsmedlemmer og blindpassagerers ophold,  

 tilbageførelse til skibet eller luftfartøjet eller udsendelse.
 Stk. 3.  Den, der har bistået en udlænding med ulovligt  

 at indrejse eller opholde sig her i landet, og den, der har beskæftiget en  

 udlænding uden arbejdstilladelse, skal erstatte de udgifter, der påføres  

 staten ved udlændingens ophold og udrejse.
 Stk. 4.  Krav efter stk. 1-3 tillægges udpantningsret.
 § 44.  Indenrigsministeren kan fastsætte regler om  

 betaling for ansøgninger om visum og for ansøgninger, der indgives her i  

 landet om opholds- og arbejdstilladelse.
Stk. 2.  For udstedelse af dansk rejselegitimation til  

 udlændinge betales et beløb svarende til beløbet for udstedelse af danske pas  

 til unge og ældre, jf. paslovens § 4 a.
For forlængelse skal der ikke ske  

 betaling.
 § 45.  Ved aftale med fremmede regeringer eller  

 mellemfolkelige organisationer eller ved bestemmelse fastsat af  

 indenrigsministeren kan der ske lempelse af reglerne om opholds- og  

 arbejdstilladelse i forhold til visse lande og visse grupper af udlændinge.
 Kompetence- og klageregler m.v.
 § 46.  Afgørelser i henhold til denne lov træffes med  

 de undtagelser, der fremgår af §§46 a-50 og 51, stk. 2, 2. pkt., af  

 Direktoratet for Udlændinge.
 Stk. 2.  Direktoratets afgørelser kan, bortset fra de i  

 § 42 a, stk. 4, 1. pkt., og § 53 a nævnte afgørelser, påklages til  

 indenrigsministeren.
 § 46 a.  Afgørelse om opholdstilladelse efter § 9,  

 stk. 2, nr. 2, træffes af indenrigsministeren.
 § 46 b.  Ansøgning om opholdstilladelse efter § 7,  

 stk. 4, behandles kun, hvis ansøgningen indeholder oplysninger om ansøgerens  

 tilknytning til Danmark.
Stk. 2.  Vedkommende danske diplomatiske eller konsulære  

 repræsentation skal påse, at ansøgningen opfylder betingelsen i stk. 1, og  

 kan afvise ansøgningen, såfremt dette ikke er tilfældet.
Beslutningen om  

 afvisning kan ikke indbringes for anden administrativ myndighed.
 § 47.  Opholdstilladelse til personer, som nyder  

 diplomatiske rettigheder, samt til deres familiemedlemmer meddeles af  

 udenrigsministeren.
 Stk. 2.  Der kan efter aftale mellem indenrigsministeren  

 og udenrigsministeren gives danske diplomatiske og konsulære repræsentationer  

 i udlandet bemyndigelse til at udstede visum og opholdstilladelse.
§ 48.  Afgørelse om afvisning ved indrejsen, jf. §§  

 28, stk. 1, og 29, stk. 1-2, og afgørelser om iværksættelse af  

 foranstaltninger efter §§ 30, 34 og 36 kan træffes af vedkommende  

 politimester eller politidirektøren, hvis afgørelser kan påklages til  

 indenrigsministeren.
Politiets afgørelse om iværksættelse af foranstaltninger  

 efter §§ 37 c-37 e kan, såfremt afgørelsen ikke kan indbringes for domstolene  

 i medfør af §§37 c-37 e, påklages til indenrigsministeren.
En klage til  

 indenrigsministeren efter 1. og 2. pkt. har ikke opsættende virkning.
Stk. 2.  Påberåber en udlænding sig at være omfattet af  

 §§ 7-8, træffes afgørelse om afvisning af Direktoratet for Udlændinge efter  

 reglerne i kapitel 5. Ansøgning om opholdstilladelse efter §§ 7-8 behandles  

 ikke, før der er taget stilling til, om den pågældende udlænding skal afvises  

 eller udvises efter § 24, nr. 5, og er udrejst af landet.
Udlændingen må dog  

 ikke udsendes til et land, hvor der er risiko for forfølgelse af de i  

 flygtningekonventionen af 28. juli 1951, artikel 1 A, nævnte grunde, eller  

 hvor der ikke er beskyttelse mod videresendelse til et sådant land.
Afgørelse  

 om udsendelse træffes af Direktoratet for Udlændinge.
Træffer direktoratet  

 afgørelse om afvisning eller udvisning og udsendelse, kan afgørelsen påklages  

 til indenrigsministeren, jf. § 46, stk. 2. En sådan klage til  

 indenrigsministeren har ikke opsættende virkning.
Træffer Direktoratet for  

 Udlændinge ikke afgørelse om afvisning eller udvisning og udsendelse, skal  

 udlændingen gøres bekendt med adgangen til at sætte sig i forbindelse med  

 Dansk Flygtningehjælp.
 § 49.  Når en udlænding dømmes for strafbart forhold,  

 afgøres det efter anklagemyndighedens påstand ved dommen, om den pågældende  

 skal udvises i medfør af § 22, nr. 2-3, eller § 23, nr. 1, jf. § 22, nr. 2-3,  

 eller § 23, nr. 2-3, eller § 24, nr. 1, jf. §§ 22, nr. 2-3, eller 23, nr.  

 2-3, eller § 24, nr. 2-4. Træffes der bestemmelse om udvisning, skal dommen  

 indeholde bestemmelse om indrejseforbuddets varighed, jf. § 32, stk. 1.
 Stk. 2.  Frafalder anklagemyndigheden tiltale mod en  

 udlænding for et strafbart forhold, der kan medføre udvisning efter de i stk.  

 1 nævnte bestemmelser, kan det som et vilkår for tiltalefrafaldet fastsættes,  

 at udlændingen skal udvises med et nærmere angivet indrejseforbud.  

 Bestemmelserne i retsplejelovens § 723 a finder tilsvarende anvendelse.  

 Rettens afgørelse om godkendelse af et vilkår om udvisning træffes ved  

 kendelse, der kan påkæres efter reglerne i retsplejelovens kapitel 85.
 Stk. 3.  I det omfang udlændingen ikke efter  

 retsplejelovens almindelige regler har fået beskikket en forsvarer, skal der  

 ved behandlingen af de i stk. 1 og 2 nævnte sager efter anmodning beskikkes  

 en forsvarer for den pågældende.
§ 50.  Er udvisning efter § 49, stk. 1, ikke iværksat  

 inden 6 måneder efter dommen, kan en udlænding, som påberåber sig, at der er  

 indtrådt væsentlige ændringer i udlændingens forhold, jf. § 26, forlange, at  

 spørgsmålet om udvisningens ophævelse indbringes for retten ved  

 anklagemyndighedens foranstaltning.
Begæring herom skal være fremsat senest 3  

 måneder før det tidspunkt, hvor udvisningen kan forventes iværksat.
Såfremt  

 udvisningen opretholdes, kan spørgsmålet efter 6 måneders forløb på ny een  

 gang indbringes for retten, dog tidligst 1 år og senest 6 måneder før det  

 tidspunkt, hvor udvisningen kan ventes iværksat.
Stk. 2.  Straffelovens § 59, stk. 3, finder tilsvarende  

 anvendelse.
Begæringen kan afvises af retten, såfremt det er åbenbart, at der  

 ikke er indtrådt væsentlige ændringer i udlændingens forhold.
Afvises  

 begæringen ikke, beskikkes der efter anmodning en forsvarer for udlændingen.  

 Retten kan, når det må anses for nødvendigt for at sikre udlændingens  

 tilstedeværelse under sagen, indtil en eventuel bestemmelse om udvisning kan  

 iværksættes, bestemme, at udlændingen skal underkastes frihedsberøvelse. §  

 34, § 36, stk. 3, 2. pkt., og § 37, stk. 3 og 6, finder tilsvarende  

 anvendelse.
 Stk. 3.  Rettens afgørelse træffes ved kendelse, der kan  

 påkæres efter reglerne i retsplejelovens kapitel 85.
 § 51.  Overføres strafforfølgningen i en straffesag  

 mod en udlænding, der ikke har fast bopæl her i landet, til et andet land,  

 kan der i forbindelse med overførelsen træffes afgørelse om, at den  

 pågældende udvises, såfremt strafforfølgningen angår en lovovertrædelse, der  

 efter de i § 49, stk. 1, nævnte bestemmelser kan medføre udvisning.  

 Udvisningen ophæves, såfremt udlændingen frifindes for den påsigtede  

 lovovertrædelse.
Stk. 2.  Er en udlænding i udlandet idømt straf for en  

 lovovertrædelse, der har haft eller må antages at skulle have haft virkning  

 her i landet, kan der under de i §§ 22-25 nævnte betingelser træffes  

 bestemmelse om udvisning.
Såfremt udlændingen har fast bopæl i Danmark,  

 indbringes spørgsmålet til afgørelse ved byretten i den retskreds, hvor den  

 pågældende bor.
Sagen kan fremmes uden udlændingens tilstedeværelse.
Rettens  

 afgørelse træffes ved kendelse.
 § 52.  Endelige administrative afgørelser efter § 46  

 kan inden 14 dage efter, at afgørelsen er meddelt udlændingen, af denne  

 kræves indbragt til prøvelse for den ret, hvor udlændingen har bopæl, eller,  

 hvis udlændingen ikke har bopæl noget sted i riget, for Københavns byret,  

 hvis afgørelsen går ud på:
 Stk. 2.  Sagen indbringes for retten af Direktoratet for  

 Udlændinge, der fremsender sagens akter med oplysning om den påklagede  

 afgørelse, en kort redegørelse for de omstændigheder, der påberåbes, samt  

 sagens bevisligheder.
Stk. 3.  Retten drager omsorg for sagens oplysning og  

 træffer selv bestemmelse om afhøring af udlændingen og vidner, om  

 tilvejebringelse af andre bevismidler og om, hvorvidt sagen skal behandles  

 mundtligt.
Udebliver udlændingen uden lovligt forfald, afgør retten, om  

 afgørelsen kan prøves uden udlændingens tilstedeværelse, eller om sagen skal  

 afvises eller udsættes.
 Stk. 4.  Såfremt retten finder det fornødent og  

 udlændingen opfylder den i retsplejelovens § 330, stk. 1, nr. 2, nævnte  

 betingelse, beskikkes der en advokat for udlændingen, medmindre denne selv  

 har antaget en sådan.
 Stk. 5.  Retten kan, når der er særlig anledning dertil,  

 pålægge udlændingen helt eller delvis at betale sagsomkostninger.
 Stk. 6.  Sagens indbringelse for retten har ikke  

 opsættende virkning, medmindre retten træffer bestemmelse herom.
Stk. 7.  Retten afgør ved kendelse, om sagen skal  

 afvises, eller om afgørelsen skal opretholdes eller ophæves.
Kendelsen kan  

 påkæres efter reglerne i retsplejelovens kapitel 37.
 § 53.  Flygtningenævnet består af en formand og et af  

 indenrigsministeren fastsat antal næstformænd og andre medlemmer.
 Stk. 2.  Ved nævnets behandling af en sag, der er af  

 principiel karakter, medvirker foruden formanden eller en af næstformændene 6  

 medlemmer, hvoraf 1 medlem udpeges af indenrigsministeren, mens 2 medlemmer  

 beskikkes efter indstilling fra Dansk Flygtningehjælp, 2 medlemmer beskikkes  

 efter indstilling fra Advokatrådet, og 1 medlem beskikkes efter indstilling  

 fra udenrigsministeren.
 Stk. 3.  Ved nævnets behandling af sager, der ikke er af  

 principiel karakter, medvirker foruden formanden eller en af næstformændene 1  

 medlem, der er beskikket efter indstilling fra Dansk Flygtningehjælp, og 1  

 medlem, der enten er udpeget af indenrigsministeren eller er beskikket efter  

 indstilling fra udenrigsministeren eller Advokatrådet.
 Stk. 4.  Drøftelse af spørgsmål om almindelige  

 retningslinier for nævnets arbejde m.v., herunder retningslinier for, hvilke  

 grupper af sager der behandles efter bestemmelsen i stk. 2, sker i nævnets  

 koordinationsudvalg, der sammensættes som nævnt i stk. 2 og så vidt muligt  

 består af faste medlemmer.
 Stk. 5.  Sager, hvor betingelserne for at opnå asyl  

 åbenbart må anses for at være opfyldt, kan behandles af formanden eller en af  

 næstformændene alene.
 Stk. 6.  Formanden og næstformændene skal være dommere.  

 Medlemmerne beskikkes af indenrigsministeren for en periode på højst 4 år.  

 Genbeskikkelse kan finde sted.
 § 53 a.  For Flygtningenævnet kan indbringes klager  

 over afgørelser, som Direktoratet for Udlændinge har truffet om følgende  

 spørgsmål, jf. dog stk. 3:
Stk. 2.  Afslår Direktoratet for Udlændinge at give  

 opholdstilladelse efter § 7 til en udlænding, der opholder sig her i landet,  

 anses afgørelsen for påklaget til Flygtningenævnet.
Påklages en afgørelse som  

 nævnt i stk. 1, har klagen opsættende virkning.
 Stk. 3.  Direktoratet for Udlændinge kan, efter at sagen  

 har været forelagt for Dansk Flygtningehjælp, bestemme, at afgørelsen i en  

 sag, herunder en sag om opholdstilladelse efter § 7, stk. 4, hvor ansøgningen  

 må anses for åbenbart grundløs, ikke kan indbringes for Flygtningenævnet.
 Stk. 4.  Direktoratet for Udlændinges afgørelser som  

 nævnt i stk. 1 skal indeholde oplysning om reglerne i stk. 1-3.
 § 53 b.  Direktoratet for Udlændinge underretter  

 Flygtningenævnet om afgørelser, som ikke har kunnet indbringes for nævnet,  

 fordi direktoratet har truffet bestemmelse herom efter reglen i § 53 a, stk.  

 3. Flygtningenævnet kan bestemme, at bestemte grupper af sager skal kunne  

 indbringes for nævnet.
§ 54.  Indbringes en afgørelse for Flygtningenævnet,  

 fremsender Direktoratet for Udlændinge sagens akter til nævnet med  

 oplysninger om den påklagede afgørelse, en kort redegørelse for de  

 omstændigheder, der påberåbes, samt sagens bevisligheder.
Nævnet drager i  

 øvrigt selv omsorg for sagens oplysning og træffer bestemmelse om afhøring af  

 udlændingen og vidner og om tilvejebringelse af andre bevismidler.
 § 55.  Flygtningenævnet kan om fornødent beskikke en  

 advokat for udlændingen, medmindre denne selv har antaget en sådan.
 Stk. 2.  Kan det ud fra hensynet til sagens fremme ikke  

 anses for forsvarligt, at den advokat, som udlændingen ønsker beskikket,  

 medvirker, kan Flygtningenævnet nægte at beskikke den pågældende som advokat  

 for udlændingen. Ønsker udlændingen i stedet en anden advokat beskikket, skal  

 Flygtningenævnet beskikke den pågældende, medmindre beskikkelse kan nægtes  

 efter 1. pkt.
 Stk. 3.  Udlændingen og dennes advokat skal have  

 lejlighed til at gøre sig bekendt med det materiale, der indgår i nævnets  

 behandling, og til at udtale sig herom.
 Stk. 4.  Hvis hensynet til statens sikkerhed eller dens  

 forhold til fremmede magter eller hensynet til tredjemand undtagelsesvis gør  

 det påkrævet, kan bestemmelsen i stk. 3 fraviges i fornødent omfang.
§ 56.  Såfremt udlændingen eller den beskikkede  

 advokat begærer det, har udlændingen ret til mundtligt at forelægge sin sag  

 for nævnet.
Nævnet bestemmer, om den øvrige behandling af sagen skal være  

 mundtlig.
Sager, der behandles efter § 53, stk. 3, kan behandles skriftligt i  

 det omfang, der er enighed herom.
Stk. 2.  Nævnets afgørelser træffes ved stemmeflerhed,  

 jf. dog stk. 1, 3. pkt.
I tilfælde af stemmelighed skal det resultat, som er  

 gunstigst for den pågældende klager, være gældende.
Afgørelsen skal ledsages  

 af grunde.
 Stk. 3.  Nævnets afgørelser er endelige.
 Stk. 4.  Indenrigsministeren fastsætter  

 Flygtningenævnets forretningsorden efter forhandling med nævnet.
 § 57.  Forinden der af anklagemyndigheden nedlægges  

 påstand om udvisning af en udlænding, der har opholdstilladelse i medfør af  

 §§ 7-8, skal der indhentes en udtalelse fra Flygtningenævnet.
 § 58.  Om salær og godtgørelse for udlæg til  

 advokater, der beskikkes efter § 37, stk. 2, § 49, stk. 3, § 50, stk. 2, 3.  

 pkt., § 52, stk. 4, § 55, stk. 1 og § 65, stk. 3, 2. pkt., gælder samme  

 regler som i tilfælde, hvor der er meddelt fri proces, jf. retsplejelovens  

 kapitel 31.
Straffebestemmelser § 59.  Med bøde, hæfte eller fængsel indtil 6 måneder  

 straffes den udlænding, som:
 Stk. 2.  Med samme straf som i stk. 1 anført straffes  

 den, som beskæftiger en udlænding uden fornøden arbejdstilladelse eller i  

 strid med de for en arbejdstilladelse fastsatte betingelser.
Stk. 3.  Den, der forsætligt bistår en udlænding med  

 ulovligt at indrejse eller opholde sig her i landet, straffes med bøde, hæfte  

 eller fængsel indtil 1 år og 6 måneder.
På samme måde straffes den, der for  

 vindings skyld bistår en udlænding med at indrejse i Danmark med henblik på  

 herfra at indrejse i et andet land, hvor udlændingen vil blive afvist eller  

 tilbagesendt.
 § 59 a.  Den, der bringer en udlænding her til landet,  

 straffes med bøde, såfremt den pågældende udlænding ved indrejse i Danmark  

 ikke er i besiddelse af fornøden rejselegitimation og visum, jf. § 39.
 § 60.  Overtrædelse af § 16, stk. 2, de i medfør af §  

 34 eller § 42 a, stk. 4, 1. pkt., givne pålæg, § 39, stk. 1 og 3, § 40, stk.  

 1 og 2, og § 42 a, stk. 4. 2. pkt., eller tilsidesættelse af de betingelser,  

 der er knyttet til en tilladelse efter loven, straffes med bøde eller under  

 skærpende omstændigheder med hæfte.
Stk. 2.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
I forskrifter, der udstedes i medfør af §§ 2, stk. 3, 12, 15,  

 stk. 2, 16, stk. 1, og 38, stk. 2, kan der fastsættes straf af bøde eller af  

 bøde eller hæfte for overtrædelse af bestemmelser i forskrifterne.
 § 61.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 62.  Sager vedrørende overtrædelse af lovens § 59,  

 stk. 1, nr. 2, behandles uden medvirken af domsmænd, uanset om der bliver  

 spørgsmål om højere straf end bøde.
Ikrafttrædelses- og overgangsbestemmelser § 63.  Loven træder i kraft den 1. oktober 1983, jf.  

 dog §§ 64 og 65.
 Stk. 2.  Samtidig ophæves lov om udlændinges adgang til  

 landet m.v., jf. lovbekendtgørelse nr. 344 af 22. juni 1973.
 Stk. 3.  Lovens regler om udvisning på grund af  

 strafbart forhold finder anvendelse i alle sager, der ikke er pådømt i 1.  

 instans ved lovens ikrafttræden.
 § 64.  De beføjelser, som ved denne lov er tillagt  

 Direktoratet for Udlændinge, udøves indtil den 1. januar 1984 af  

 rigspolitichefen, tilsynet med udlændinge.
 § 65.  Fra den 10. juni 1983 kan udlændinge, som efter  

 idømt frihedsstraf er udvist efter de hidtidige regler, jf. lovbekendtgørelse  

 nr. 344 af 22. juni 1973 § 4, stk. 1, nr. 3, jf. § 2, stk. 1, nr. 5 eller 6,  

 såfremt udrejsen ikke er iværksat inden den 10. juni 1983, forlange, at  

 anklagemyndigheden indbringer spørgsmålet om beslutningens ophævelse for  

 retten til afgørelse efter denne lovs kapitel 4. Politiet skal snarest  

 underrette de pågældende udlændinge om denne ret og om reglen i stk. 2.
 Stk. 2.  Begæring efter stk. 1 skal fremsættes inden 4  

 uger efter, at udlændingen er gjort bekendt med adgangen til at indbringe  

 beslutningen for retten.
Stk. 3.  Sagen indbringes for den domstol, der har  

 truffet afgørelse i straffesagen i 1. instans.
Retten beskikker en forsvarer  

 for udlændingen, medmindre den pågældende selv har antaget en sådan.
Rettens  

 afgørelse om, hvorvidt beslutningen skal opretholdes eller ophæves, træffes  

 ved kendelse, der kan påkæres efter reglerne i retsplejelovens kapitel 85.
Stk. 4.  Begæres en beslutning om udvisning indbragt for  

 retten, jf. stk. 1, udsættes beslutningens udførelse.
Retten kan, når det må  

 anses for nødvendigt for at sikre udlændingens tilstedeværelse under sagen,  

 indtil en eventuel bestemmelse om udvisning kan iværksættes, bestemme, at  

 udlændingen skal underkastes frihedsberøvelse. § 34, § 36, stk. 2, 2. pkt.,  

 og § 37, stk. 3 og 6, finder tilsvarende anvendelse.
 § 66.  Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for disse  

 landsdele med de afvigelser, som de særlige færøske eller grønlandske forhold  

 tilsiger.
 Lov nr. 574 af 19. december 1985 indeholder følgende bestemmelser:
§ 2 Loven træder i kraft dagen efter bekendtgørelsen i Lovtidende og finder  

 anvendelse i alle sager, der endnu ikke er afgjort af Flygtningenævnet.(* 4) Lov nr. 686 af 17. oktober 1986 indeholder følgende bestemmelse:
§ 3 Stk. 1.  Lovens § 1, nr. 1-10 og nr. 12, træder i kraft  

 dagen efter bekendtgørelsen i Lovtidende.(* 5) § 1, nr. 1, 3, 8 og 10, finder  

 dog ikke anvendelse for udlændinge, der forinden er indrejst i landet og har  

 ansøgt om opholdstilladelse efter de hidtidige regler.(* 6) § 1, nr. 7,  

 finder alene anvendelse for udlændinge, der er indrejst i landet efter lovens  

 ikrafttræden.(* 7) Stk. 2.  Tidspunktet for ikrafttræden af § 1, nr. 11,  

 fastsættes af justitsministeren.(* 8) Lov nr. 385 af 20. maj 1992 indeholder følgende bestemmelse:
§ 5 Stk. 1.  Loven træder i kraft den 1. oktober 1992.
 Stk. 2.  Bestemmelserne i lovens § 1, nr. 2, om  

 behandlingen af klager over afgørelser truffet af anklagemyndigheden har  

 virkning for afgørelser, der er truffet efter lovens ikrafttræden.
Stk. 3.  Lovens § 1, nr. 1 og 3-37, og §§ 2-4 har  

 virkning for sager, hvori der ved lovens ikrafttræden ikke er rejst tiltale i  

 1. instans.(* 9) Lov nr. 482 af 24. juni 1992 indeholder følgende bestemmelse:
§ 4 Stk. 1.  Loven træder i kraft dagen efter  

 bekendtgørelsen i Lovtidende.(* 10) Stk. 2.  § 1, nr. 2-5, og § 2 finder dog ikke anvendelse  

 for udlændinge, der inden lovens vedtagelse har ansøgt om opholdstilladelse  

 eller lovligt har taget bopæl her i landet efter de hidtidige regler.(* 11) Lov nr. 464 af 30. juni 1993 indeholder følgende bestemmelse:
§ 4 Stk. 1.  Loven træder i kraft den 1. august 1993.
Stk. 2.  Indenrigsministeriet fremsætter forslag for  

 Folketinget til revision af loven inden udgangen af folketingsåret 1997-98.(*  

 12) Lov nr. 421 af 1. juni 1994 om ændring af udlændingeloven indeholder  

 følgende bestemmelser:
§ 3 Stk. 1.  Loven træder i kraft den 1. juli 1994.
 Stk. 2.  Lovens § 1, nr. 14, finder ikke anvendelse på  

 sager, hvor der forinden ikrafttrædelsen er truffet bestemmelse om sagens  

 berammelse i Flygtningenævnet(* 13).
Indenrigsministeriet, den 27. oktober  

 1994 Birte Weiss / Claes Nilas (* 1) De ændringer, der følger af lov nr. 387 af 6. juni 1991 om ændring  

 af udlændingeloven (EF-asylkonventionen) er ikke indarbejdet i  

 bekendtgørelsens tekst, idet tidspunktet for EF-asylkonventionens  

 ikrafttræden ikke kendes.
EF-asylkonventionen træder i kraft, når alle  

 medlemsstater har ratificeret konventionen.
I forbindelse med  

 EF-asylkonventionens og ændringslovens ikrafttræden vil der blive udfærdiget  

 en ny lovbekendtgørelse.
 Lov nr. 387 af 6. juni 1991 har følgende ordlyd, jf. dog note 2:
» § 1 I udlændingeloven, jf. lovbekendtgørelse nr. 462 af 26. juni 1987,  

 foretages følgende ændringer:
 1. I § 7, stk. 2, indsættes som 2. pkt.:
»En ansøgning som nævnt i 1. pkt. anses også som en ansøgning om  

 opholdstilladelse efter stk. 1.« 2. I § 7, stk. 4, indsættes som 2. pkt.:
»Reglen i 1. pkt. finder ikke anvendelse på udlændinge, der opholder  

 sig i et andet EF-land.« 3. I § 7, stk. 5, ændres »§ 48, stk. 2,» til:  

 »§ 48 a, stk. 1,».
 4. I § 28, stk. 2, indsættes som 3. pkt.:
»Har Danmark fremsat anmodning over for et andet EF-land om  

 overtagelse af udlændingen efter EF-asylkonventionen, jf. § 29 a, regnes  

 fristen i 1. pkt. fra det tidspunkt, da det andet EF-land har besvaret  

 anmodningen.« 5. Efter § 29 indsættes som nyt kapitel:
»Kapitel 5 a Overførsel m.v. efter EF-asylkonventionen § 29 a.
En udlænding kan overføres til et andet EF-land efter  

 reglerne i EF-asylkonventionen.
På samme måde kan en udlænding tilbageføres  

 til et andet EF-land i de tilfælde, hvor dette efter EF-asylkonventionen skal  

 tilbagetage udlændingen.
Stk. 2. Ved EF-asylkonventionen forstås i denne lov konvention om  

 fastsættelse af, hvilken stat der er ansvarlig for behandlingen af en  

 asylansøgning, der indgives i en af De Europæiske Fællesskabers  

 medlemsstater.« 6. I § 30, stk. 1, ændres »3-5« til: »3-5  

 a«.
 7. I § 34 ændres »udvises eller afvises,» til:  

 »udvises eller afvises, eller om udlændingen skal overføres eller  

 tilbageføres efter EF-asylkonventionen,».
 8. I § 36, stk. 1, 1. pkt., ændres »afvisning eller  

 udvisning efter § 24, nr. 5, og § 25,» til: »afvisning eller  

 udvisning efter § 24, nr. 5, og § 25 eller overførsel eller tilbageførsel  

 efter EF-asylkonventionen,».
 9. I § 37, stk. 5, ændres »afvisning eller  

 udvisning« til: »afvisning eller udvisning eller om overførsel  

 eller tilbageførsel efter EF-asylkonventionen«.
 10. § 48, stk. 2, udgår, og i stedet indsættes:
» § 48 a.
Påberåber en udlænding sig at være omfattet af §§  

 7-8, træffer Direktoratet for Udlændinge snarest muligt afgørelse om  

 overførsel eller tilbageførsel efter reglerne i kapitel 5 a eller om  

 afvisning efter reglerne i kapitel 5 eller udvisning efter § 24, nr. 5, og i  

 givet fald udsendelse.
Stk. 2. Ansøgning om opholdstilladelse efter §§ 7-8 behandles  

 ikke, før der er truffet afgørelse efter stk. 1 og udlændingen i givet fald  

 er udrejst af landet.
Udlændingen må dog ikke udsendes til et land, hvor der  

 er risiko for forfølgelse af de grunde, der er nævnt i artikel 1 A i  

 flygtningekonventionen af 28. juli 1951, eller hvor der ikke er beskyttelse  

 mod videresendelse til et sådant land.
 Stk. 3. Indgiver en udlænding, der opholder sig i et andet  

 EF-land, ansøgning om opholdstilladelse efter §§ 7-8, træffer Direktoratet  

 for Udlændinge afgørelse vedrørende ansøgningen.
§ 48 b.
Anmoder et andet EF-land Danmark om at overtage eller  

 tilbagetage en udlænding efter reglerne i EF-asylkonventionen, træffer  

 Direktoratet for Udlændinge snarest muligt afgørelse vedrørende anmodningen.
§ 48 c.
Hvis særlige hensyn af humanitær karakter taler herfor,  

 kan Direktoratet for Udlændinge uanset reglerne i §§ 48 a-b beslutte, at en  

 ansøgning om opholdstilladelse efter §§ 7-8 skal behandles her i landet, hvis  

 udlændingen ønsker dette.
§ 48 d.
Direktoratet for Udlændinges afgørelser efter §§ 48 a-c  

 kan påklages til indenrigsministeren.
Klage har ikke opsættende virkning.
§ 48 e.
Træffer Direktoratet for Udlændinge ikke afgørelse om  

 afvisning eller udvisning og udsendelse, gøres udlændingen bekendt med  

 adgangen til at sætte sig i forbindelse med Dansk Flygtningshjælp.« 11. Efter § 58 indsættes som nyt kapitel:
»Kapitel 8 a Forskellige bestemmelser § 58 a.
Fortrolige oplysninger, der er modtaget fra et andet  

 EF-lands myndigheder efter EF-asylkonventionens artikel 15, må kun  

 videregives til de myndigheder, der er nævnt i konventionens artikel 15, stk.  

 5. Oplysningerne må kun anvendes til de formål, der er nævnt i konventionens  

 artikel 15, stk. 1.
 Stk. 2. Registertilsynet fører her i landet tilsyn med  

 behandlingen og anvendelsen af de oplysninger, der er videregivet efter  

 konventionen.
§ 58 b.
Indenrigsministeren fastsætter nærmere bestemmelser til  

 gennemførelse af EF-asylkonventionen.
§ 58 c.
Indenrigsministeren kan fastsætte, at de regler i denne  

 lov, som er gennemført til opfyldelse af EF-asylkonventionen, med de  

 nødvendige ændringer også skal anvendes i forhold til et eller flere  

 tredjelande, der har indgået overrenskomst med EF-landene om at tilslutte sig  

 EF-asylkonventionen eller et hertil svarende arrangement.« § 2 Tidspunktet for lovens ikrafttræden fastsættes af indenrigsministeren.
§ 3 Lovens regler finder anvendelse i alle sager, hvor ansøgningen om  

 opholdstilladelse er indgivet efter lovens ikrafttræden.
§ 4 Loven gælder ikke for Færøerne og Grønland, men kan ved kongelig anordning  

 helt eller delvis sættes i kraft for disse landsdele med de afvigelser, som  

 de særlige færøske eller grønlandske forhold tilsiger.' (* 2) Ved kongelig resolution af 25. januar 1993 blev det blandt andet  

 bestemt, at sager vedrørende lovgivningen om udlændinge skulle overføres fra  

 Justitsministeriet til Indenrigsministeriet.
Lovteksten er berigtiget i  

 overensstemmelse hermed.
 (* 3) § 1, nr. 3, i lov nr. 421 af 1. juni 1994 har følgende ordlyd:
 »3. I § 9 indsættes som stk. 6:
»Stk. 6. Ved behandlingen af en ansøgning om  

 opholdstilladelse efter stk. 2, nr. 2, kan akterne, der er indgået i sagen om  

 opholdstilladelse til ansøgeren efter § 7, indhentes uden ansøgerens  

 samtykke.«.' Det er uklart, om ændringen indebærer, at det hidtidige stk. 6 skal  

 erstattes af det nye stk. 6. Det er imidlertid efter bemærkningerne til  

 lovforslaget klart, at dette ikke har været hensigten.
Bestemmelsen i det  

 hidtidige § 9, stk. 6, er herefter indsat i lovbekendtgørelsen som § 9, stk.  

 7.
 Der vil snarest muligt blive fremsat ændringsforslag til udlændingelovens  

 § 9.
 (* 4) Ændringsloven blev bekendtgjort i Lovtidende den 21. december 1985  

 og vedrører en ændret affattelse af § 46, stk. 2, og § 53, indsættelse af §  

 53 a og b samt en ændret affattelse af § 56.
 (* 5) Bekendtgjort i Lovtidende den 18. oktober 1986.
 (* 6) Vedrører en ændret affattelse af § 7, § 31, stk. 2, § 48, stk. 2, og  

 § 53 a, stk. 1.
 (* 7) Vedrører en ændret affattelse af § 43, stk. 2, 1. pkt.
 (* 8) Ændringen, hvorved § 59 a blev indsat i udlændingeloven, trådte i  

 kraft den 1. januar 1989, jf. bekendtgørelse nr. 788 af 14. december 1988.
 (* 9) Vedrører en ændret affattelse af § 62.
 (* 10) Bekendtgjort i Lovtidende den 26. juni 1992.
 (* 11) Ændringloven blev vedtaget af Folketinget den 16. juni 1992 og  

 vedrører en ændret affattelse af § 9, stk. 1, nr. 2 og 5, § 9, stk. 3, § 18,  

 stk. 2, og § 19, stk. 2.
 (* 12) Ændringsloven vedrører hjælp til frivillig repatriering, herunder  

 indsættelse af § 17 a i udlændingeloven.
 (* 13) Vedrører en ændret affattelse af § 53.
