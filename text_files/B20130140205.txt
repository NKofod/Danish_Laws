Bekendtgørelse om ændring af bekendtgørelse om uddannelsen til studentereksamen (Mulige studieretningsfag på B-niveau m.v.) § 1 I bekendtgørelse nr. 776 af 26. juni 2013 om uddannelsen til studentereksamen foretages følgende ændringer:
 1. I § 13, stk. 1, ændres »jf. dog stk. 2-4« til: »jf. dog stk. 2-3«.
 2. § 22 affattes således:
»§ 22. Mulige studieretningsfag på B-niveau er fra denne bekendtgørelse billedkunst, biologi, dramatik, fransk fortsættersprog, fysik, kemi, latin, matematik, mediefag, musik, naturgeografi, samfundsfag og tysk fortsættersprog samt følgende fag fra valgfagsbekendtgørelsen: design, filosofi, idræt, psykologi og religion.« 3. I bilag 2 indsættes efter ordene »hæve et naturvidenskabeligt fag«: »eller matematik«.
§ 2 Bekendtgørelsen træder i kraft den 14. december 2013.
