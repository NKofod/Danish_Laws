7 LOVGIVNING 7.1 UDDRAG AF LOV OM KOMMUNERNES STYRELSE (LOVBEKENDTGØRELSE NR.313 af  

 20.JUNI 1984) Pgf. 36 Kommunens regnskabsår løber fra den 1. januar til den 31. december.
Pgf. 37 Inden den 1. september udarbejder økonomiudvalget til kommunalbestyrelsen  

 forslag til kommunens årsbudget for det kommende regnskabsår.
Stk. 2.  Forslaget ledsages af budgetoverslag for en  

 flerårig periode, hvis længde fasrsættes af indenrigsministeren.(* 1) Pfg. 38 Økonomiudvalgets forslag til årsbudget og flerårige budgetoverslag skal  

 undergives 2 behandlinger i kommunalbestyrelsen med mindst 3 ugers mellemrum.
Stk. 2.  Ved 2. behandling, som foretages senest den 1.  

 oktober, undergives forsalget til årsbudget og flerårige budgetoverslag  

 kommunalbestyrelsens drøftelse og beslutning.
Indenrigsministeren fastsætter  

 nærmere regler om specifikationen af de poster på årsbudgettet, hvortil  

 kommunalbestyrelsen ved årsbudgettets endelige vedtagelse skal tage  

 bevillingsmæssig stilling.(* 2) Pgf. 39 Det endeligt vedtagne årsbudget og de flerårige budgetoverslag skal være  

 tilgængelige for kommunens beboere.
 Stk. 2.  En kort redegørelse for indholdet af  

 årsbudgettet og budgetoverslagene skal inden det kommende regnskabsårs  

 begyndelse udsendes til kommunens beboere eller indrykkes i den lokale presse  

 efter kommunalbestyrelsens bestemmelser.
Pgf. 40 Årsbudgettet afgiver i den form, hvori det endeligt er vedtaget af  

 kommunalbestyrelsen, den bindende regel for størrelsen af næste års kommunale  

 skatteudskrivning.
De poster på årsbudgettet, hvortil kommunalbestyrelsen ved  

 årsbudgettets vedtagelse har taget bevillingsmæssig stilling, jfr. § 38, stk.  

 2, afgiver tillige den bindende regel for næste års kommunale forvaltning.
Stk. 2.  Bevillingsmyndigheden er hos  

 kommunalbestyrelsen.
Foranstaltninger, der vil medføre indtægter eller  

 udgifter, som ikke er bevilget i forbindelse med vedtagelse af årsbudgettet,  

 må ikke iværksættes, før kommunalbestyrelsen har meddelt den fornødne  

 bevilling.
Dog kan foranstaltninger, der er påbudt ved lov eller anden  

 bindende retsforskrift, om fornødent iværksættes uden kommunalbestyrelsens  

 forudgående bevilling, men bevilling må da indhentes snarest muligt.
 Stk. 3.  Enhver tillægsbevilling skal angive, hvorledes  

 den bevilgede udgift skal dækkes.
Pgf. 41 Beslutning om optagelse af lån og påtagelse af garantiforpligtelser skal,  

 medmindre indenrigsministeren fastsætter andet, træffes af  

 kommunalbestyrelsen.
Pgf. 42 Enhver kommune skal have en sagkyndig revision, der skal godkendes af  

 tilsynsmyndigheden.
Kommunalbestyrelsens afskedigelse af revisionen kræver  

 tilsynsmyndighedens samtykke.
Stk. 2.  Revisionen skal omfatte alle under  

 kommunalbestyrelsen henhørende regnskabsområder.
Ved revisionen efterprøves,  

 om regnskabet er rigtigt, og om de dispositioner, der omfattet af  

 regnskabsaflæggelsen, er i overensstemmelse med meddelte bevillinger,  

 kommunalbestyrelsens øvrige beslutninger, love og andre forskrifter samt med  

 indgåede aftale og sædvanlig praksis.
 Stk. 3.  Det påhviler revisionen regelmæssigt at  

 foretage en kritisk gennemgang af kommunens rgnskabsføring og de i  

 forbindelse hermed etablerede kontrolforanstaltninger med henblik på at  

 efterprøve, om disse er betryggende.
 Stk. 4.  Kommunalbestyrelsen skal tilvejebringe og  

 meddele de oplysninger, der er fornødne for revisionens virksomhed.
Stk. 5.  Kommunalbestyrelsen fastsætter de nærmere  

 regler for indretningen af kommunens kasse- og regnskabsvæsen i et regulativ,  

 hvori der tillige optages forskrifter vedrørende forretningsgangen inden for  

 kasse- og regnskabsvæsenet.
Regulativet tilstilles den kommunale revision,  

 som tillige skal underrettes om alle ændringer af regulativet, før de sættes  

 i kraft.
Pgf. 43 Kommunens bogføring skal kunne give oversigt over, hvorledes kommunens  

 midler er forvaltet, og om forvaltningen er i overensstemmelse med  

 årsbudgettet og kommunalbestyrelsens øvrige beslutninger.
Pgf. 44 Midler, som ikke af hensyn til de daglige forretninger skal foreligge  

 kontalt, skal indsættes i bank, sparekasse, på postkonto eller anbringes i  

 sådanne obligationer, i hvilke umyndige midler kan anbringes.
Stk. 2.  Kommunens omsætningspapirer skal, for så vidt  

 de ikke sikres på anden lige så betryggende måde, forsynes med påtegninger  

 om, at de tilhører kommunen, og at der kun må rådes over papiret med  

 kommunalbestyrelsens samtykke.
Påtegningen skal så vidt muligt noteres i  

 vedkommende institutions bøger.
Pgf. 45 Kommunens årsregnskab aflægges af økonomiudvalget til kommunalbestyrelsen  

 inden en af indenrigsministeren fastsat frist.(* 3)Regnskabet skal ledsages  

 af en fortegnelse over kommunens kautions- og garantiforpligtelser.
Herudover  

 skal regnskabet i fornødent omfang være ledsaget af bemærkninger, navnlig  

 vedrørende væsentlige afvigelser mellem bevillings- og regnskabsbeløb.
Stk. 2.  Kommunalbestyrelsen afgiver regnskabet til  

 revisionen.
Efter at revisionens bemærkninger til årsregnskabet har været  

 meddelt økonomiudvalget og - for så vidt angår bemærkninger, der ikke  

 umiddelbart angår den forvaltning, der hører under økonomiudvalget - tillige  

 den pågældende kommunale myndighed til besvarelse, træffer  

 kommunalbestyrelsen i et møde afgørelse med hensyn til de fremkomne  

 bemærkninger.
 Stk. 3.  Ingen kan deltage i afgørelsen af en  

 regnskabsbemærkning, som vedkommer den forvaltning, hvori han som medlem af  

 økonomiudvalget, et stående udvalg eller ifølge et særligt kommunalt hverv  

 direkte har deltaget.
 Stk. 4.  Det endeligt godkendte regnskab skal være  

 tilgængeligt for kommunens beboere.
Pgf. 46 Indenrigsministeren kan fastsætte nærmere regler om bestyrelsen af  

 kommunens kasse- og regnskabsvæsen, om aflæggelse af årsregnskabet, om  

 revision og om afgørelse af bemærkninger.
Pgf. 54 Indenrigsministeren foreskriver formen for kommunernes årsbudget,  

 flerårige budgetoverslag og regnskab.(* 4) Stk. 2.  Kommunens årlige regnskab sendes til  

 tilsynsmyndigheden sammen med revisionsberetningen og de afgørelser, som  

 kommunalbestyrelsen har truffet i forbindelse hermed.
Fristen for regnskabets  

 indsendelse til tilsynsmyndigheden fastsættes af indenrigsministeren.
7.2 BEKENDTGØRELSE OM KOMMUNERNES BUDGET- OG REGNSKABSVÆSEN, REVISIONM.V.  

 (INDENRIGSMINISTERIETS BEKENDTGØRELSE NR. 316 AF 21. JUNI 1984) I henhold til § 37, stk. 2, § 38, stk. 2, § 45, stk. 1, § 46 og § 54 i lov  

 om kommunernes styrelse, jfr. lovbekendtgørelse nr. 313 af 20. juni 1984, §  

 38, stk. 2, § 39, stk. 2, § 44, stk. 1, og § 46 i lov om Københavns kommunes  

 styrelse, jfr. lovbekendtgørelse nr. 314 af 20. juni 1984, samt kgl, samt  

 kgl. anordninger nr.560 af 13. november 1975 og nr. 169 af 8. april 1978,  

 fastsættes:
 Pgf. 1. I »Budget- og og regnskabssystem for kommuner og  

 amtskommuner« fastsætter indenrigsministeriet forskrifter vedrørende  

 formen for kommunernes årsbudget, flerårige budgetoverslag og regnskab, samt  

 regler om specifikation af de poster på årsbudgettet, hvortil  

 kommunalbestyrelsen ved dettes endelige vedtagelse skal tage bevillingsmæssig  

 stilling.
 Stk. 2.  Ændringer eller tilføjelser til »Budget-  

 og regnskabssystem for kommuner og amtskommuner« træder i kraft ugedagen  

 efter udsendelsen fra ministeriet, medmindre andet fastsættes i det udsendte  

 materiale.
 Pgf. 2. Der skal være balance mellem indtægter og udgifter på årsbudgettet  

 og de flerårige budgetoverslag.
Stk. 2.  Ændringsforslag til forslag til årsbudget skal  

 angive, hvilken bevilling forslaget retter sig imod, samt med hvilket beløb  

 bevillingen ønskes ændret.
Balancen i årsbudgettet tilvejebringes ved  

 forhøjelse eller nedsættelse af den kommunale indkomstskat, medmindre  

 kommunalbestyrelsen vedtager at tilvejebringe balance på anden måde.
Stk. 3.  Perioden for de flerårige budgetoverslag  

 fastsættes til 3 år.Ændringsforslag til de flerårige budgetoverslag skal have  

 en sådan specifikationsgrad, at oversigter i budget- og regnskabssystemet,  

 som enten skal indsendes til staten eller som skal foreligge i forbindelse  

 med budgetbehandlingen, umiddelbart skal kunne udfyldes. Ændringsforslag til  

 de flerårige budgetoverslag skal angive med hvilket beløb, posten ønskes  

 ændret.
Balancen i de flerårige budgetoverslag tilvejebringes ved forhøjelse  

 eller nedsættelse af den kommunale indkomstskat, medmindre  

 kommunalbestyrelsen vedtager at tilvejebringe balance på anden måde.
 Pgf. 3. Den regnskabsmæssige supplementperiode løber fra regnskabsårets  

 udgang til udgangen af februar måned i det følgende regnskabsår.  

 Kommunalbestyrelsen kan i kommunens kasse- og regnskabsregulativ fastsætte en  

 kortere supplementsperiode, som dog ikke må fastsættes til at udløbe før den  

 15. januar.
 Pgf. 4. Kommunalbestyrelsen antager en sagkyndig revision, jfr. § 42 i lov  

 om kommunernes styrelse.
 Stk. 2.  Kommunalbestyrelsen skal give revisionen adgang  

 til at foretage de undersøgelser m.v., denne finder nødvendige, og skal sørge  

 for, at revisionen i øvrigt får de oplysninger og den bistand, som revisionen  

 anser for påkrævet for udførelsen af hvervet.
 Stk. 3.  Kommunalbestyrelsen fastsætter de nærmere  

 regler om revisionen i et revisionsregulativ.
 Pgf. 5. Revisionen afgiver en årsberetning om revisionen af årsregnskabet.  

 Revisionen afgiver endvidere beretning i årets løb, når det er foreskrevet,  

 eller revisionen finder det hensigtsmæssigt (delberegninger).
Pgf. 6. I delberetninger redegøres for den udførte revision samt for  

 forhold, der har givet anledning til bemærkninger, eller forhold i øvrigt,  

 som revisionen har fundet anledning til at fremdrage.
Revisionen skal gøre  

 bemærkning, hvis den mener, at regnskabets poster ikke er i overensstemmelse  

 med kommunalbestyrelsens beslutninger, eller at der er handlet i strid med  

 gældende love og bestemmelser, jfr. § 42 i lov om kommunernes styrelse.
 Stk. 2.  Beretningen forelægges økonomiudvalget og - for  

 så vidt angår bemærkninger, der ikke umiddelbart angår den forvaltning, der  

 hører under økonomiudvalget - tillige den pågældende kommunale myndighed til  

 besvarelse, inden kommunalbestyrelsen i et møde træffer afgørelse om  

 revisionens bemærkninger og om eventuelle andre spørgsmål vedrørende det  

 pågældende regnskab.
 Stk. 3.  Beretningen og kommunalbestyrelsens afgørelse  

 herom indsendes til tilsynsmyndigheden senest 3 måneder efter modtagelsen af  

 beretningen, dog senest samtidig med afgørelsen vedrørende  

 revisionsberetningen om årsregnskabet, jfr. § 7. Samtidig sendes et eksemplar  

 af afgørelsen til revisionen.
 Pgf. 7. Årsregnskabet aflægges økonomiudvalget/magistraten til  

 kommunalbestyrelsen, således at årsregnskabet kan afgives til revisionen  

 inden 20. august det følgende år.
 Stk. 2.  Efter at revisionen af årsregnskabet er  

 afsluttet, skal dette af revisionen forsynes med påtegning om, at revisionen  

 er udført i overensstemmelse med revisionsregulativets bestemmelser.
 Stk. 3.  Revisionen afgiver inden den 15. november  

 beretning om revisionen af årsregnskabet til kommunalbestyrelsen.
 Stk. 4.  Den i § 6, stk. 1 og 2, angivne fremgangsmåde  

 finder også anvendelse på revisionens og kommunalbestyrelsens behandling af  

 årsregnskabet.
 Stk. 5.  Kommunens årlige regnskab sendes inden udgangen  

 af december måned til tilsynsmyndigheden sammen med revisionsberetningen og  

 de afgørelser, som kommunalbestyrelsen har truffet i forbindelse hermed.  

 Samtidig sendes et eksemplar af afgørelsen til revisionen.
 Pgf. 8. Årsregnskabet aflægges i Københavns kommune af overborgmesteren  

 til borgerrepræsentationen, således at årsregnskabet kan afgives til  

 revisionen inden 20. august det følgende år.
 Stk. 2.  Københavns kommunes årlige regnskab sendes  

 inden udgangen af juni måned det næstfølgende år til indenrigsministeren  

 sammen med revisionsberetningen og de afgørelser, som borgerrepræsentationen  

 har truffet i forbindelse hermed.
 Pgf. 9. §§ 4-7 om revisionen m.v. finder ikke anvendelse for Københavns  

 kommune.
 Pgf. 10. Bekendtgørelsen træder i kraft den 1. juli 1984. Samtidig ophæves  

 indenrigsministeriets bekendtgørelse nr. 381 af 3. august 1983 om kommunernes  

 budget- og regnskabsvæsen.
