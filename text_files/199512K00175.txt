Nr LSF 175 Forslag til Lov om strukturforanstaltninger vedrørende fiskerisektoren den 17. januar 1996 Vedtaget ved tredjebehandling den 24. maj 1996 Lov nr. 483 af 12/06/1996 Kapitel 1 Lovens formål § 1. Lovens formål er at fremme fornyelse og tilpasning af  

 strukturerne for erhvervsmæssigt fiskeri, akvakultur og forarbejdning og  

 afsætning af produkter herfra.
Formålet er endvidere at fremme omstillingen i  

 de fiskeriafhængige områder i Danmark.
Kapitel 2 Strukturforanstaltninger Omstrukturering og fornyelse af sektoren § 2. Landbrugs- og fiskeriministeren kan yde støtte til:
 1) Modernisering og forbedring af danske fiskerfartøjer.
 2) Køb eller bygning af nye fiskerfartøjer.
 3) Etablering og modernisering af akvakulturanlæg.
 4) Beskyttelse og udvikling af fiskeressourcer i kystområder, navnlig ved  

 etablering af faste eller mobile anlæg, der skal afgrænse de beskyttede  

 områder.
 5) Investeringer vedrørende forarbejdning, opbevaring og afsætning af  

 fiskerivarer og akvakulturprodukter med henblik på anvendelse som fødevarer.
 6) Investeringer i fiskerihavnes faciliteter navnlig med henblik på  

 forbedring af vilkårene i havnene for fiskens håndtering og for fartøjernes  

 forsyning.
 7) Ophalingsspil for fiskeriet fra fiskepladser på den vestjyske nordkyst.
Tilpasning af fiskerflådens kapacitet og fiskeriindsats § 3. Landbrugs- og fiskeriministeren kan yde støtte til:
 1) Fiskerfartøjers endelige ophør i dansk erhvervsfiskeri.
 2) Foranstaltninger vedrørende midlertidigt aktivitetsophør inden for  

 dansk erhvervsfiskeri.
 3) Oprettelse af fællesforetagender og blandede selskaber med henblik på  

 danske fiskerfartøjers fiskeri uden for EU's farvande.
Rådgivning, undersøgelser og afsætningsfremme § 4. Landbrugs- og fiskeriministeren kan yde støtte til teknisk  

 bistand, undersøgelser, pilotprojekter, samordnede aktioner og  

 konsulentbistand, der navnlig har til formål at forberede, ledsage og  

 evaluere gennemførelsen af lovens foranstaltninger.
 Stk. 2. Landbrugs- og fiskeriministeren kan yde støtte til  

 udgifter til konsulentvirksomhed, der etableres af organisationer inden for  

 fiskerisektoren.
 Stk. 3. Landbrugs- og fiskeriministeren kan yde støtte til  

 projekter og foranstaltninger, hvis formål er at fremme afsætningen af  

 fiskeriprodukter.
Særlige initiativer vedrørende omstillingen i fiskerisektoren § 5. Landbrugs- og fiskeriministeren kan yde støtte til særlige  

 initiativer vedrørende omstillingen i fiskerisektoren samt støtte med henblik  

 på fremme af omstillingen i fiskeriafhængige områder i Danmark.
 Stk. 2. Landbrugs- og fiskeriministeren kan yde støtte til  

 engangsydelser til fiskere i forbindelse med omstilling i sektoren.
Støtte til yngre fiskeres førstegangsetablering § 6. Landbrugs- og fiskeriministeren kan yde statsgaranti for lån  

 i Kongeriget Danmarks Fiskeribank til yngre erhvervsfiskere samt yde støtte  

 til betaling af ydelserne på lånet.
 Stk. 2. Lånet ydes i øvrigt på de betingelser, der til enhver tid  

 er gældende for lån i Fiskeribanken til anskaffelse af nyt eller brugt  

 fiskerfartøj.
Stk. 3. Lånet ydes til førstegangsanskaffelse af fiskerfartøj og udgør op  

 til 15 pct. af fartøjets kontantværdi, højst af en kontantværdi på 5.000.000  

 kr.
Lånet skal have sikkerhed inden for 85 pct. af fartøjets kontantværdi.
Stk. 4. Støtten til ydelserne gives til 75 pct. af det  

 statsgaranterede lån.
Støtten dækker ydelserne på lånet i 4 år.
Den nedsættes  

 i det 5. år til 80 pct., i det 6. år til 60 pct. og i det 7. år til 40 pct.  

 af ydelserne.
Støtten ophører efter 7 år.
Stk. 5. En erhvervsfisker kan indgive ansøgning, første gang den  

 pågældende erhverver eget fartøj for at etablere sig som selvstændig  

 erhvervsfisker.
Ansøgning skal indgives, inden den pågældende fylder 40 år og  

 inden erhvervelsen af fartøjet.
Stk. 6. Landbrugs- og fiskeriministeren kan fastsætte nærmere  

 bestemmelser vedrørende 1) ansøgerens hovederhverv som erhvervsfisker, egenkapital og uddannelse, 2) krav til fartøjet, herunder fartøjets alder, fiskeriet og fartøjets  

 drift, 3) sikkerhed og løbetid for lånet, herunder om at lånet kan rykke tilbage  

 for nye lån, dog inden for den i stk. 3 anførte lånegrænse, 4) konsekvenser ved ændringer i ejerforhold, herunder om overførsel af lån  

 i forbindelse med afhændelse af fartøj og erhvervelse af et andet fartøj samt  

 om supplerende lån i forbindelse med erhvervelse af en større anpart i samme  

 fartøj, 5) fradrag i grundlaget for statsgaranti og støtte til ydelserne, hvis der  

 tidligere er ydet tilskud til det pågældende fartøj, 6) størrelsen af Fiskeribankens stiftelsesgebyr og løbende bidrag, 7) indfrielse af lånet og tilbagebetaling og forrentning af tilskuddet,  

 hvis betingelserne ikke længere er opfyldt eller der er afgivet urigtige  

 eller vildledende oplysninger.
Stk. 7. Uanset betingelsen om førstegangsetablering ifølge stk. 5  

 kan ansøgningen indgives af en erhvervsfisker, der allerede ejer eller har  

 ejet et fiskerfartøj eller en part i et fiskerfartøj, forudsat at  

 kontantværdien heraf ikke overstiger 300.000 kr.
Kontantværdien fradrages i  

 det anskaffede fartøjs kontantværdi ved opgørelsen af grundlaget for lån og  

 garanti ifølge stk. 3.
Kapitel 3 Administration § 7. Landbrugs- og fiskeriministeren kan inden for beløb, der  

 afsættes på de årlige bevillingslove, give tilsagn om støtte til formål, der  

 er omfattet af loven, samt afholde udgifter til oplysnings- og  

 vejledningsvirksomhed.
§ 8. Landbrugs- og fiskeriministeren nedsætter et rådgivende  

 udvalg.
Udvalgets opgave er at rådgive landbrugs- og fiskeriministeren om  

 langsigtede indsatsområder til udvikling af fiskerisektoren og om anvendelsen  

 af de støtteordninger, der retter sig mod fiskerisektoren.
 Stk. 2. Landbrugs- og fiskeriministeren beskikker udvalgets  

 formand.
 Stk. 3. Landbrugs- og fiskeriministeren fastsætter udvalgets  

 forretningsorden.
 § 9. Landbrugs- og fiskeriministeren kan bemyndige et direktorat  

 under ministeriet til at udøve sine beføjelser efter loven.
 Stk. 2. Landbrugs- og fiskeriministeren kan efter aftale med  

 Kongeriget Danmarks Fiskeribank bemyndige Fiskeribanken til at udøve sine  

 beføjelser efter lovens §§ 6, 14 og 16.
 § 10. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter § 9, stk. 1, herunder at afgørelser ikke kan indbringes for anden  

 administrativ myndighed.
 Stk. 2. Afgørelser truffet efter bemyndigelse i henhold til § 9,  

 stk. 2, kan ikke indbringes for anden administrativ myndighed.
 § 11. Landbrugs- og fiskeriministeren kan fastsætte regler om  

 betingelser for støtte, herunder om, hvilke foranstaltninger der er  

 støtteberettigede, og om størrelse og udbetaling af støtte.
 Stk. 2. Landbrugs- og fiskeriministeren kan fastsætte regler om  

 administrationen af de i loven omhandlede støtteordninger.
 § 12. Landbrugs- og fiskeriministeren kan fastsætte regler om,  

 hvilken betydning det har for ydelse af støtte efter denne lov, at ansøgeren  

 tidligere har modtaget støtte efter denne eller anden lov eller har mulighed  

 for at modtage støtte efter anden lov.
 § 13. Landbrugs- og fiskeriministeren kan fastsætte regler om, at  

 udbetalingen af støtte efter denne lov skal ske til en af ansøger oprettet  

 konto i et pengeinstitut.
 Stk. 2. Støtten efter § 6 anvises til Fiskeribanken som långiver.
 § 14. Landbrugs- og fiskeriministeren kan fastsætte regler om  

 kontrol og tilsyn med de foranstaltninger, hvortil der ydes støtte efter  

 denne lov.
Stk. 2. Med henblik på at kontrollere gennemførte foranstaltninger  

 efter loven har landbrugs- og fiskeriministeren eller den, ministeren  

 bemyndiger dertil, mod behørig legitimation og uden retskendelse adgang til  

 virksomheder m.v., der drives af en fysisk eller juridisk person, der har  

 modtaget tilsagn om støtte efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 virksomhedernes regnskaber, forretningsbøger m.v.
Stk. 3. Politiet yder de kontrollerende myndigheder bistand ved  

 udøvelsen af disses opgaver.
Justitsministeren kan efter forhandling med  

 landbrugs- og fiskeriministeren fastsætte nærmere regler herom.
 Stk. 4. Den ansvarlige og beskæftigede personer skal yde den  

 fornødne vejledning og hjælp ved kontrollens gennemførelse, og det i stk. 2  

 nævnte materiale skal udleveres til de kontrollerende myndigheder på disses  

 begæring.
 Stk. 5. Til brug for kontrollen kan landbrugs- og fiskeriministeren  

 indhente fornødne oplysninger hos skatte- og afgiftsmyndigheder eller andre  

 offentlige myndigheder.
 § 15. Støttemodtageren skal i hele støtteperioden på forlangende  

 afgive erklæring om, hvorvidt betingelserne for at modtage støtte fortsat  

 opfyldes.
 Stk. 2. Støttemodtageren skal i hele støtteperioden underrette den  

 tilsagnsgivende myndighed, hvis betingelserne for at modtage støtte ikke  

 længere opfyldes.
§ 16. Landbrugs- og fiskeriministeren kan bestemme, at støtte  

 efter loven bortfalder helt eller delvis, hvis 1) støttemodtageren har givet urigtige eller vildledende oplysninger eller  

 har fortiet oplysninger af betydning for sagens afgørelse, 2) støttemodtageren tilsidesætter sin pligt i medfør af regler udstedt  

 efter § 14, stk. 1, eller pligter i medfør af § 14, stk. 4, og § 15, 3) vilkårene for ydelse af støtte eller tilsagn herom ikke opfyldes eller 4) forudsætningerne for støtten eller tilsagn herom i øvrigt efter  

 landbrugs- og fiskeriministerens skøn er væsentligt forrykket.
 Stk. 2. Landbrugs- og fiskeriministeren kan i de i stk. 1 nævnte  

 tilfælde bestemme, at ydede beløb helt eller delvis skal tilbagebetales med  

 tillæg af renter.
 Stk. 3. Landbrugs- og fiskeriministeren kan fastsætte regler om  

 beregningen af renter efter stk. 2.
 § 17. Statskassens tilgodehavende efter indfrielse af en i henhold  

 til § 6, stk. 1, ydet statsgaranti og statskassens tilgodehavende efter § 16,  

 stk. 2, kan med tillæg af renter og omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved indeholdelse i løn m.v. efter reglerne om  

 inddrivelse af personlige skatter i kildeskatteloven og ved udpantning.
 Stk. 2. Hypotekbanken kan indhente de oplysninger hos skatte- og  

 afgiftsmyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
Stk. 3. Landbrugs- og fiskeriministeren kan fastsætte regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
For overtrædelser, der begås af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Stk. 4. Afgørelser truffet af Hypotekbanken i henhold til stk. 1  

 kan indbringes for finansministeren.
Landbrugs- og fiskeriministeren kan  

 fastsætte regler om klageadgangen, herunder regler om klagefrist.
Kapitel 4 Straffe- og ikrafttrædelsesbestemmelser § 18. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der overtræder vilkår, der er fastsat  

 i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne.
Stk. 4. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
Stk. 5. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 6. For så vidt angår den i stk. 5 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 § 19. Tidspunktet for lovens eller dele af lovens ikrafttræden  

 fastsættes af landbrugs- og fiskeriministeren.
 Stk. 2. Lov om støtte til visse strukturforanstaltninger inden for  

 fiskeriet m.v., jf. lovbekendtgørelse nr. 282 af 30. april 1993, lov nr. 124  

 af 29. marts 1978 om tilskud til strukturforanstaltninger inden for  

 konsumfiskeindustrien og lov nr. 113 af 29. marts 1978 om tilskud til  

 fiskerikonsulentvirksomhed ophæves samtidig med lovens eller dele af lovens  

 ikrafttræden efter stk. 1. Ansøgninger indgivet inden tidspunktet for lovens  

 ikrafttræden behandles efter den hidtil gældende lovgivning.
 Stk. 3. Administrative forskrifter udstedt i medfør af de i stk. 2  

 nævnte love forbliver i kraft, indtil de ophæves eller afløses af regler  

 udstedt i medfør af denne lov.
 § 20. Loven gælder ikke for Færøerne og Grønland.
Oprindeligt fremsat forslag Kapitel 1 Lovens formål § 1. Lovens formål er at fremme fornyelse og tilpasning af  

 strukturerne for erhvervsmæssigt fiskeri, akvakultur og forarbejdning og  

 afsætning af produkter herfra.
Formålet er endvidere at fremme omstillingen i  

 de fiskeriafhængige områder i Danmark.
Kapitel 2 Strukturforanstaltninger Omstrukturering og fornyelse af sektoren § 2. Landbrugs- og fiskeriministeren kan yde støtte til:
 1) Modernisering og forbedring af danske fiskerfartøjer.
 2) Køb eller bygning af nye fiskerfartøjer.
 3) Etablering og modernisering af akvakulturanlæg.
 4) Beskyttelse og udvikling af fiskeressourcer i kystområder, navnlig ved  

 etablering af faste eller mobile anlæg, der skal afgrænse de beskyttede  

 områder.
 5) Investeringer vedrørende forarbejdning, opbevaring og afsætning af  

 fiskerivarer og akvakulturprodukter med henblik på anvendelse som fødevarer.
 6) Investeringer i fiskerihavnes faciliteter navnlig med henblik på  

 forbedring af vilkårene i havnene for fiskens håndtering og for fartøjernes  

 forsyning.
 7) Ophalingsspil for fiskeriet fra fiskepladser på den vestjyske nordkyst.
Tilpasning af fiskerflådens kapacitet og fiskeriindsats § 3. Landbrugs- og fiskeriministeren kan yde støtte til:
 1) Fiskerfartøjers endelige ophør i dansk erhvervsfiskeri.
 2) Foranstaltninger vedrørende midlertidigt aktivitetsophør inden for  

 dansk erhvervsfiskeri.
 3) Oprettelse af fællesforetagender og blandede selskaber med henblik på  

 danske fiskerfartøjers fiskeri uden for EU's farvande.
Rådgivning, undersøgelser og afsætningsfremme § 4. Landbrugs- og fiskeriministeren kan yde støtte til teknisk  

 bistand, undersøgelser, pilotprojekter, samordnede aktioner og  

 konsulentbistand, der navnlig har til formål at forberede, ledsage og  

 evaluere gennemførelsen af lovens foranstaltninger.
 Stk. 2. Landbrugs- og fiskeriministeren kan yde støtte til  

 udgifter til konsulentvirksomhed, der etableres af organisationer inden for  

 fiskerisektoren.
 Stk. 3. Landbrugs- og fiskeriministeren kan yde støtte til  

 projekter og foranstaltninger, hvis formål er at fremme afsætningen af  

 fiskeriprodukter.
Særlige initiativer vedrørende omstillingen i fiskerisektoren § 5. Landbrugs- og fiskeriministeren kan yde støtte til særlige  

 initiativer vedrørende omstillingen i fiskerisektoren, samt støtte med  

 henblik på fremme af omstillingen i fiskeriafhængige områder i Danmark.
 Stk. 2. Landbrugs- og fiskeriministeren kan yde støtte til  

 engangsydelser til fiskere i forbindelse med omstilling i sektoren.
Støtte til yngre fiskeres førstegangsetablering § 6. Landbrugs- og fiskeriministeren kan yde statsgaranti for lån  

 i Kongeriget Danmarks Fiskeribank til yngre erhvervsfiskere samt yde støtte  

 til betaling af ydelserne på lånet.
 Stk. 2. Lånet ydes i øvrigt på de betingelser, der til enhver tid  

 er gældende for lån i Fiskeribanken til anskaffelse af nyt eller brugt  

 fiskerfartøj.
 Stk. 3. Lånet ydes til førstegangsanskaffelse af fiskerfartøj og udgør op  

 til 15 % af fartøjets kontantværdi, højst af en kontantværdi på 5.000.000 kr.  

 Lånet skal have sikkerhed inden for 85 % af fartøjets kontantværdi.
Stk. 4. Støtten til ydelserne gives til 75 % af det  

 statsgaranterede lån.
Støtten dækker ydelserne på lånet i 4 år.
Den nedsættes  

 i det 5. år til 80 %, i det 6. år til 60 % og i det 7. år til 40 % af  

 ydelserne.
Støtten ophører efter 7 år.
 Stk. 5. En erhvervsfisker kan indgive ansøgning første gang, han  

 erhverver eget fartøj for at etablere sig som selvstændig erhvervsfisker.  

 Ansøgning skal indgives inden den pågældende fylder 40 år og inden  

 erhvervelsen af fartøjet.
 Stk. 6. Landbrugs- og fiskeriministeren kan fastsætte nærmere  

 bestemmelser vedrørende:
1) ansøgerens hovederhverv som erhvervsfisker, egenkapital og uddannelse, 2) krav til fartøjet, herunder fartøjets alder, fiskeriet og fartøjets  

 drift, 3) sikkerhed og løbetid for lånet, herunder om at lånet kan rykke tilbage  

 for nye lån, dog inden for den i stk. 3 anførte lånegrænse, 4) konsekvenser ved ændringer i ejerforhold, herunder om overførsel af lån  

 i forbindelse med afhændelse af fartøj og erhvervelse af et andet fartøj samt  

 om supplerende lån i forbindelse med erhvervelse af en større anpart i samme  

 fartøj, 5) fradrag i grundlaget for statsgaranti og støtte til ydelserne, hvis der  

 tidligere er ydet tilskud til det pågældende fartøj, 6) størrelsen af Fiskeribankens stiftelsesgebyr og løbende bidrag, 7) indfrielse af lånet og tilbagebetaling og forrentning af tilskuddet,  

 hvis betingelserne ikke længere er opfyldt, eller der er afgivet urigtige  

 eller vildledende oplysninger.
Kapitel 3 Administration § 7. Landbrugs- og fiskeriministeren kan inden for beløb, der  

 afsættes på de årlige bevillingslove, give tilsagn om støtte til formål, der  

 er omfattet af loven samt afholde udgifter til oplysnings- og  

 vejledningsvirksomhed.
§ 8. Landbrugs- og fiskeriministeren nedsætter et rådgivende  

 udvalg.
Udvalgets opgave er at rådgive landbrugs- og fiskeriministeren om  

 langsigtede indsatsområder til udvikling af fiskerisektoren og om anvendelsen  

 af de støtteordninger, der retter sig mod fiskerisektoren.
 Stk. 2. Landbrugs- og fiskeriministeren beskikker udvalgets  

 formand.
 Stk. 3. Landbrugs- og fiskeriministeren fastsætter udvalgets  

 forretningsorden.
 § 9. Landbrugs- og fiskeriministeren kan bemyndige et direktorat  

 under ministeriet til at udøve sine beføjelser efter loven.
 Stk. 2. Landbrugs- og fiskeriministeren kan efter aftale med  

 Kongeriget Danmarks Fiskeribank bemyndige Fiskeribanken til at udøve sine  

 beføjelser efter lovens § 6, § 14 og § 16.
 § 10. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter § 9, stk. 1, herunder, at afgørelser ikke kan indbringes for anden  

 administrativ myndighed.
 Stk. 2. Afgørelser truffet efter bemyndigelse i henhold til § 9,  

 stk. 2, kan ikke indbringes for anden administrativ myndighed.
 § 11. Landbrugs- og fiskeriministeren kan fastsætte regler om  

 betingelser for støtte, herunder om hvilke foranstaltninger, der er  

 støtteberettigede, og om størrelse og udbetaling af støtte.
 Stk. 2. Landbrugs- og fiskeriministeren kan fastsætte regler om  

 administrationen af de i loven omhandlede støtteordninger.
 § 12. Landbrugs- og fiskeriministeren kan fastsætte regler om,  

 hvilken betydning det har for ydelse af støtte efter denne lov, at ansøgeren  

 tidligere har modtaget støtte efter denne eller anden lov eller har mulighed  

 for at modtage støtte efter anden lov.
 § 13. Landbrugs- og fiskeriministeren kan fastsætte regler om, at  

 udbetalingen af støtte efter denne lov skal ske til en af ansøger oprettet  

 konto i et pengeinstitut.
 Stk. 2. Støtten efter § 6 anvises til Fiskeribanken som långiver.
 § 14. Landbrugs- og fiskeriministeren kan fastsætte regler om  

 kontrol og tilsyn med de foranstaltninger, hvortil der ydes støtte efter  

 denne lov.
Stk. 2. Med henblik på at kontrollere gennemførte foranstaltninger  

 efter loven har landbrugs- og fiskeriministeren eller den, ministeren  

 bemyndiger dertil, mod behørig legitimation og uden retskendelse adgang til  

 virksomheder m.v., der drives af en fysisk eller juridisk person, der har  

 modtaget tilsagn om støtte efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 virksomhedernes regnskaber, forretningsbøger m.v.
Stk. 3. Politiet yder de kontrollerende myndigheder bistand ved  

 udøvelsen af disses opgaver.
Justitsministeren kan efter forhandling med  

 landbrugs- og fiskeriministeren fastsætte nærmere regler herom.
 Stk. 4. Den ansvarlige og beskæftigede personer skal yde den  

 fornødne vejledning og hjælp ved kontrollens gennemførelse, og det i stk. 2  

 nævnte materiale skal udleveres til de kontrollerende myndigheder på disses  

 begæring.
 Stk. 5. Til brug for kontrollen kan landbrugs- og fiskeriministeren  

 indhente fornødne oplysninger hos skatte- og afgiftsmyndigheder eller andre  

 offentlige myndigheder.
 § 15. Støttemodtageren skal i hele støtteperioden på forlangende  

 afgive erklæring om, hvorvidt betingelserne for at modtage støtte fortsat  

 opfyldes.
 Stk. 2. Støttemodtageren skal i hele støtteperioden underrette den  

 tilsagnsgivende myndighed, hvis betingelserne for at modtage støtte ikke  

 længere opfyldes.
§ 16. Landbrugs- og fiskeriministeren kan bestemme, at støtte  

 efter loven bortfalder helt eller delvist, hvis 1) støttemodtageren har givet urigtige eller vildledende oplysninger eller  

 har fortiet oplysninger af betydning for sagens afgørelse, 2) støttemodtageren tilsidesætter sin pligt i medfør af regler udstedt  

 efter § 14, stk. 1, eller pligter i medfør af § 14, stk. 4, og § 15, 3) vilkårene for ydelse af støtte eller tilsagn herom ikke opfyldes eller 4) forudsætningerne for støtten eller tilsagn herom i øvrigt efter  

 landbrugs- og fiskeriministerens skøn er væsentligt forrykket.
 Stk. 2. Landbrugs- og fiskeriministeren kan i de i stk. 1 nævnte  

 tilfælde bestemme, at ydede beløb helt eller delvist skal tilbagebetales med  

 tillæg af renter.
 Stk. 3. Landbrugs- og fiskeriministeren kan fastsætte regler om  

 beregningen af renter efter stk. 2.
 § 17. Statskassens tilgodehavende efter indfrielse af en i henhold  

 til § 6, stk. 1, ydet statsgaranti og statskassens tilgodehavende efter § 16,  

 stk. 2, kan med tillæg af renter og omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved indeholdelse i løn m.v. efter reglerne om  

 inddrivelse af personlige skatter i kildeskatteloven og ved udpantning.
 Stk. 2. Hypotekbanken kan indhente de oplysninger hos skatte- og  

 afgiftsmyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
Stk. 3. Landbrugs- og fiskeriministeren kan fastsætte regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
Stk. 4. Afgørelser truffet af Hypotekbanken i henhold til stk. 1  

 kan indbringes for finansministeren.
Landbrugs- og fiskeriministeren kan  

 fastsætte regler om klageadgangen, herunder regler om klagefrist.
Kapitel 4 Straffe- og ikrafttrædelsesbestemmelser § 18. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der overtræder vilkår, der er fastsat  

 i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
Stk. 5. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 6. For så vidt angår den i stk. 6 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 § 19. Tidspunktet for lovens eller dele af lovens ikrafttræden  

 fastsættes af landbrugs- og fiskeriministeren.
 Stk. 2. Lov om støtte til visse strukturforanstaltninger inden for  

 fiskeriet m.v., jf. lovbekendtgørelse nr. 282 af 30. april 1993, lov nr. 124  

 af 29. marts 1978 om tilskud til strukturforanstaltninger inden for  

 konsumfiskeindustrien samt lov nr. 113 af 29. marts 1978 om tilskud til  

 fiskerikonsulentvirksomhed ophæves samtidig med landbrugs- og  

 fiskeriministerens beslutning om ikrafttrædelse efter stk. 1. Ansøgninger  

 indgivet inden tidspunktet for lovens ikrafttræden behandles efter den  

 hidtidigt gældende lovgivning.
 Stk. 3. Administrative forskrifter udstedt i medfør af de i stk. 2  

 nævnte love forbliver i kraft, indtil de ophæves eller afløses af regler  

 udstedt i medfør af denne lov.
 § 20. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget tager sigte på at fremme strukturudviklingen i  

 fiskerisektoren gennem støtte, udredningsarbejder og udviklingsprojekter samt  

 på at fremme omstillingen i fiskeriafhængige områder i Danmark.
 Lovforslaget tilsigter endvidere en forenkling af lovgivningen på området  

 bl. a. under hensyn til de ændringer, der er sket i EU-lovgivningen  

 vedrørende fiskerisektoren.
EU-strukturordningerne er en væsentlig forudsætning for flådetilpasningen.  

 Siden 1987 er der sket en væsentlig reduktion i fiskerflåden.
Denne  

 tilpasning, som er sket med national og EU støtte, søges videreført i de  

 kommende år.
I tilknytning hertil er det regeringens mål at fremme fornyelsen  

 af fiskerflåden ved, at en del af afgangen fra flåden erstattes med nye  

 fartøjer.
Samtidig vil regeringen fremme en øget tilgang af unge til  

 erhvervet.
Det foreslås på den baggrund, at der tilvejebringes en særlig  

 finansieringsordning for yngre fiskeres etablering i fiskeriet.
 Den nationale ordning med støtte til fiskerikonsulentvirksomhed i sektoren  

 foreslås tilpasset med henblik på at styrke og målrette rådgivningsindsatsen  

 overfor erhvervene i sektoren.
 Reglerne vedrørende EU's strukturpolitik på fiskeriområdet er i  

 forbindelse med strukturfondsreformen i 1993 samlet i Rådets forordning nr.  

 2080/93 af 20. juli 1993 samt i Rådets forordning nr. 3699/93 af 21. december  

 1993. Her fastlægges, hvordan det finansielle instrument til udvikling af  

 fiskeriet (FIUF) kan bidrage til at fremme tilpasningen af  

 fiskeristrukturerne under iagttagelse af den fælles fiskeripolitik.
FIUF har fået et bredere sigte end de tidligere strukturstøtteordninger  

 for fiskeriet, idet der anlægges en stærkere helhedsopfattelse af  

 strukturordningernes anvendelse i fiskerisektoren.
Det betyder blandt andet,  

 at der i FIUF er lagt større vægt på nærhedsprincippet i  

 beslutningsprocedurerne, på inkorporering af sociale og regionale aspekter og  

 på anvendelsen af redegørelser, pilotprojekter m.v. som basis for  

 udmøntningen af støtteprogrammer.
En række af de tidligere anvendte konkrete  

 støtteordninger er videreført i FIUF.
 Forordningernes anvendelse i den danske fiskerisektor er beskrevet i det  

 danske sektorprogram for strukturinterventioner i fiskerisektoren i perioden  

 1994-1999. I sektorprogrammet redegøres for, hvorledes FIUF kan bidrage til  

 at fremskynde modernisering og omstrukturering af fiskerisektoren i Danmark.
Europa Kommissionen har iværksat et EU-initiativ kaldet PESCA, som har til  

 formål at fremme omstillingen i de fiskeriafhængige områder inden for  

 Fællesskabet.
Anvendelsen af PESCA fremgår af det nationale program for  

 perioden 1994-1999, hvori redegøres for, hvorledes PESCA inden for 4  

 hovedområder kan fremme udvikling og omstilling i fiskeriafhængige områder i  

 Danmark.
PESCA understøtter den sociale og regionale dimension i  

 fiskeristrukturpolitikken.
For at sikre balance mellem fiskeressourcerne og EU-fiskerflådernes  

 fiskeriindsats udarbejder Kommissionen i samarbejde med medlemslandene  

 flerårige udviklingsprogrammer for fiskerflåderne.
Programmerne skal sikre en  

 tilpasning af fiskeriindsatsen til fangstmulighederne.
Danmark er forpligtet  

 til at overholde de fastlagte målsætninger i de flerårige  

 udviklingsprogrammer.
2. Lovforslagets indhold a.
Generelt Den gældende lovgivning på området omfatter - lov om støtte til visse strukturforanstaltninger inden for fiskeriet  

 m.v., jf. lovbekendtgørelse nr. 282 af 30. april 1993, - lov om tilskud til strukturforanstaltninger inden for  

 konsumfiskeindustrien, jf. lov nr. 124 af 29. marts 1978, senest ændret ved  

 lov nr. 127 af 31. marts 1982, - lov om tilskud til fiskerikonsulentvirksomhed, jf. lov nr. 113 af 29.  

 marts 1978, senest ændret ved lov nr. 128 af 31. marts 1982.
 Disse love ophæves ved en vedtagelse af nærværende lovforslag.
b.
Ordninger som knytter sig til FIUF Landbrugs- og fiskeriministeren yder på grundlag af strukturloven (lov om  

 støtte til visse strukturforanstaltninger inden for fiskeriet m.v., jf.  

 lovbekendtgørelse nr. 282 af 30. april 1993) støtte til følgende  

 foranstaltninger, som foreslås videreført i lovforslaget:
- Fartøjers endelige ophør med fiskeri i form af ophugning, endelig  

 overførsel til et tredjeland eller endelig overgang til anden anvendelse end  

 fiskeri i EU-farvandene - modernisering af fiskerflåden - omstrukturering og fornyelse af fiskerflåden - udvikling af akvakulturen Landbrugs- og fiskeriministeren kan i henhold til strukturlovens § 9, stk.  

 2, efter forhandling med Landbrugs- og Fiskeriministeriets rådgivende udvalg  

 vedrørende Det Europæiske Fællesskab fiskeripolitik (Det rådgivende  

 EU-udvalg) fastsætte bestemmelser om, at der kan ydes støtte til formål efter  

 loven, uanset om der ydes støtte i henhold til EU-forordningerne, og uanset  

 om mindstekravene i forordningerne er opfyldt, samt til andre  

 foranstaltninger, der er omfattet af EU-forordningerne, end nævnt i loven.  

 Det danske sektorprogram har været forelagt Det rådgivende EU-udvalg.
Ud over  

 de allerede nævnte foranstaltninger omfatter sektorprogrammet følgende  

 foranstaltninger, der jf. strukturlovens § 9, stk. 2, har fundet anvendelse:
- midlertidigt aktivitetsophør - fællesforetagender og blandede selskaber - fiskerihavnes faciliteter - afsætningsfremme - beskyttelse af kystområder - undersøgelser, pilotprojekter og demonstrationsprojekter.
 Det foreslås, at disse foranstaltninger medtages i den nye lov.
Lovforslaget indebærer, at strukturlovens § 3, vedrørende 5 års-reglen for  

 anvendelse af fartøjer til erhvervsmæssigt fiskeri, ophæves.
Afskaffelsen af  

 5 års-reglen sker med henblik på at lette fartøjsudskiftningen i  

 fiskerflåden.
Endvidere ophæves strukturlovens § 6 vedrørende støtte til  

 forsøgsfiskeri.
Hjemmel til at yde støtte til forsøgsfiskeriet findes på de  

 årlige bevillingslove.
Landbrugs- og fiskeriministeren yder i medfør af lov om tilskud til  

 strukturforanstaltninger inden for konsumfiskeindustrien støtte til projekter  

 og foranstaltninger, hvis formål er forbedring af vilkårene for forarbejdning  

 og afsætning af fiskerivarer og akvakulturprodukter.
Ordningen foreslås  

 videreført.
FIUF kan i medfør af en supplerende bestemmelse til Rådets forordning nr.  

 3699/93 medfinansiere engangsydelser og førtidspension til fiskere, som  

 berøres af fiskerfartøjers endelige ophør.
Det foreslås, at landbrugs- og  

 fiskeriministeren kan yde støtte i form af engangsydelser til fiskere, som  

 berøres af fiskerfartøjers endelige ophør.
c.
Program for fiskerisektoren FIUF forudses inden for sektorprogrammet i perioden 1994-1999 at yde  

 støtte på i alt 1.049 mill. kr.
Støtte fra FIUF ydes på betingelse af  

 national medfinansiering.
Til sektorprogrammets støtteordninger er der i  

 perioden 1/1-1994 til 30/9-1995 givet tilsagn om FIUF-støtte på 214,9 mill.  

 kr. og dansk støtte på 159,3 mill. kr.
 I sektorprogrammet anvendes følgende plan for den offentlige  

 medfinansiering af programmet (ved ecu-kurs 7,5).
 Mill. kr.
Vægtningen mellem FIUF-støtte og national støtte varierer fra 1:1 ved  

 foranstaltninger til tilpasning af fiskeriindsatsen til 5:1 ved støtte til  

 strukturinvesteringer i sektoren.
Den offentlige støtteandel varierer fra 30  

 % af de støtteberettigede udgifter ved investeringsprojekter til 100 % ved  

 støtte til tilpasning af fiskeriindsatsen og afsætningfremme.
Det samlede forbrug af FIUF-støtte og national støtte afhænger af  

 anvendelsen af programmets foranstaltninger.
De på finansloven afsete  

 støttemidler til fiskeriet søges i størst muligt omfang anvendt med  

 FIUF-medfinansiering med henblik på at drage nytte af FIUF-midlerne.
d.
EU-initiativet PESCA Det foreslås, at gennemførelsen af EU-initiativet PESCA til fremme af  

 omstillingen i de fiskeriafhængige områder medtages.
EU's strukturfonde  

 forudses at bidrage med 123,0 mill. kr. i støtte til PESCA-initiativet i  

 Danmark i perioden 1994-1999. EU støtten ydes på betingelse af national  

 medfinansiering.
 Til Landbrugs- og Fiskeriministeriets finansiering af PESCA er afsat 17,1  

 mill. kr. ved aktstykke nr. 336 af 9. juni 1994. I PESCA-programmet anvendes  

 følgende plan for den offentlige medfinansiering af programmet (ved ecu-kurs  

 7,5).
 Mill. kr.
e.
Nationale ordninger Landbrugs- og fiskeriministeren yder i medfør af lov om tilskud til  

 fiskerikonsulentvirksomhed støtte til konsulentvirksomhed, der etableres af  

 fiskeriorganisationer inden for erhvervsfiskeri samt i dambrugserhvervet.  

 Ordningen søges med nærværende lovforslag tilpasset med henblik på at styrke  

 og målrette konsulenternes rådgivningsindsats.
Landbrugs- og fiskeriministeren kan i henhold til aktstykke nr. 429 af 27.  

 februar 1962 inden for en beløbsramme, der fastsættes på de årlige  

 bevillingslove, yde støtte til fiskeriet fra den åbne strand på den vestjyske  

 nordkyst.
Ordningen foreslås medtaget i lovforslaget.
Som følge af tilpasningen af fiskerikapaciteten og en tendens til mindre  

 besætninger på fartøjerne er antallet af erhvervsfiskere i de senere år  

 faldet.
Således blev antallet af erhvervsfiskere i 1987 opgjort til 8.197,  

 mens tallet i 1993 var faldet til 6.530. Nedgangen er sket ved en betydelig  

 afgang fra erhvervet, og samtidig er tilgangen af unge til erhvervet faldet.  

 Som en følge heraf er de yngre aldersgrupper stærkt underrepræsenteret inden  

 for beskæftigelsen i fiskeriet.
Det foreslås, at der som led i en fornyelse af fiskerflåden skabes bedre  

 muligheder for tilgang til erhvervet gennem en ordning til fremme af yngre  

 fiskeres førstegangsetablering i erhvervet.
Ordningen udformes endvidere med  

 henblik på at fremme de yngre fiskeres uddannelsesniveau.
Der forudses i 1995 anvendt 2,1 mill. kr. til fiskerikonsulentordningen.  

 Der anvendtes i 1995 135.000 kr. til støtte for fiskeriet fra den åbne strand  

 på den vestjyske nordkyst.
Oplægningsordningen blev i 1995 finansieret  

 nationalt med 27,7 mill. kr.
I 1996 er der afsat 2,7 mill. kr. til  

 fiskerikonsulentordningen og 135.000 kr. til støtte for fiskeriet fra den  

 åbne strand på den vestjyske nordkyst.
f.
Det Rådgivende Udvalg vedrørende Fiskerisektorens Udvikling Med henblik på at sikre koordineringen og sammenhængen ved anvendelse af  

 strukturforanstaltningerne foreslås nedsat et rådgivende udvalg vedrørende  

 fiskerisektorens udvikling (Fiskeriudviklingsudvalget). Iværksættelsen af de  

 i forslagets §§ 2 til 6 anførte støtteordninger sker efter høring af  

 Fiskeriudviklingsudvalget.
g.
Høring Forslaget har været forelagt Landbrugs- og Fiskeriministeriets rådgivende  

 udvalg vedrørende Det Europæiske Fællesskabs fiskeripolitik, hvori der sidder  

 repræsentanter for Danmarks Fiskeriforening, Danmarks Fiskeindustri- og  

 Eksportforening, Danske Fiskeres Producent Organisation,  

 Konsumfiskeindustriens Arbejdsgiverforening, Foreningen for Danmarks  

 Fiskemel-og Fiskeolieindustri, Sammenslutningen af danske Ørredeksportører,  

 Forbrugerrådet og Arbejderbevægelsens Erhvervsråd.
Endvidere har forslaget  

 været forelagt Notfiskernes Producentorganisation, Skagenfiskernes Producent  

 Organisation, Danmarks Detailfiskehandlere, Nærings- og  

 Nydelsesmiddelarbejderforbundet, Organisationen Dansk Aquakultur, Kommunernes  

 Landsforening, Amtsrådsforeningen, Danmarks Fiskeriundersøgelser og  

 Fiskeribankens bestyrelse.
3. Statsfinansielle og administrative konsekvenser Udgifter til formål efter loven vil blive afholdt inden for de i  

 finansloven for 1996 afsete rammer.
 Lovforslaget skønnes i øvrigt ikke at ville have finansielle konsekvenser  

 for staten eller for kommuner og amtskommuner.
 Strukturdirektoratet for Landbrug og Fiskeri forestår sagsbehandling af  

 støtteansøgninger efter loven og træffer afgørelser om støtte.  

 Strukturdirektoratet tildeles den endelige dispositionsret over de bevilgede  

 midler til støtteordningerne efter loven på nær ordningen for yngre fiskere.  

 Ordningen for yngre fiskere vil blive administreret af Kongeriget Danmarks  

 Fiskeribank.
Lovforslaget skønnes at ville medføre et forøget personalebehov på 1  

 årsværk.
Behovet skal ses på baggrund af den forventede sagsmængde ved  

 indførelsen af ordningen for yngre fiskere.
Udgiften til det ekstra årsværk  

 vil blive afholdt ved kompenserende besparelser på Landbrugs- og  

 Fiskeriministeriets rammer.
Forslaget vil ikke få administrative konsekvenser  

 for kommuner og amtskommuner.
4. Erhvervsøkonomiske konsekvenser Den danske fiskerisektor har gennem de seneste år befundet sig i en trængt  

 økonomisk situation forårsaget af blandt andet utilstrækkelige  

 fiskerimuligheder og utilfredsstillende afsætningsvilkår.
Fiskerisektoren  

 afsætter sine produkter på et internationalt marked på markedsmæssige  

 betingelser.
Det er nødvendigt, at sektoren er konkurrencedygtig og kan  

 levere de ønskede produkter til de priser, som kan opnås.
Lovforslaget skal bidrage til at fremme sektorens indtjening og  

 beskæftigelse under skiftende forhold og i international konkurrence.
Med  

 forslaget søges rentabiliteten og bæredygtigheden inden for sektoren styrket  

 gennem ydelse af støtte til forskning og udvikling, modernisering og  

 fornyelse.
 Forslaget skal bidrage til at sikre de økonomiske og sociale betingelser  

 for virksomhederne og de beskæftigede inden for sektoren og i de  

 fiskeriafhængige områder.
5. Miljømæssige konsekvenser Forslaget vil have en positiv effekt på miljøet, idet flere af forslagets  

 ordninger giver mulighed for at yde støtte til miljøbesparende investeringer  

 inden for fiskerisektoren.
Det vil være muligt at fremme anvendelsen af og  

 omlægning til miljøskånende teknikker inden for akvakulturen og i fiskeriet.
6. Forholdet til EU-retten Forslaget notificeres for Europa-Kommissionen i medfør af EU's  

 statsstøtteregler.
Kommissionens godkendelse skal foreligge, før det  

 notificerede lovforslag sættes i kraft.
Bemærkninger til lovforslagets enkelte bestemmelser Til § 1 Lovens formål Der henvises til de almindelige bemærkninger.
Loven tager sigte på  

 fiskerisektoren samt omstilling i fiskeriafhængige områder i Danmark.  

 Fiskerisektoren omfatter erhvervsmæssigt fiskeri som defineret i §§ 2 til 6 i  

 lov om saltvandsfiskeri, jf. lovbk. nr. 798 af 29. september 1993,  

 forarbejdning og afsætning af fiskeriprodukter og akvakultur.
Til § 2 Omstrukturering og fornyelse af sektoren Til nr. 1 Bestemmelsen knytter sig til artikel 10 i Rådets forordning nr. 3699/93 af  

 21. december 1993.
Det foreslås, at der kan ydes støtte til modernisering af  

 erhvervsfiskerfartøjer med henblik på forbedring af den danske fiskerflådes  

 rentabilitet og udnyttelsen af råvarerne.
Der vil i ordningen blive lagt vægt  

 på støtte til projekter med henblik på:
1) fremme af kvaliteten, udbyttet eller udnyttelsen af fisk og  

 fiskerivarer, 2) bedre opbevaring og behandling af fangsterne, 3) energibesparelse, 4) fremme eller forbedring af besætningernes arbejdsvilkår og sikkerhed om  

 bord eller 5) rationalisering af fiskeriet.
Til nr. 2 Bestemmelsen knytter sig til artikel 10 i Rådets forordning nr. 3699/93 af  

 21. december 1993.
Det foreslås, at der kan ydes støtte til køb eller bygning af nye  

 erhvervsfiskerfartøjer.
Fornyelsen af fiskerflåden bør tilgodese fremtidens  

 krav om fiskens håndtering, sikkerheden og arbejdsmiljøet ombord samt  

 målsætningerne i det flerårige udviklingsprogram for den danske fiskerflåde.
Til nr. 3 Bestemmelsen knytter sig til artikel 11 i Rådets forordning nr. 3699/93 af  

 21. december 1993.
Akvakulturerhvervet har de senere år været underkastet miljømæssige  

 restriktioner, bl. a. med hensyn til foderbrug, vandforbrug og vandrensning.  

 Dette har intensiveret udviklingen af recirkulerede anlæg, som ikke giver  

 miljøproblemer.
Dansk teknologi har nu en styrkeposition på dette område.  

 Erhvervet vil, betinget af miljømæssig bæredygtighed, i øget omfang kunne  

 levere råvarer til forarbejdningsindustrien.
Det foreslås, at der kan ydes støtte til investeringer inden for  

 akvakultursektoren med henblik på fortsat udvikling af erhvervet inden for  

 forsvarlige miljømæssige rammer.
Anvendelsen af ordningen forventes at have  

 samme omfang som hidtil.
 Akvakulturanlæg, som placeres på fiskeriterritoriet, forudsætter  

 godkendelse fra Landbrugs- og Fiskeriministeriet i henhold til § 14 i lov om  

 saltvandsfiskeri, jf. lovbk. nr. 798 af 29. september 1993, hvilket bl. a.  

 forudsætter forudgående tilladelse fra de relevante miljømyndigheder.  

 Etablering af andre former for akvakulturanlæg kræver ligeledes forudgående  

 miljøtilladelse.
Til nr. 4 Bestemmelsen knytter sig til artikel 11 i Rådets forordning nr. 3699/93 af  

 21. december 1993.
Det foreslås, at der kan ydes støtte til foranstaltninger med henblik på  

 beskyttelse og udvikling af fiskeressourcer i kystområder.
Der kan bl. a.  

 ydes støtte til investering i anlæg til udsætning af fiskeyngel i  

 kystfarvande.
Til nr. 5 Bestemmelsen knytter sig til artikel 11 i Rådets forordning nr. 3699/93 af  

 21. december 1993, og den svarer til bestemmelsen i den hidtidige lov nr. 124  

 af 29. marts 1978 om tilskud til strukturforanstaltninger inden for  

 konsumfiskeindustrien.
Det foreslås, at der fortsat kan ydes støtte til modernisering og  

 udvikling af forarbejdningsindustrien.
Det vil blandt andet være muligt at  

 støtte udviklingen af nye produkter, højere forædling af eksisterende  

 produkter og anvendelse af uudnyttede arter i konsumfiskeindustrien.  

 Investeringer med henblik på kvalitetsfremme, markedsundersøgelser og  

 afsætningsfremme vil endvidere kunne støttes.
Til nr. 6 Bestemmelsen knytter sig til artikel 11 i Rådets forordning nr. 3699/93 af  

 21. december 1993.
 I 1994 fik 8 ansøgninger vedrørende fiskerihavnes faciliteter tilsagn om  

 FIUF-støtte på 9,6 mill. kr. og national støtte på 3,4 mill. kr.
Det foreslås, at der kan ydes støtte til fornyelse af fiskerihavnes  

 faciliteter med henblik på forbedring af vilkårene i fiskerihavnene for  

 fiskerivarernes landing, behandling og oplagring.
Der vil blive givet  

 prioritet til foranstaltninger, som indgår i en sammenhæng med  

 foranstaltninger ombord på fiskerfartøjer og i de efterfølgende afsætnings-  

 og forarbejdningsled.
Til nr. 7 En ordning med støtte til ophalingsspil videreføres.
Ordningen  

 administreres i henhold til aktstykke nr. 429 af 27. februar 1962 inden for  

 en beløbsramme, der fastsættes på de årlige bevillingslove.
Ordningen har bl.  

 a. til formål at kompensere for det ekstraordinære slid på fiskerfartøjer,  

 som fisker fra den åbne strand på den vestjyske nordkyst.
Til § 3 Tilpasning af fiskerflådens kapacitet og fiskeriindsats Bestemmelsen knytter sig til artikel 8, 9 og 14 i Rådets forordning nr.  

 3699/93 af 21. december 1993.
 De foreslåede foranstaltninger vedrører tilpasningen af fiskerflådens  

 størrelse med det formål, at den samlede fiskeriindsats kan tilpasses  

 fiskerimulighederne.
 Støtten til endeligt ophør indebærer, at fartøjer udgår af fiskerflåden  

 gennem ophugning, endeligt overføres til andet formål end fiskeri i  

 EU-farvandene, eller endeligt overføres til et tredjeland for så vidt, denne  

 overførsel ikke kan forventes at krænke internationale regler eller være til  

 skade for bevarelsen og forvaltningen af fiskeressourcerne.
Støtten til blandede selskaber indebærer, at et fartøj udgår af  

 fiskerflåden gennem udflagning til fiskeri uden for EU for i samarbejde med  

 en partner i et tredjeland at udnytte værdien af fiskeressourcerne i  

 tredjelandets farvande.
Fartøjerne kan ikke senere genindføres til  

 fiskerflåden i EU.
Formålet er at opnå en langsigtet strukturel tilpasning af  

 fiskerflådens størrelse.
Endvidere foreslås det, at der kan ydes støtte til fælles foretagender,  

 dvs. til fartøjer, der for en midlertidig periode, og i samarbejde med en  

 partner i et tredjeland, driver fiskeri uden for EU's farvand.
Det foreslås  

 derudover, at der skal kunne ydes støtte til aktivitetstilpasning i form af  

 oplægning for en midlertidig periode.
Formålet vil være at tilpasse  

 fiskerflåden til begrænsninger af midlertidig karakter.
De maksimale satser for støtte er fastsat i Rådets forordning nr. 3699/93,  

 bilag IV.
Støtte til endeligt ophør og blandede selskaber gives efter en  

 skala, som følger fartøjets alder og størrelse.
Støtte til oplægning og  

 fælles foretagender afhænger af fartøjets størrelse og den støtteberettigede  

 periodes længde.
Op til halvdelen af udgifterne finansieres af EU-midler dog  

 med undtagelse af oplægningsstøtten, som kun kan medfinansieres, når der er  

 tale om uforudseelige begivenheder, der ikke gentager sig, og som er resultat  

 af navnlig biologiske forhold.
Oplægningsstøtte forudses kun anvendt i de  

 situationer, hvor der ydes supplerende EU-støtte.
Ophørsstøtte vil som hidtil ikke kunne overstige 80 pct. af fartøjets  

 forsikringsværdi.
Forsikringsværdien beregnes som den værdi, der er fastsat  

 den 1. januar 2 år før det år, hvori der indgives ansøgning om støtte.  

 Såfremt forsikringsværdien ikke kan oplyses, begrænses støtten til 80 pct. af  

 fartøjets handelsværdi.
Inden for EU er de overordnede rammer for tilpasning af kapaciteten  

 fastsat i flerårige udviklingsprogrammer, som vedtages af Europa-Kommissionen  

 efter retningslinjer fastsat af Rådet.
Ifølge det gældende udviklingsprogram  

 skal den danske fiskerflåde ved slutningen af 1996 være reduceret til 111.639  

 GT/BRT og 471.762 kW.
Disse målsætninger er opfyldt, idet den danske flådes  

 kapacitet pr. 16. oktober 1995 udgjorde 97.178 GT/BRT og 424.914 kW.
Det er  

 en betingelse for at yde støtte til fornyelse og modernisering af  

 fiskerfartøjer, at programmålene opfyldes.
 Europa-Kommissionen har taget initiativ til et nyt udviklingsprogram for  

 perioden 1997-1999. Forslag til retningslinjer forventes forelagt Rådet i  

 løbet af 1996. Det forventes, at det kommende program vil indeholde krav om  

 fortsat reduktion af kapaciteten i medlemslandenes fiskerflåder.
Parallelt med kapacitetstilpasningen foreslås det at fremme fornyelsen af  

 fiskerflåden gennem modernisering og tilgang af nye fartøjer, jf.  

 lovforslagets § 2, nr. 1 og 2. Det er hensigten, at fornyelsen skal ske ved,  

 at en del af afgangen fra flåden erstattes med nye fartøjer.
En vis fortsat  

 reduktion af flåden er bl. a. nødvendig, fordi fornyelsen medfører en forøget  

 effektivitet, og fordi der i en række fiskerier er utilstrækkelige ressourcer  

 i forhold til fangstkapaciteten.
Det forudses, at der i perioden for det  

 kommende udviklingsprogram vil være behov for en årlig reduktion i den  

 samlede kapacitet på ca. 3%.
Den fortsatte tilpasning af flådens størrelse foreslås gennemført ved at  

 sammenkæde adgangen til at indføre ny kapacitet med afgangen fra  

 fiskerflåden.
Afgangen kan ske med ophørsstøtte eller ved at den, der ønsker  

 en tilladelse til ny kapacitet, tager et eller flere fartøjer ud af  

 fiskeriet.
Det forventes, at der i 1996 kan ydes tilskud til ophørsstøtte til  

 ca. 4.500 GT/BRT.
Det er hensigten, at der på dette grundlag skal kunne gives tilladelser  

 til ny kapacitet på 1/3 af afgangen, dvs. i alt 1.500 GT/BRT i 1996.  

 Fornyelsen søges endvidere fremmet ved at give mulighed for udskiftning af  

 fartøjer, dvs. at tilladelse til et nyt fartøj kan baseres på, at et eller  

 flere fartøjer tages ud uden offentlig støtte.
Tilladelse til ny kapacitet  

 vil ligeledes kunne opdeles på flere mindre fartøjer.
Tilgang i forbindelse  

 med sammenlægning eller opdeling af fartøjer begrænses til 2/3 af afgangen.
 Principperne for tilgang og afgang vil kunne revideres på baggrund af de  

 opnåede erfaringer og udviklingen i EU's kapacitetspolitik.
Der vil blive mulighed for at opnå støtte til nye fartøjer, dels som led i  

 ordningen for yngre fiskere, jf. lovforslagets § 6, dels, efter nærmere  

 retningslinjer, som nybygningsstøtte, jf. lovforslagets § 2. Den hidtidige  

 regel om at fiskere, som har modtaget ophørsstøtte, i de følgende 5 år ikke  

 kan få tilladelse til at indføre eller bygge et nyt fartøj, ophæves.  

 Ændringen vil medvirke til, at etablerede fiskere kan anvende ophørsordningen  

 som led i en fornyelse af fiskerflåden.
Der vil dog af principielle grunde  

 ikke samtidig kunne ydes støtte til ophør og til nybygning.
Der vil derfor  

 blive fastsat nærmere regler om samspillet mellem de 2 former for støtte.
Til § 4 Rådgivning, undersøgelser og afsætningsfremme Til stk. 1 Bestemmelsen knytter sig til artikel 4 i Rådets forordning nr. 2080/93 af  

 20. juli 1993.
Ordningen med støtte til tekniske studier og undersøgelser samt  

 pilotprojekter foreslås med henblik på at tilvejebringe et forbedret grundlag  

 for investeringsbeslutninger i sektoren, på at bidrage til en udvikling inden  

 for sektoren, der tilgodeser miljøhensyn, forbrugervaner og ændrede  

 markedsvilkår og med henblik på at forbedre beslutningsgrundlaget i  

 forbindelse med tilrettelæggelsen af flådeprogrammer og  

 fiskeriforvaltningsordningerne.
Ordningen har hidtil kun været anvendt i få  

 tilfælde.
 Der kan endvidere ydes støtte til teknisk bistand i form af bl. a.:
- Forberedelse, vurdering, overvågning og evaluering af de operationelle  

 programmer, - forbedring af de statistiske redskaber i de forskellige grene i  

 sektoren, - information, offentliggørelse og afsætningsfremmende foranstaltninger.
 Europa-Kommissionen lægger vægt på, at medlemsstaterne udnytter de  

 EU-midler, der er afsat til teknisk bistand, for at øge det generelle udbytte  

 af de foranstaltninger, strukturfondene medfinansierer.
Til stk. 2 Den nuværende konsulentordning har fungeret siden 1978, og erfaringerne  

 med ordningen er gode.
Konsulenterne yder teknisk og økonomisk rådgivning  

 inden for dambrugs- og fiskerierhvervet.
Konsulentordningen er nationalt  

 finansieret.
I 1995 forudses anvendt 2,1 mill. kr. til ordningen, hvoraf de  

 1,6 mill. kr. vedrører udgifter på ordningen i 1995. Der er til ordningen  

 afsat 1,8 mill. kr. på finansloven for 1996 samt et uforbrugt bevillingsbeløb  

 på 0,9 mill. kr.
Det forudses, at den fremtidige anvendelse af ordningen kan  

 medføre øgede bevillinger.
 Efter forslaget vil konsulenttjenesten få et bredere anvendelsesområde  

 inden for fiskerisektoren, hvilket bl. a. indebærer, at rådgivningen om  

 kvalitetssikring, produktionsmetoder, økonomi, miljø- og ressourceforvaltning  

 og uddannelse prioriteres højere.
Forslaget giver mulighed for i højere grad at prioritere den  

 formidlingsindsats, der kan give fiskeren, akvakulturbrugeren og  

 forarbejdnings- og afsætningsleddet de bedst mulige forudsætninger for bl. a.  

 at udnytte den anvendelsesorienterede forskning, uddannelsesprogrammer og  

 finansielle støtteordninger optimalt.
Målsætningen om en tættere sammenhæng  

 mellem støtteordningerne, forskning og udvikling og fiskerisektorens  

 investeringsplaner søges dermed understøttet.
 Behovet for en øget indsats på området skal bl.a. ses på baggrund af, at  

 sektoren består af relativt mange små enheder, der hver for sig har  

 vanskeligt ved at gennemføre en udviklingsorienteret tilpasning til ændrede  

 markedsvilkår m.v.
For at rådgivningen kan fungere effektivt, må konsulenttjenesten tilpasse  

 sig ændringer i fiskerisektorens vilkår.
Det er i den forbindelse vigtigt, at  

 ordningen kan medvirke til at lette den tilpasning og fleksibilitet i  

 rådgivningstjenesten, som nødvendiggøres af de ændringer, der sker inden for  

 erhvervet i disse år.
Til stk. 3 Bestemmelsen knytter sig til artikel 12 i Rådets forordning nr. 3699/93 af  

 21. december 1993.
 Siden 1994 er der givet tilsagn om national og FIUF-støtte på ialt 1,0  

 mill. kr. til tre projekter vedrørende afsætningfremmende foranstaltninger.  

 Ordningen har været anvendt med hjemmel i lov nr. 124 af 29. marts 1978.
Ordningen medtages i lovforslaget efter uændrede retningslinier.
Prioritet  

 vil blive givet til foranstaltninger og projekter, som kan styrke afsætningen  

 af fiskeriprodukter, som i kraft af høj forædlingsgrad eller høj kvalitet kan  

 bidrage til at forbedre sektorens indtjening og beskæftigelse.
De støttede  

 foranstaltninger må ikke gælde handelsmærker og må ikke referere til et  

 bestemt geografisk område.
Til § 5 Særlige initiativer vedrørende omstillingen i fiskerisektoren Til stk. 1 Ifølge den foreslåede bestemmelse kan landbrugs- og fiskeriministeren yde  

 støtte til særlige initiativer, som vedrører fiskerisektoren.
På grundlag heraf kan der ydes medfinansiering til EU-foranstaltninger,  

 som er besluttet af Europa-Kommissionen i form af et initiativ rettet mod  

 fiskerisektoren eller mod geografiske områder, som er særligt afhængige af  

 fiskeri.
Støtte af denne art vil kunne ydes til såvel projekter inden for  

 fiskerisektoren som til andre projekter, forudsat de støttes inden for  

 rammerne af et program, der som helhed vedrører fiskerisektoren.
Der kan endvidere ydes støtte til specifikke foranstaltninger vedrørende  

 fiskerisektoren, som besluttes af Europa-Kommissionen, og som medfinansieres  

 af Danmark.
Undtagelsesvis vil der kunne gennemføres specifikke  

 foranstaltninger uden EU-medfinansiering.
For tiden gennemføres Europa-Kommissionens PESCA-initiativ som en  

 tværgående foranstaltning i de fiskeriafhængige områder i EU's medlemslande.  

 Formålet med PESCA er at sætte fiskerisektoren i stand til at gennemføre en  

 omstilling som følge af de ændrede vilkår i erhvervet, at hjælpe med at klare  

 de sociale og økonomiske følger, samt at bidrage til diversificering i de  

 fiskeriafhængige områder ved hjælp af jobskabende aktiviteter.
Danmark er for  

 perioden 1994-1999 tildelt ca. 123 mill. kr. til gennemførelsen i 38  

 fiskeriafhængige danske kommuner.
Landbrugs- og Fiskeriministeriet er ansvarlig for den overordnede  

 koordinationen af det danske PESCA-program.
Idet programmet med hensyn til  

 EU's finansiering forventes opdelt efter strukturfonde, behandles  

 ansøgningerne af 3 forskellige ministerier, Landbrugs- og Fiskeriministeriet,  

 Erhvervsministeriet og Arbejdsministeriet.
Regeringen lægger vægt på, at programmet varetages ud fra en samlet  

 prioritering, hvori indgår både regionalpolitiske og fiskerimæssige hensyn.  

 Administrationen vil blive tilpasset under hensyn til denne målsætning og for  

 at opnå en forenkling i relation til ansøgerne.
Der forudses gennemført en  

 decentralisering, således at en væsentlig del af behandlingen af  

 ansøgningerne om støtte varetages regionalt.
Organisationerne inden for  

 fiskerierhvervet skal inddrages på det regionale niveau.
Retningslinjer for  

 decentraliseringen vil blive drøftet mellem Landbrugs-og Fiskeriministeriet  

 og de kommunale organisationer.
For at sikre en samlet prioritering vil man styrke det administrative  

 samarbejde mellem de centrale myndigheder, som har det endelig ansvar for  

 tilsagn om støtte.
Samarbejdet skal koordineres af Strukturdirektoratet for  

 Landbrug og Fiskeri og vil blive varetaget gennem et forretningsudvalg med  

 deltagelse af de ansvarlige myndigheder under Landbrugs- og  

 Fiskeriministeriet, Arbejdsministeriet og Erhvervsministeriet.
I overensstemmelse med EU-reglerne er der i tilknytning til programmet  

 oprettet et Overvågningsudvalg, som kan medvirke til at sikre en  

 sammenhængende prioritering ved programmets gennemførelse.
Udvalget skal  

 sikre, at gældende regler overholdes og programmets forskrifter følges.  

 Derudover kan udvalget undersøge projekter eller enkeltaktioner, som  

 forelægges med henblik på finansiering.
Overvågningsudvalget vil have  

 mulighed for at følge alle dele af programmet med henblik på at sikre, at  

 programmets retningslinjer overholdes.
 Overvågningsudvalget er sammensat med repræsentanter fra SiD, Danmarks  

 Fiskeriforening, Kvindeligt Arbejderforbund, Kommunernes Landsforening,  

 Amtsrådsforeningen, fiskeriets producentorganisationer, Den Europæiske  

 Investeringsbank, Europa Kommissionen, Erhvervsfremme Styrelsen,  

 Arbejdsmarkedsstyrelsen, Landbrugs- og Fiskeriministeriet samt  

 Strukturdirektoratet for Landbrug og Fiskeri.
Til stk. 2 FIUF kan ifølge en supplerende bestemmelse til Rådets forordning nr.  

 3699/93 medfinansiere visse ledsageforanstaltninger i forbindelse med  

 omstruktureringen.
Foranstaltningerne omfatter en førtidspensionsordning for  

 fiskere, som endeligt ophører med erhvervsfiskeri, samt engangsydelser til  

 fiskere, der berøres af fiskerfartøjers endelige ophør.
De to ydelser kan  

 ikke oppebæres samtidigt.
Med lovforslaget foreslås indført muligheden for at yde national støtte i  

 form af engangsydelser til fiskere, som berøres af et fiskerfartøjs endelige  

 ophør, og som ønsker at ophøre med erhvervsfiskeri.
Ved en eventuel  

 anvendelse af ordningen vil engangspræmien pr. fisker være maksimalt 52.500  

 kr. (ved ecu-kurs 7,5), hvortil FIUF kan yde støtte med 50 %.
Landbrugs- og fiskeriministeren kan i medfør af lov nr. 1081 af 22.  

 december 1993 om ophørsstøtte til erhvervsfiskere yde førtidspension til  

 fiskere, som har været beskæftiget på et fiskerfartøj, der modtager  

 ophørsstøtte.
Til anvendelse af denne ordning er der på finansloven afsat 9,0  

 mill. kr. i 1995 og 10,3 mill. kr. i 1996.
Til § 6 Støtte til yngre fiskeres førstegangsetablering Som en ny foranstaltning foreslås indført en særlig ordning for yngre  

 fiskeres førstegangsetablering i erhvervet.
Ordningen skal lette yngre  

 fiskeres indtræden i erhvervet og vil være en parallel til ordningen med  

 statsgaranti og ydelsestilskud ved lån til yngre jordbrugere.
Den foreslåede ordning omfatter statsgaranti for lån til anskaffelse af  

 fiskerfartøj og tilskud til betaling af ydelserne på lånet.
Lånet vil kunne  

 udgøre 15 % af fartøjets kontantværdi, dog højst af 5.000.000 kr., og der vil  

 blive stillet krav om sikkerhed inden for 85 % af fartøjets handelsværdi  

 (kontantværdi). Lånet ydes i øvrigt som normalt fiskeribanklån (20 årigt  

 kontantlån), og ordningen vil blive administreret af Kongeriget Danmarks  

 Fiskeribank.
Der vil bl. a. blive fastsat bestemmelser om fartøjets alder, ansøgerens  

 egenkapital og uddannelse.
Af hensyn til fornyelsen af flåden og som følge af  

 krav i EU's statsstøtteregler forudses det, at der fastsættes en grænse for  

 fartøjets alder.
 Tilskud ydes til 75 % af lånet.
Tilskuddet udgør de første 4 år100 % af ydelserne det 5. år80 % af ydelserne det 6. år60 % af ydelserne det 7. år40 % af ydelserne Ansøgning skal indsendes inden, ansøgeren er fyldt 40 år og inden,  

 fartøjet er anskaffet.
Ansøgeren skal være erhvervsfisker og personligt eje  

 og drive fiskeri med fartøjet.
Såfremt han ejer en del af fartøjet, nedsættes  

 lånet forholdsmæssigt.
Betingelserne skal være opfyldt i hele lånets løbetid,  

 ellers ophører tilskuddet, og lånet skal tilbagebetales.
Ansøgeren skal dokumentere økonomisk overlevelsesevne og skal opfylde et  

 egenkapitalkrav.
Det påregnes, at der vil blive stillet krav om en  

 egenkapital på 7,5 % for fartøjer med en værdi på op til 5 mill. kr.
For en  

 fartøjsværdi på over 5 mill. kr. forventes egenkapitalkravet fastsat til 15 %  

 for den del af værdien, der overstiger 5 mill. kr.
Ved salg af fartøjet skal lånet tilbagebetales.
Lånet kan overføres til et  

 andet fartøj, som erhverves af låntageren.
Ved salg af en del af fartøjet  

 nedsættes lånet forholdsmæssigt.
Der vil kunne opnås supplerende lån i  

 forbindelse med køb af større anpart i samme fartøj, forudsat låntageren i  

 øvrigt opfylder betingelserne.
 Hvis fartøjet har fået moderniseringsstøtte eller nybygningsstøtte, vil  

 der kunne ske fradrag i fartøjets handelsværdi som grundlag for fastsættelse  

 af lånets størrelse.
Da der er tale om en ny ordning, er det vanskeligt at skønne over  

 udnyttelsen.
Det er antaget, at ca. 30 fiskere årligt vil kunne udnytte  

 ordningen og, at den overvejende vil blive anvendt til mindre fartøjer.
Ved  

 en rente (incl. bidrag) på 9% p.a. og under forudsætning af, at ordningen  

 anvendes af 30 nyetablerede fiskere, som anskaffer fartøj til en  

 gennemsnitsværdi på 2.000.000 kr., vil der i finansåret 1996 skulle gives  

 tilsagn om 5,0 mill. kr. i støtte.
 Garantistillelserne vil på dette grundlag udgøre 9.000.000 kr. i 1996.
Til § 7 Efter bestemmelsen kan der ydes tilsagn om støtte inden for beløb, der  

 fastsættes på de årlige bevillingslove.
Da det kan være vanskeligt at skønne  

 over omfanget af aktiviteter for det enkelte år, er det hensigten, at der på  

 de årlige bevillingslove fastsættes en hjemmel til at overføre en  

 ikke-udnyttet del af tilsagns- og udbetalingsrammen til senere finansår.
 Ifølge finansloven for 1996 er der i 1996 følgende beløb til rådighed for  

 tilsagn om støtte til de formål, som er omfattet af lovforslaget:
 Hertil kommer beløb overført fra tidligere finansår.
Som følge af lovforslaget foreslås oprettet en ny konto vedrørende støtte  

 til yngre fiskere.
Ved en rente (incl. bidrag) på 9 % p.a. og under  

 forudsætning af, at ordningen anvendes af 30 nyetablerede fiskere, som  

 anskaffer fartøj til en gennemsnitsværdi på 2.000.000 kr., vil der i  

 finansåret 1996 skulle gives tilsagn om 5,0 mill. kr. i støtte.
Som  

 kompensation nedsættes tilsagnsrammen under konto 24.26.10.11. Supplerende  

 ophørsstøtte for erhvervssfiskere tilsvarende.
Kontoplanen foreslås tilpasset formålene i lovforslaget.
Udgifterne  

 opdeles i følgende formål under hovedkonto § 24.26.30:
1. Kapacitetstilpasning omfattende støtte til ophugning, salg til andet  

 formål end fiskeri, udflagning (blandede selskaber) 2. Fornyelse og modernisering af fiskerisektoren omfattende støtte til  

 modernisering og bygning af fartøjer, investeringer i konsumfiskeindustrien  

 og akvakulturerhvervet samt øvrige særlige foranstaltninger vedrørende  

 fiskerisektoren.
 3. PESCA programmet.
 Følgende formål opføres under hovedkonto 24.26.10.
4. Yngre fiskere 5. Konsulenttjeneste for fiskerisektoren 6. Ophalingsspil Det forventes, at der i 1996 indføres EU-medfinansiering af ordningen  

 vedrørende supplerende ophørsstøtte.
Som følge heraf påregnes overført et  

 beløb på 2 mill. kr. fra EU-delen af tilsagnsrammen under konto 24.26.30.40.  

 Fiskeri og akvakultur til tilsagnsrammen under konto 24.26.10.11. Supplerende  

 ophørsstøtte.
Medfinansieringen fra EU blev ved udarbejdelsen af finanslovsforslaget for  

 finansåret 1996 omregnet fra ecu til danske kroner ved kurs 7,5. Kursen er  

 siden faldet noget.
Ved det nuværende kursniveau på ca. 7,2 reduceres  

 indtægterne fra EU som følge heraf med ca. 7,0 mill. kr. i 1996.
Til § 8 Landbrugs- og Fiskeriministerens Rådgivende Udvalg vedrørende  

 Fiskerisektorens Udvikling (Fiskeriudviklingsudvalget) foreslås nedsat med  

 henblik på at - rådgive om langsigtede indsatsområder til udvikling af fiskerisektoren, - rådgive om prioritering af strukturmidlerne mellem de forskellige  

 ordninger, - rådgive om iværksættelse af redegørelser, tekniske studier,  

 pilotprojekter m.v.
 Ved etableringen af udvalget forudses følgende interesseorganisationer at  

 være repræsenteret:
 Arbejderbevægelsens Erhvervsråd, Danmarks Fiskeindustri- og  

 Eksportforening, Danmarks Fiskeriforening, Danske producentorganisationer,  

 Foreningen for Danmarks Fiskemel- og Fiskeolieindustri,  

 Konsumfiskeindustriens Arbejdsgiverforening, Organisationen Dansk Aquakultur.
Landbrugs- og fiskeriministeren udpeger udvalgets formand.
Landbrugs- og  

 fiskeriministeren udpeger tilforordnede fra Danmarks Fiskeriundersøgelser og  

 Strukturdirektoratet for Landbrug og Fiskeri.
Ministeren kan på baggrund af  

 udvalgets funktion udpege andre medlemmer af udvalget.
 Vilkårene for afsætning af fiskeriprodukter har i de seneste år betydet  

 øgede krav til sektorens markedsorientering gennem hele produktionskæden.  

 Udvalget skal styrke branchernes mulighed for i højere grad at præge  

 tilrettelæggelsen af de støtte- og udviklingsordninger, der etableres for  

 sektoren.
 Det er således bl.a. hensigten med udvalget at skabe en tættere sammenhæng  

 mellem strukturpolitikkens støtteordninger, forskning og udvikling og  

 fiskerisektorens investeringsplaner.
Til § 9 Til stk. 1 Bestemmelsen i stk. 1 vil blive anvendt til at delegere dele af  

 ministerens beføjelser efter loven til Strukturdirektoratet for Landbrug og  

 Fiskeri, som administrerer støtteordningerne inden for fiskerisektoren.
Til stk. 2 Det er hensigten, at bemyndige Kongeriget Danmarks Fiskeribank til at  

 udøve ministerens beføjelser efter lovens § 6 samt dele af ministerens  

 beføjelser efter § 14 og § 16. (Der henvises til Fiskeribanklovens § 1, stk.  

 3) Til § 10 I overensstemmelse med nyere praksis er det hensigten at begrænse  

 mulighederne for at påklage enkeltafgørelser.
Til § 11 Til stk. 1 Der er hensigten at fastsætte de nærmere betingelser for støtte i  

 bekendtgørelse samt fastsætte regler om hvilke foranstaltninger, der er  

 støtteberettigede.
Endvidere vil størrelsen af støttebeløbene til de enkelte  

 foranstaltninger blive fastsat i bekendtgørelse.
Til stk. 2 Det er hensigten at fastsætte regler om den nærmere fremgangsmåde for  

 administrationen af de enkelte støtteordninger.
Der vil herunder blive  

 fastsat regler om ansøgnings- og udbetalingsprocedurer og regler om, at  

 regnskaber m.v., der ligger til grund for ansøgningen og udbetalingen, er  

 revideret af en statsautoriseret eller registreret revisor.
Til § 12 Det er hensigten at fastsætte regler om, hvilken betydning det har for  

 støtte, at ansøger tidligere har modtaget støtte efter loven eller, at  

 ansøger modtager anden offentlig støtte.
Til § 13 Det er hensigten at fastsætte regler om, at støttebeløb vil blive udbetalt  

 til ansøgers konto i et pengeinstitut.
Baggrunden for forslaget er, at konto  

 til konto overførsler er en hurtig og sikker betalingsmåde, og at denne  

 betalingsmåde bliver mere og mere almindelig.
Til § 14 De foreslåede kontrolbestemmelser svarer i sit indhold til  

 kontrolbestemmelser, der er fastsat i anden støttelovgivning inden for  

 Landbrugs- og Fiskeriministeriet.
Til stk. 1 Ministeren eller den, ministeren bemyndiger dertil, kan føre kontrol og  

 tilsyn med de foranstaltninger, hvortil der ydes støtte efter loven.
Til stk. 2 For at gøre kontrollen effektiv må de kontrollerende myndigheder have  

 umiddelbar og uhindret adgang til at føre tilsyn med overholdelsen af loven,  

 regler fastsat i medfør af loven og fællesskabsbestemmelserne.
Bestemmelsen  

 giver ministeren eller den, ministeren bemyndiger dertil, uden retskendelse  

 men mod behørig legitimation adgang til støttemodtagers virksomheder m.v. med  

 det formål at kontrollere gennemførte foranstaltninger efter loven.
 Adgangen omfatter fiskerfartøjer, akvakulturanlæg, fabriksanlæg og andre  

 virksomheder, som har en direkte tilknytning til de støttede  

 foranstaltninger, samt adgang til virksomhedernes regnskaber,  

 forretningsbøger m.v.
Til stk. 3 Politiet yder om fornødent de kontrollerende myndigheder bistand ved  

 udøvelsen af kontrolopgaven.
Til stk. 4 Den ansvarlige og ansatte på virksomheden skal være de kontrollerende  

 myndigheder behjælpelige ved udøvelsen af kontrolopgaven.
Til stk. 5 Landbrugs- og Fiskeriministeriet kan indhente de oplysninger hos skatte-  

 og afgiftsmyndigheder eller andre offentlige myndigheder om den pågældende  

 ansøger, som er nødvendige for at føre kontrol med de støttede  

 foranstaltninger.
Til § 15 Bestemmelsen præciserer ansøgers oplysningspligt i de tilfælde, hvor der  

 foretages kontrol af, hvorvidt betingelserne for at modtage støtte stadig  

 opfyldes, samt ansøgers underretningspligt i tilfælde, hvor betingelserne for  

 at modtage støtte ikke længere opfyldes.
Til § 16 Tilsagn om støtte efter loven gives på betingelse af, 1) at de af ansøger afgivne oplysninger, som ligger til grund for  

 tilsagnet om støtte, er rigtige og fyldestgørende, 2) at ansøger meddeler de fornødne oplysninger efter regler fastsat i  

 medfør af loven, 3) at de i loven eller regler fastsat i medfør af loven givne vilkår for  

 ydelsen af støtte opfyldes, 4) at forudsætningerne for støtten eller tilsagn herom ikke forrykkes  

 væsentligt.
 Hvis ansøger ikke overholder betingelserne for ydelse af støtte efter  

 loven, kan landbrugs- og fiskeriministeren bestemme, at støtten bortfalder  

 helt eller delvist, og at ydede beløb skal tilbagebetales helt eller delvist  

 med tillæg af renter.
Til § 17 Det foreslås, at statskassens tilgodehavende som følge af krav om  

 tilbagebetaling efter § 16, stk. 2 eller efter indfrielse af en garanti efter  

 § 6, stk. 1 skal kunne inddrives ved lønindeholdelse og ved udpantning.
Til § 18 De foreslåede straffebestemmelser svarer i sit indhold til  

 straffebestemmelser, der er fastsat i anden støttelovgivning inden for  

 Landbrugs- og Fiskeriministeriet.
Hvis bøden betales i rette tid, eller hvis den bliver inddrevet eller  

 afsonet efter vedtagelsen, bortfalder videre forfølgning.
Der henvises til  

 forudsætningerne for §§ 53 og 55 i straffeloven.
Til § 19 Stk. 1 Da lovforslaget skal notificeres for Europa-Kommissionen, foreslås det, at  

 landbrugs- og fiskeriministeren fastsætter tidspunktet for lovens eller dele  

 af lovens ikrafttræden.
Stk. 2 og 3 Støtteordningerne i de nævnte love videreføres i dette lovforslag.
De  

 nævnte loves regler finder fortsat anvendelse på sager, hvor der er indgivet  

 ansøgning inden lovens ophævelse.
Der vil fortsat kunne foretages kontrol  

 m.v. af støttemodtagere efter de ovennævnte ordninger.
Ændringsforslag Af landbrugs- og fiskeriministeren:
 Til § 17 3) Stk. 3, 2. pkt., affattes således:
»For overtrædelser, der begås af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.« Til § 18 4) Stk. 4, 1. pkt., affattes således:
»Er en overtrædelse begået af et selskab, en forening, en selvejende  

 institution, en fond eller lignende, kan der pålægges den juridiske person  

 som sådan bødeansvar.« Til § 19 5) I stk. 2 ændres »landbrugs- og  

 fiskeriministerens beslutning om ikrafttrædelse« til: »lovens eller  

 dele af lovens ikrafttræden«.
Bemærkninger Til nr. 3 og 4 Hensigten med ændringsforslagene er at præcisere, at også  

 foreninger og fonde kan pålægges bøde- og strafansvar. Ændringsforslagene  

 medfører ingen indholdsmæssige ændringer i ordningernes indhold, herunder  

 betingelserne for at opnå tilskud.
 Til nr. 5 Ændringsforslaget indebærer en præcisering af tidspunktet for  

 ophævelse af den eksisterende lovgivning.
Efter 2. behandling den 15. maj 1996 Kapitel 1 Lovens formål § 1. Lovens formål er at fremme fornyelse og tilpasning af  

 strukturerne for erhvervsmæssigt fiskeri, akvakultur og forarbejdning og  

 afsætning af produkter herfra.
Formålet er endvidere at fremme omstillingen i  

 de fiskeriafhængige områder i Danmark.
Kapitel 2 Strukturforanstaltninger Omstrukturering og fornyelse af sektoren § 2. Landbrugs- og fiskeriministeren kan yde støtte til:
 1) Modernisering og forbedring af danske fiskerfartøjer.
 2) Køb eller bygning af nye fiskerfartøjer.
 3) Etablering og modernisering af akvakulturanlæg.
 4) Beskyttelse og udvikling af fiskeressourcer i kystområder, navnlig ved  

 etablering af faste eller mobile anlæg, der skal afgrænse de beskyttede  

 områder.
 5) Investeringer vedrørende forarbejdning, opbevaring og afsætning af  

 fiskerivarer og akvakulturprodukter med henblik på anvendelse som fødevarer.
 6) Investeringer i fiskerihavnes faciliteter navnlig med henblik på  

 forbedring af vilkårene i havnene for fiskens håndtering og for fartøjernes  

 forsyning.
 7) Ophalingsspil for fiskeriet fra fiskepladser på den vestjyske nordkyst.
Tilpasning af fiskerflådens kapacitet og fiskeriindsats § 3. Landbrugs- og fiskeriministeren kan yde støtte til:
 1) Fiskerfartøjers endelige ophør i dansk erhvervsfiskeri.
 2) Foranstaltninger vedrørende midlertidigt aktivitetsophør inden for  

 dansk erhvervsfiskeri.
 3) Oprettelse af fællesforetagender og blandede selskaber med henblik på  

 danske fiskerfartøjers fiskeri uden for EU's farvande.
Rådgivning, undersøgelser og afsætningsfremme § 4. Landbrugs- og fiskeriministeren kan yde støtte til teknisk  

 bistand, undersøgelser, pilotprojekter, samordnede aktioner og  

 konsulentbistand, der navnlig har til formål at forberede, ledsage og  

 evaluere gennemførelsen af lovens foranstaltninger.
 Stk. 2. Landbrugs- og fiskeriministeren kan yde støtte til  

 udgifter til konsulentvirksomhed, der etableres af organisationer inden for  

 fiskerisektoren.
 Stk. 3. Landbrugs- og fiskeriministeren kan yde støtte til  

 projekter og foranstaltninger, hvis formål er at fremme afsætningen af  

 fiskeriprodukter.
Særlige initiativer vedrørende omstillingen i fiskerisektoren § 5. Landbrugs- og fiskeriministeren kan yde støtte til særlige  

 initiativer vedrørende omstillingen i fiskerisektoren samt støtte med henblik  

 på fremme af omstillingen i fiskeriafhængige områder i Danmark.
 Stk. 2. Landbrugs- og fiskeriministeren kan yde støtte til  

 engangsydelser til fiskere i forbindelse med omstilling i sektoren.
Støtte til yngre fiskeres førstegangsetablering § 6. Landbrugs- og fiskeriministeren kan yde statsgaranti for lån  

 i Kongeriget Danmarks Fiskeribank til yngre erhvervsfiskere samt yde støtte  

 til betaling af ydelserne på lånet.
 Stk. 2. Lånet ydes i øvrigt på de betingelser, der til enhver tid  

 er gældende for lån i Fiskeribanken til anskaffelse af nyt eller brugt  

 fiskerfartøj.
Stk. 3. Lånet ydes til førstegangsanskaffelse af fiskerfartøj og udgør op  

 til 15 pct. af fartøjets kontantværdi, højst af en kontantværdi på 5.000.000  

 kr.
Lånet skal have sikkerhed inden for 85 pct. af fartøjets kontantværdi.
Stk. 4. Støtten til ydelserne gives til 75 pct. af det  

 statsgaranterede lån.
Støtten dækker ydelserne på lånet i 4 år.
Den nedsættes  

 i det 5. år til 80 pct., i det 6. år til 60 pct. og i det 7. år til 40 pct.  

 af ydelserne.
Støtten ophører efter 7 år.
Stk. 5. En erhvervsfisker kan indgive ansøgning, første gang den  

 pågældende erhverver eget fartøj for at etablere sig som selvstændig  

 erhvervsfisker.
Ansøgning skal indgives, inden den pågældende fylder 40 år og  

 inden erhvervelsen af fartøjet.
Stk. 6. Landbrugs- og fiskeriministeren kan fastsætte nærmere  

 bestemmelser vedrørende 1) ansøgerens hovederhverv som erhvervsfisker, egenkapital og uddannelse, 2) krav til fartøjet, herunder fartøjets alder, fiskeriet og fartøjets  

 drift, 3) sikkerhed og løbetid for lånet, herunder om at lånet kan rykke tilbage  

 for nye lån, dog inden for den i stk. 3 anførte lånegrænse, 4) konsekvenser ved ændringer i ejerforhold, herunder om overførsel af lån  

 i forbindelse med afhændelse af fartøj og erhvervelse af et andet fartøj samt  

 om supplerende lån i forbindelse med erhvervelse af en større anpart i samme  

 fartøj, 5) fradrag i grundlaget for statsgaranti og støtte til ydelserne, hvis der  

 tidligere er ydet tilskud til det pågældende fartøj, 6) størrelsen af Fiskeribankens stiftelsesgebyr og løbende bidrag, 7) indfrielse af lånet og tilbagebetaling og forrentning af tilskuddet,  

 hvis betingelserne ikke længere er opfyldt eller der er afgivet urigtige  

 eller vildledende oplysninger.
Stk. 7. Uanset betingelsen om førstegangsetablering ifølge stk. 5  

 kan ansøgningen indgives af en erhvervsfisker, der allerede ejer eller har  

 ejet et fiskerfartøj eller en part i et fiskerfartøj, forudsat at  

 kontantværdien heraf ikke overstiger 300.000 kr.
Kontantværdien fradrages i  

 det anskaffede fartøjs kontantværdi ved opgørelsen af grundlaget for lån og  

 garanti ifølge stk. 3.
Kapitel 3 Administration § 7. Landbrugs- og fiskeriministeren kan inden for beløb, der  

 afsættes på de årlige bevillingslove, give tilsagn om støtte til formål, der  

 er omfattet af loven, samt afholde udgifter til oplysnings- og  

 vejledningsvirksomhed.
§ 8. Landbrugs- og fiskeriministeren nedsætter et rådgivende  

 udvalg.
Udvalgets opgave er at rådgive landbrugs- og fiskeriministeren om  

 langsigtede indsatsområder til udvikling af fiskerisektoren og om anvendelsen  

 af de støtteordninger, der retter sig mod fiskerisektoren.
 Stk. 2. Landbrugs- og fiskeriministeren beskikker udvalgets  

 formand.
 Stk. 3. Landbrugs- og fiskeriministeren fastsætter udvalgets  

 forretningsorden.
 § 9. Landbrugs- og fiskeriministeren kan bemyndige et direktorat  

 under ministeriet til at udøve sine beføjelser efter loven.
 Stk. 2. Landbrugs- og fiskeriministeren kan efter aftale med  

 Kongeriget Danmarks Fiskeribank bemyndige Fiskeribanken til at udøve sine  

 beføjelser efter lovens §§ 6, 14 og 16.
 § 10. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter § 9, stk. 1, herunder at afgørelser ikke kan indbringes for anden  

 administrativ myndighed.
 Stk. 2. Afgørelser truffet efter bemyndigelse i henhold til § 9,  

 stk. 2, kan ikke indbringes for anden administrativ myndighed.
 § 11. Landbrugs- og fiskeriministeren kan fastsætte regler om  

 betingelser for støtte, herunder om, hvilke foranstaltninger der er  

 støtteberettigede, og om størrelse og udbetaling af støtte.
 Stk. 2. Landbrugs- og fiskeriministeren kan fastsætte regler om  

 administrationen af de i loven omhandlede støtteordninger.
 § 12. Landbrugs- og fiskeriministeren kan fastsætte regler om,  

 hvilken betydning det har for ydelse af støtte efter denne lov, at ansøgeren  

 tidligere har modtaget støtte efter denne eller anden lov eller har mulighed  

 for at modtage støtte efter anden lov.
 § 13. Landbrugs- og fiskeriministeren kan fastsætte regler om, at  

 udbetalingen af støtte efter denne lov skal ske til en af ansøger oprettet  

 konto i et pengeinstitut.
 Stk. 2. Støtten efter § 6 anvises til Fiskeribanken som långiver.
 § 14. Landbrugs- og fiskeriministeren kan fastsætte regler om  

 kontrol og tilsyn med de foranstaltninger, hvortil der ydes støtte efter  

 denne lov.
Stk. 2. Med henblik på at kontrollere gennemførte foranstaltninger  

 efter loven har landbrugs- og fiskeriministeren eller den, ministeren  

 bemyndiger dertil, mod behørig legitimation og uden retskendelse adgang til  

 virksomheder m.v., der drives af en fysisk eller juridisk person, der har  

 modtaget tilsagn om støtte efter loven.
På tilsvarende måde har landbrugs- og  

 fiskeriministeren eller den, ministeren bemyndiger dertil, adgang til  

 virksomhedernes regnskaber, forretningsbøger m.v.
Stk. 3. Politiet yder de kontrollerende myndigheder bistand ved  

 udøvelsen af disses opgaver.
Justitsministeren kan efter forhandling med  

 landbrugs- og fiskeriministeren fastsætte nærmere regler herom.
 Stk. 4. Den ansvarlige og beskæftigede personer skal yde den  

 fornødne vejledning og hjælp ved kontrollens gennemførelse, og det i stk. 2  

 nævnte materiale skal udleveres til de kontrollerende myndigheder på disses  

 begæring.
 Stk. 5. Til brug for kontrollen kan landbrugs- og fiskeriministeren  

 indhente fornødne oplysninger hos skatte- og afgiftsmyndigheder eller andre  

 offentlige myndigheder.
 § 15. Støttemodtageren skal i hele støtteperioden på forlangende  

 afgive erklæring om, hvorvidt betingelserne for at modtage støtte fortsat  

 opfyldes.
 Stk. 2. Støttemodtageren skal i hele støtteperioden underrette den  

 tilsagnsgivende myndighed, hvis betingelserne for at modtage støtte ikke  

 længere opfyldes.
§ 16. Landbrugs- og fiskeriministeren kan bestemme, at støtte  

 efter loven bortfalder helt eller delvis, hvis 1) støttemodtageren har givet urigtige eller vildledende oplysninger eller  

 har fortiet oplysninger af betydning for sagens afgørelse, 2) støttemodtageren tilsidesætter sin pligt i medfør af regler udstedt  

 efter § 14, stk. 1, eller pligter i medfør af § 14, stk. 4, og § 15, 3) vilkårene for ydelse af støtte eller tilsagn herom ikke opfyldes eller 4) forudsætningerne for støtten eller tilsagn herom i øvrigt efter  

 landbrugs- og fiskeriministerens skøn er væsentligt forrykket.
 Stk. 2. Landbrugs- og fiskeriministeren kan i de i stk. 1 nævnte  

 tilfælde bestemme, at ydede beløb helt eller delvis skal tilbagebetales med  

 tillæg af renter.
 Stk. 3. Landbrugs- og fiskeriministeren kan fastsætte regler om  

 beregningen af renter efter stk. 2.
 § 17. Statskassens tilgodehavende efter indfrielse af en i henhold  

 til § 6, stk. 1, ydet statsgaranti og statskassens tilgodehavende efter § 16,  

 stk. 2, kan med tillæg af renter og omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved indeholdelse i løn m.v. efter reglerne om  

 inddrivelse af personlige skatter i kildeskatteloven og ved udpantning.
 Stk. 2. Hypotekbanken kan indhente de oplysninger hos skatte- og  

 afgiftsmyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
Stk. 3. Landbrugs- og fiskeriministeren kan fastsætte regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
For overtrædelser, der begås af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Stk. 4. Afgørelser truffet af Hypotekbanken i henhold til stk. 1  

 kan indbringes for finansministeren.
Landbrugs- og fiskeriministeren kan  

 fastsætte regler om klageadgangen, herunder regler om klagefrist.
Kapitel 4 Straffe- og ikrafttrædelsesbestemmelser § 18. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der overtræder vilkår, der er fastsat  

 i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne.
Stk. 4. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
Stk. 5. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 6. For så vidt angår den i stk. 5 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 § 19. Tidspunktet for lovens eller dele af lovens ikrafttræden  

 fastsættes af landbrugs- og fiskeriministeren.
 Stk. 2. Lov om støtte til visse strukturforanstaltninger inden for  

 fiskeriet m.v., jf. lovbekendtgørelse nr. 282 af 30. april 1993, lov nr. 124  

 af 29. marts 1978 om tilskud til strukturforanstaltninger inden for  

 konsumfiskeindustrien og lov nr. 113 af 29. marts 1978 om tilskud til  

 fiskerikonsulentvirksomhed ophæves samtidig med lovens eller dele af lovens  

 ikrafttræden efter stk. 1. Ansøgninger indgivet inden tidspunktet for lovens  

 ikrafttræden behandles efter den hidtil gældende lovgivning.
 Stk. 3. Administrative forskrifter udstedt i medfør af de i stk. 2  

 nævnte love forbliver i kraft, indtil de ophæves eller afløses af regler  

 udstedt i medfør af denne lov.
 § 20. Loven gælder ikke for Færøerne og Grønland.
