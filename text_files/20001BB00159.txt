Fremsat den 27. marts 2001 af  

 Birthe Skaarup (DF), Kristian Thulesen Dahl (DF),  

 Klaus Kjær (DF), Pia Kjærsgaard (DF),  

 Aase D.
Madsen (DF) og Peter Skaarup (DF) Forslag til folketingsbeslutning om lavere moms på receptpligtige lægemidler Folketinget pålægger regeringen inden udgangen  

 af indeværende folketingssamling at fremsætte lovforslag om, at  

 momssatsen på receptpligtige lægemidler nedsættes til 5  

 pct. med virkning fra 1. januar 2002.
Bemærkninger til forslaget Forslagsstillerne er af den opfattelse, at  

 momsen på receptpligtige lægemidler skal sættes ned til 5  

 pct. med virkning fra 1. januar 2002.
 Forslagsstillerne finder det ikke rimeligt, at staten skal  

 tjene penge på receptpligtige lægemidler, der af indlysende  

 årsager anvendes i behandlingen af syge mennesker.
Medicin er som udgangspunkt ikke billig, og Danmark har  

 desuden i tillæg den højeste momssats på medicin  

 sammenlignet med de øvrige EU-lande og Norge, nemlig på 25 pct.  

 I gennemsnit er der 6,2 pct. moms på receptpligtig medicin i  

 EU-landene.
Den høje danske momssats på 25 pct. betyder, at det  

 er dyrt at blive eller være syg i Danmark.
Forslagsstillerne mener, at  

 det er uetisk og forkert, at staten tjener urimeligt mange penge på  

 syge mennesker ved at have en ublu høj momssats på medicin, og  

 derfor skal momssatsen sættes ned.
EU-reglerne på området Efter EU-reglerne på området er det ikke  

 muligt helt at momsfritage medicin, herunder receptpligtig medicin.
Det er  

 derimod tilladt at anvende en reduceret momssats på mindst 5 pct.
 Der er enkelte EU-lande, der har en momssats på 0  

 pct., og det skyldes, at de pågældende lande har særlige  

 overgangsregler på medicinområdet.
 Der henvises til bilaget til beslutningsforslaget, hvoraf  

 fremgår momssatserne på medicin i de enkelte EU-lande samt  

 Norge.
Er medicin dyr i Danmark? Det påstås ofte i den offentlige debat, at  

 medicin er dyr i Danmark.
Det er rigtigt, at medicinen er dyr for forbrugerne  

 i Danmark, når man sammenligner med, hvad den tilsvarende medicin  

 koster i udsalgspris i f.eks. vore to nabolande Sverige og Tyskland.
Det  

 skyldes blandt andet det faktum, at der er henholdsvis 0 pct. og 16 pct. moms  

 på receptpligtig medicin i Sverige og Tyskland, men 25 pct. i Danmark.  

 Det betyder, at medicin, der eksklusiv moms koster 100 kr. i Sverige,  

 Tyskland og Danmark, for forbrugerne kommer til at koste 100 kr. i Sverige,  

 116 kr. i Tyskland og 125 kr. i Danmark.
 Ved en nedsættelse af momssatsen på  

 receptpligtig medicin til 5 pct., vil man også kunne opnå, at  

 forbrugerne i højere grad vil kunne sammenligne priserne på  

 medicin mellem de enkelte europæiske lande, idet momssatserne i de  

 fleste europæiske lande er under 8 pct.
Økonomiske konsekvenser af forslaget I 1999 udgjorde omsætningen af receptpligtige  

 lægemidler i den primære sundhedssektor ca. 7,3 mia. kr.  

 Sygehusenes køb af receptpligtige lægemidler udgjorde i 1999 ca.  

 1,6 mia. kr.
Den samlede omsætning af receptpligtige lægemidler i  

 Danmark udgjorde således ca. 8,9 mia. kr. i 1999.
 En nedsættelse af momssatsen på receptpligtig  

 medicin til 5 pct. vil koste staten ca. 1,5 mia. kr. i mistede  

 momsindtægter.
Det er forslagsstillernes opfattelse, at et provenutab  

 på ca. 1,5 mia. kr. er en relativ beskeden omkostning for at  

 gøre receptpligtig medicin billigere for syge forbrugere.
Ved at  

 nedsætte momssatsen på receptpligtig medicin til 5 pct. vil  

 Danmark tilmed komme ned på niveau med gennemsnittet i EU-landene.
 Beslutningsforslaget pålægger regeringen at  

 nedsætte momssatsen på receptpligtige lægemidler til 5 pct.  

 med virkning fra 1. januar 2002, og det er derfor muligt, at indregne de  

 økonomiske konsekvenser af beslutningsforslaget i finanslovforslaget  

 for 2002.
Bilag 1 Momssatserne på medicin i de enkelte EU-lande Land:
 Moms på medicin:
England1 0 pct. - 17,5 pct.
Østrig2 0 pct. - 20 pct.
Irland3 0 pct. - 21 pct.
Sverige4 0 pct. - 25 pct.
Frankrig5 2,1 pct. - 5,5 pct.
Luxembourg 3 pct.
Spanien 4 pct.
Portugal 5 pct.
Holland 6 pct.
Belgien 6 pct.
Grækenland 8 pct.
Finland 8 pct.
Italien 10 pct.
Tyskland 16 pct.
Norge 23 pct.
Danmark 25 pct.
 Note 1) Ingen moms på receptpligtig medicin. 17,5 pct.  

 moms på håndkøbsmedicin.
 Note 2) Ingen moms på medicin, der er omfattet af  

 sygesikringssystemet. 20 pct. moms på al øvrig medicin.
 Note 3) Ingen moms på oral medicin. 21 pct. moms på al  

 øvrig medicin.
 Note 4) Ingen moms på receptpligtig medicin. 25 pct. moms på  

 håndkøbsmedicin.
 Note 5) 2,1 pct. moms på tilskudsberettiget medicin. 5,5 pct. moms  

 på ikke tilskudsberettiget medicin.
Skriftlig fremsættelse Birthe Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om lavere moms  

 på receptpligtige lægemidler.
(Beslutningsforslag nr.
B 159).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
