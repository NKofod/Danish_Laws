Nr BTL 231 Betænkning over Forslag til lov om ændring af lov om forbud mod handel med  

 Den Sydafrikanske Republik og Namibia   

 Nr L 231 1988-89, 1. samling Afgivet af Udenrigsudvalget Afgivet: 19890509 Udvalget har behandlet lovforslaget i to møder.
 Efter drøftelser i Udenrigsudvalget anmodede udvalget ved skrivelse af 30.  

 marts 1989 udenrigsministeren om snarest muligt at fremsætte lovforslag om  

 ændring af lov om forbud mod handel med Den Sydafrikanske Republik og  

 Namibia, således som det nu er sket ved det foreliggende lovforslag.
 Herefter indstiller udvalget lovforslaget til vedtagelse  

 uændret.
 Et mindretal (Socialistisk Folkepartis medlemmer af udvalget) ønsker at  

 udtale:
 Socialistisk Folkeparti kan tilslutte sig beslutningsforslaget ud fra  

 ønsket om at sikre de bedst mulige informationer om udviklingen i Sydafrika.
 Tilsagnet er givet under forudsætning af, at udenrigsministeren lever op  

 til løftet om, at der ikke med lovændringen er lagt op til en lempelse af den  

 kulturelle boykot af apartheidregimet, og at regeringen vil respektere den af  

 FN vedtagne kulturelle boykot af apartheidregimet.
 Et andet mindretal (Fremskridtspartiets medlem af udvalget) ønsker at  

 udtale følgende:
 Fremskridtspartiet ønsker en total ophævelse af lov om forbud mod handel  

 med Den Sydafrikanske Republik og Namibia, ligesom Danmark bør genoptage  

 normale diplomatiske forbindelser med Den Sydafrikanske Republik og Namibia.
 Et tredje mindretal (Centrum-Demokraternes medlem af udvalget) udtaler:
Lettelsen af boykotbestemmelserne over for Sydafrika, som det sker i det  

 foreliggende lovforslag, vil øge mulighederne for informationer om  

 udviklingen i Sydafrika.
Netop i en tid med kraftige ændringer i området er  

 det af væsentlig betydning, at vi får alsidige og effektive informationer.  

 Den hidtil opretholdte boykot skader mere de danske beslutningstageres  

 muligheder for at træffe rigtige beslutninger, end den ændrer udviklingen i  

 Sydafrika.
Samtidig stiller en informationsboykot som den eksisterende  

 alvorligt spørgsmål ved det danske demokrati.
Udelukkelse af synspunkter og  

 informationer er altså ikke længere et spørgsmål om principper og  

 ytringsfrihed, men om et ordinært landevalg.
Nærværende lovforslag bryder med  

 dette princip og øger mulighederne for en reel demokratisk og alsidig debat i  

 Danmark.
For at sikre den totale informationsfrihed håber Centrum-Demokraterne, at  

 dette lovforslag følges op af lempelser i boykotten med hensyn til køb af  

 rejser til Sydafrika, således at mange danskere ved selvsyn kan danne sig et  

 indtryk af situationen i landet.
Endvidere må dansk visumpolitik tages op til  

 vurdering.
Det er urimeligt, at moderate grupper i Sydafrika efter de  

 gældende bestemmelser nægtes indrejse i Danmark.
Alt i alt ser Centrum-Demokraterne dette lovforslag som første skridt i  

 den rigtige retning.
Centrum-Demokraterne ønsker at fremme en fredelig  

 udvikling væk fra apartheid i Sydafrika.
Vi ønsker et Sydafrika præget af  

 pluralisme, vestligt demokrati og fri markedsøkonomi.
Et sådant Sydafrika nås  

 kun gennem dialog og påvirkning.
Derfor er den førte boykotpolitik i Danmark  

 uklog - specielt på områder, hvor det skader vore muligheder for at støtte  

 folk, vi i virkeligheden er enige med.
