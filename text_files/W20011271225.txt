Der blev klaget over, at der først iværksattes  

 strålebehandling i februar 2000 på trods af, at beslutningen  

 herom allerede blev truffet ca. 14 dage tidligere.
Der blev videre klaget  

 over, at man afviste at indlægge ham med henblik på yderligere  

 behandling, selv om hans tilstand var meget dårlig, og han havde brug  

 for ilt til at kunne trække vejret.
Klage over for sen strålebehandling og  

 afvisning af indlæggelse ved behandling Nævnet lagde vægt på, at det den 9. februar 2000 blev  

 besluttet at tilbyde ham 10 lindrende strålebehandlinger, og han fik  

 tid til planlægning af strålebehandlingen den 23. februar 2000 og  

 tid til den først strålebehandling 2 dage senere.
 Det var nævnets vurdering, at den planlagte tidsfølge med  

 planlægning af strålebehandlingen fjorten dage efter  

 første ambulante undersøgelse og start på  

 strålebehandling to dage senere ikke kunne kritiseres ud fra et  

 lægefagligt synspunkt, og nævnet fandt derfor, at der herved var  

 handlet i overensstemmelse med almindelig anerkendt faglig standard.
Nævnet lagde videre vægt på, at patientens tilstand, da  

 han mødte til planlægning af strålebehandling, var blevet  

 betydeligt dårligere med udtalt åndenød og konstant hoste.  

 Han blev fundet bleg og grå (kakektisk) med udtalt  

 åndedrætsbesvær i hvile.
Det blev således vurderet,  

 at der alene var grund til at give én strålebehandling, og som  

 følge af hans udtalte symptomer og hans dårlige almentilstand  

 blev det arrangeret, at denne ene behandling kunne gives som en akut  

 behandling samme dag.
Der blev ytret ønske om indlæggelse  

 på sygehuset, men der blev i stedet forslået indlæggelse  

 på det lokale sygehus, hvilket imidlertid blev afslået.
Nævnet oplyste, at man i en situation som den aktuelle, hvor  

 svulsten vokser hurtigt og ikke er følsom for kemoterapi,  

 erfaringsmæssigt ved, at den forventede overlevelse er ganske kort,  

 uanset hvad man gør.
I denne situation ved man fra udenlandske  

 undersøgelser, at én enkelt strålebehandling med en  

 relativ høj enkeltdosis har lige så god symptomlindrende effekt  

 i patientens restlevetid som en mere langvarig behandling med for eksempel 10  

 behandlinger.
Formålet med en indlæggelse er alene at bringe  

 lindring og ro i situationen, idet der i det første døgn efter  

 strålebehandling kan indtræde en forværring af  

 tilstanden.
Det var nævnets vurdering, at lægen opfattede situationen  

 korrekt, og at det derfor var relevant at foreslå indlæggelse  

 på et lokalt sygehus.
Nævnet finder imidlertid, at det havde  

 været hensigtsmæssigt, om lægen havde informeret om, at der  

 ville kunne indtræde en forværring af tilstanden, samt at der var  

 blevet aftalt forholdsregler med henblik herpå, idet det ville have  

 givet patienten og hans hustru et bedre grundlag for at tage stilling til  

 spørgsmålet om indlæggelse på det lokale  

 sygehus.
Nævnet fandt det herefter ikke tilstrækkeligt godtgjort, at  

 lægen havde overtrådt lægeloven i forbindelse med  

 udskrivelsen.
Nævnet fandt imidlertid, at det havde været  

 hensigtsmæssigt, om man havde sikret sig, at udskrivningen var  

 foregået under betryggende omstændigheder, herunder at  

 hjemtransporten kunne foregå på forsvarlig vis, og at der var  

 rekvireret ilt til hjemmet.
