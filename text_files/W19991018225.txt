Kendelse fra Pressenævnet i sag nr.  

 65/1992 Ved skrivelse af 6. september 1992 har [K] på vegne  

 Hare Krishna-Bevægelsen i Danmark klaget over, at Politiken har meddelt  

 afslag på en anmodning om genmæle over for en artikel, der blev  

 bragt den 30. juli 1992.
I artiklen, der bar overskriften "Nyreligiøst pres  

 mod østblokken", hed det bl.a.: "Den gamle østblok oplever i  

 disse år et voldsomt fremstød fra en række vestlige  

 nyreligiøse grupper.
Det drejer sig om Moon-bevægelsen,  

 Scientology, Hare Krishna samt om "ældre" religioner som Jehovas Vidner  

 og Mormon-bevægelsen." I følge artiklen skulle en stor gruppe  

 østeuropæiske kirkefolk gennem et højskolekursus i  

 Danmark hjælpes med at "tackle" fremstødet fra de nævnte  

 grupper.
Det hed herefter: "Via Dialogcentret i Århus har  

 danske teologer i mange år været foregangsmænd inden for  

 studiet af de nyreligiøse bevægelser og deres ofte  

 totalitære indhold og stil. .... Situationen i øst er nemlig, at  

 de mange nyreligiøse bevægelser og deres eksotiske budskaber har  

 meget let spil i en tid, hvor kommunismens sammenbrud har skabt et enormt  

 religiøst og åndeligt tomrum og tilsvarende råderum for  

 tvivlsomme religionserstatninger.
Og de mange sekter spiller smart på  

 bevidst at anlægge en stil og påklædning som velhavende og  

 succesfulde vestmennesker." I anledning af artiklen anmodede klageren Politiken om at  

 bringe følgende genmæle:
 "HARE KRISHNA ER EN URGAMMEL TRADITION.
Under overskriften "Nyreligiøst pres mod  

 Østblokken" bragte Politiken den 30/7 en pressemeddelse fra  

 Dialogcentret med omtale af dets hjælp til dets trængte  

 østlige trosfæller.
På Hare Krishnas vegne vil jeg gerne  

 berigtige følgende.
Hare Krishnas tilhængere anvender ikke  

 "totalitære metoder" eller udgiver sig for at være "succesfulde  

 vestmennesker". Hverken i Østeuropa eller andetsteds.
Hare Krishna  

 går tværtimod skarpt imod Vestens industrialiserende materialisme  

 og forbrugerræs med den deraf følgende ødelæggelse  

 af menneskets finere kvaliteter.
Hare Krishna er på den anden side  

 fortaler for en enkel levestil i harmoni med Guds Natur og livets egentlige  

 åndelige formål.
 Endvidere har Hare Krishna intet at gøre, hverken  

 teologisk, historisk, kulturelt, organisatorisk osv., med de nævnte  

 grupper og bevægelser, som Hare Krishna slås i hartkorn med i  

 notitsen.
På Hare Krishnas vegne [K], munk i Hare Krishna [adresse]." Politiken afslog at bringe genmælet ved skrivelser  

 af 28. august og 9. september 1992.
 Til støtte for klagen til Pressenævnet er det  

 gjort gældende, at Hare Krishna er en mange tusinde år gammel  

 tradition, og at artiklen er til skade for klagerens omdømme.
I en udtalelse om klagen har Politiken bl.a.  

 anført, at sekten Hare Krishna er omtalt som en ud af en række  

 af religiøse bevægelser og sekter, som gør  

 fremstød i Østeuropa i disse år.
Uanset at Hare Krishna  

 har en lang historie bag sig i Indien, er den påhæftede  

 betegnelse "nyreligiøse" rimelig, idet bevægelsen kun har et par  

 årtier bag sig i Europa.
I øvrigt er det almindelig kendt, at  

 Hare Krishna ikke har, hvad der kan betegnes som vestlige effektivitetsnormer  

 som ideal, men er en "østlig", indadskuende religion med et anderledes  

 budskab end f.eks.
Scientology.
I sagens behandling har følgende  

 nævnsmedlemmer deltaget: Axel Kierkegaard, Bent A.
Koch, Ulrik  

 Holmstrup og Ole Malmqvist.
 Pressenævnet udtaler:
 Da oplysningerne i artiklen ikke er egnet til at  

 påføre klageren skade af betydning, tiltrædes det, at  

 Politiken har meddelt afslag på genmæle.
 Afsagt den 3. november 1992.
