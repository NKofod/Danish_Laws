Bekendtgørelse om overvågning af mastitis I medfør af § 6, § 29, § 30, stk. 1, §§ 33-34, § 53,  

 stk.1, og § 70, stk. 3, i lov nr. 432 af 9. juni 2004 om hold af dyr og efter  

 bemyndigelse fra ministeren for Familie- og Forbrugeranliggender, fastsættes:
 § 1.  

  

 Ved  

 mastitis forstås i denne bekendtgørelse enhver skjult eller synlig  

 betændelsestilstand i yveret hos køer, der har medført ændring af mælkens  

 fysiske, kemiske eller biologiske sammensætning.
 Stk. 2.  

  

 Bekendtgørelsen  

 finder tillige anvendelse på andre dyrearter, der leverer mælk.
 § 2.  

 Mastitisovervågning opdeles i overvågning af mastitis forårsaget af  

 Streptococcus agalactiae (B-mastitis) og overvågning af mastitis forårsaget  

 af  

 andre mikroorganismer.
 § 3.  

  

 Mastitisovervågning sker gennem den mejerivirksomhed, hvortil besætningen  

 leverer mælk, og mastitisovervågningen skal foretages i alle besætninger, der  

 leverer mælk til mejerivirksomheder.
 Stk. 2.  

  

 Overvågningen  

 skal omfatte laboratorieundersøgelser af mælkeprøver fra de enkelte  

 besætninger  

 (leverandørmælkeprøver) eller mælkeprøver fra de enkelte dyr  

 (enkeltkirtelprøver).
 § 4.  

  

 Mejerivirksomheden skal efter aftale med det undersøgende laboratorium udtage  

 og indsende de i § 3 nævnte prøver.
 Stk. 2.  

  

 Laboratorieundersøgelser udføres hos Danmarks Fødevareforskning eller et  

 privat  

 laboratorium godkendt af Fødevarestyrelsen til sådanne undersøgelser.
 Stk. 3.  

  

 Resultater af de  

 i § 3, stk. 2 nævnte undersøgelser skal indsendes til det Centrale  

 Husdyrbrugsregister (CHR) efter nærmere anvisning fra Fødevarestyrelsen.
 § 5.  

  

 Ejeren eller den, som i øvrigt er ansvarlig for en mælkeleverende besætning,  

 der er smittet med B-mastitis, må ikke lade lakterende køer deltage i  

 dyrskuer  

 og andre samlinger af malkekvæg, hvor malkning kan finde sted.
 Stk. 2.  

  

 Ejeren eller  

 den, som i øvrigt er ansvarlig for en mælkeleverende besætning, der er  

 smittet  

 med B-mastitis, skal give meddelelse herom til alle, der kommer i kontakt med  

 besætningen.
 § 6.  

  

 Udgifterne i medfør af denne bekendtgørelse er Fødevarestyrelsen  

 uvedkommende.
 § 7.  

  

 Med  

 bøde straffes den, der overtræder §§ 4-5.
 Stk. 2.  

  

 Der kan pålægges  

 selskaber og juridiske personer strafansvar efter reglerne i straffelovens  

 kapitel 5.
§ 8.  

  

 Bekendtgørelsen træder i kraft d. 15. april 2005 Stk. 2.  

  

 Samtidig ophæves  

 bekendtgørelse nr. 246 af 22. april 1999 om bekæmpelse af mastitis.
