Nr LSF 217 Forslag til Lov om ændring af lov om afgift af gas Fremsat af ministeren for skatter afgifter den 14. marts 1986 § 1 I lov om afgift af gas, jfr. lovbekendtgørelse nr. 519 af 28. oktober 1983, som senest ændret ved lov nr. 569 af 19. december 1985 ændres i § 1, stk. 2, litra a, »58 øre« til: »109 øre«  

 og i litra b »80 øre« til: »202 øre«.
§ 2 Stk. 1. Loven træder i kraft den 1. april 1986, og den forhøjede afgift finder anvendelse på gas, som fra og med denne dato udleveres fra eller forbruges i registerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikraftræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
Oprindeligt fremsat lovforslag Blad nr 629 § 1 I lov om afgift af gas, jfr. lovbekendtgørelse nr. 519 af 28. oktober 1983, som senest ændret ved lov nr. 569 af 19. december 1985 ændres i § 1, stk. 2, litra a, »58 øre« til: »109 øre«  

 og i litra b »80 øre« til: »202 øre«.
§ 2 Stk. 1. Loven træder i kraft den 1. april 1986, og den forhøjede afgift finder anvendelse på gas, som fra og med denne dato udleveres fra eller forbruges i registerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikraftræden og afsluttes efter dette tidspunkt, beregnes den forhøjede afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
BEMÆRKNINGER TIL LOVFORSLAGET Der svares afgift af flaskegas (LPG). Afgiften udgør efter de nugældende satser for autogas 58 øre pr. liter og for anden flaskegas 80 øre pr. kg.
Det foreslås at forhøje afgiften af autogas med 51 øre pr. liter til 109 øre pr. liter og afgiften af anden flaskegas med 122 øre pr.
kg til 202 øre pr. kg.
Afgiften anslås at give 65 mill. kr. i indeværende finansår.
Den foreslåede afgiftsforhøjelse vil under forudsætning af uændret forbrug give en årlig merindtægt på ca. 89 mill. kr.
For 1986 anslås merindtægten til 60 mill. kr.
Naturgas er ikke pålagt afgift.
Prisen på naturgas forudsættes at følge olieprisen inkl. afgift som hidtil.
Toldvæsenets administrationsomkostninger ved lovens gennemførelse anslås til 55.000 kr.
