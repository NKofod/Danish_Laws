Skriftlig fremsættelse (13.  

 oktober 2005) Finansministeren  

  

 (Thor Pedersen):
 Herved tillader jeg mig for Folketinget at fremsætte:
Forslag til lov  

 om ændring af lov  

 om tjenestemænd i folkeskolen m.v. (Konsekvensrettelser som følge af  

 kommunalreformen og ændringer af tjenestemandslovgivningen  

  

 ) (Lovforslag nr.
L 36).
 Formålet med lovforslaget er at ajourføre lovens  

 henvisninger til lov om tjenestemænd og lov om tjenestemandspension samt at  

 præcisere ændring i myndighedsbetegnelser som følge af kommunalreformen.
 Henvisningerne til lov om tjenestemænd og lov om  

 tjenestemandspension ændres som en konsekvens af de ændringer, der er  

 gennemført i disse love, siden lov om tjenestemænd i folkeskolen m.v. senest  

 blev ændret, dvs. i 1993.
 Lovens henvisninger ajourføres endvidere som konsekvens af,  

 at lov om åremålsansættelse af tjenestemænd og ansatte på  

 tjenestemandslignende  

 vilkår er ophævet og bestemmelserne om pension blevet indarbejdet i lov om  

 tjenestemandspension.
 Endelig har lovforslaget til formål at præcisere ændring i  

 myndighedsbetegnelser som følge af kommunalreformen.
 Lovforslaget indebærer således ikke realitetsændringer.
 Idet jeg i øvrigt henviser til lovforslagets bemærkninger,  

 tillader jeg mig at anbefale lovforslaget til velvillig behandling i det høje  

 Ting.
