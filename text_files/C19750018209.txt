 Ved justitsministeriets bekendtgørelse nr. 371 af 16. juli 1975 om ændring  

 af ministeriet for offentlige arbejders bekendtgørelse nr. 225 af 1. juli  

 1955 om vejafmærkning m.v. er der fastsat ændrede regler om afmærkning af  

 ubetinget vigepligt, stop ved vejkryds m.v.
 Ved cirkulæreskrivelse af 28. juli 1975 (* 1) til politiet og  

 vejbestyrelserne har justitsministeriet redegjort for ændring af henholdsvis  

 færdselslovens §§ 37 og 58 og af vejafmærkningsbekendtgørelsen.
 I medfør af § 6 i lov om offentlige veje fastsætter ministeriet for  

 offentlige arbejder herved følgende retningslinier i tilslutning til de  

 ændrede afmærkningsbestemmelser.
A.
Afgørelse af vigepligt.
I justitsministeriets cirkulæreskrivelse af 28. juli 1975 afsnit I A er  

 angivet, at ubetinget vigepligt skal etableres ved indmundinger i hovedveje, normalt ved vejindmundinger, der nu er afmærket med indmundingslinier, ved andre indmundinger i veje, for gennemgående trafik, og i visse andre tilfælde, hvor det skønnes hensigtsmæssigt.
 Opmærksomheden henledes på, at der ifølge færdselslovens § 37, stk. 3,  

 tillige gælder ubetinget vigepligt ved udkørsel fra markvej, ejendom eller  

 grundstykke, parkeringsplads eller holdeplads m.v.
 Ved afgørelse af, om ubetinget vigepligt skal etableres, bør  

 vejbestyrelserne være opmærksom på, at det nuværende hovedvejsnet må  

 forventes at blive udvidet betydeligt, således at alle vejene i det system af  

 rutenummererede veje, som er under udarbejdelse i vejdirektoratet, vil blive  

 udlagt som hovedveje.
Etablering af ubetinget vigepligt bør derfor ske på en sådan måde, at der  

 så vidt muligt tages hensyn til den kommende rutenummerering.
Oplysning om  

 denne kan indhentes fra vejdirektoratet.
B.
Afmærkning af ubetinget vigepligt og fuldt stop.
I justitsministeriets cirkulæreskrivelse afsnit II er angivet  

 hovedretningslinierne for afmærkning af kryds, hvor der er ubetinget  

 vigepligt eller fuldt stop.
I afmærkningen indgår tavlerne A 18 A-C og B 15,  

 vigelinier og stoplinier.
 Til supplering af de generelle bestemmelser i afmærkningsbekendtgørelsen  

 fastsættes følgende:
 1. Størrelse af tavler.
 Hvor trafikanter på hovedlandeveje og landeveje samt på kommuneveje med  

 mere end een vognbane i retning mod krydset har ubetinget vigepligt for  

 krydsende trafik, skal afmærkning foretages med tavlerne B 15 og 18 A-C i ny  

 standardstørrelse (B 15: 90 cm, A 18 A-C: 125) bortset fra de i  

 afmærkningsbekendtgørelsens § 26 nævnte undtagelser.
 I andre tilfælde kan anvendes tavler i reduceret størrelse (B 15: 70 cm, A  

 18 A-C: 90 eller 70 cm).
 På tilkørsel til motorveje skal eksisterende A 18 tavler ikke udskiftes.
 2. Udførelse af tavler.
 Nye tavler skal udføres med retroreflekterende materiale med  

 refleksvirkning som angivet i bilag 5 til nærværende cirkulære.
 Ved kryds mellem mindre betydende veje kan anvendes eksisterende  

 tavlemateriel med mindre refleksvirkning, herunder også brugbare A 18 tavler,  

 der ved indmundinger i hovedveje er blevet udskiftet med større A 18 tavler.
 3. Placering af tavler.
 Med henblik på det kommende rutenummereringssystem henstilles, at tavlerne  

 A 18 A-C og B 15 opstilles ved begge sider af kørebanen på hovedlandeveje og  

 landeveje uden for tættere bebygget område, hvor trafikanter på disse veje  

 har ubetinget vigepligt for krydsende trafik.
 Tavlerne A 18 A-C og B 15 anbringes normalt i 2,20 m højde målt fra  

 vejbane til underkant af hovedtavle.
 Tavlerne A 18 A og B 15 opstilles så nær de tilhørende vige- og stoplinier  

 som muligt, og ikke i større afstand end 10 m, jfr.  bilag 1-4 til  

 nærværende cirkulære.
 4. Vigelinier og stoplinier.
 Vigelinier og stoplinier anvendes i overensstemmelse med reglerne i  

 justitsministeriets cirkulæreskrivelse, afsnit II.
 I øvrigt gælder følgende retningslinier:
Linien kan dog placeres nærmere, såfremt oversigten fra køretøjer, der  

 holder ved linien, derved forbedres væsentligt.
Eventuelt kan linien placeres  

 i vognbanekanten i stedet for kantlinien.
Sådan placering kan uden hensyn til  

 oversigtsforholdene anvendes i bygader, hvor kørehastigheden er lav.
 I bilag 1-4 er vist eksempler på udførelse af afmærkning, dels med  

 linier kombineret med tavler, dels med vigelinier alene.
 5. Ændring af orienteringstavler.
 Orienteringstavler ændres i fornødent omfang, således at vejsymbolet viser  

 de krydsende veje med forskellig stregtykkelse i overensstemmelse med  

 vigepligtsforholdene i krydset.
C.
Gennemførelse af afmærkningen.
 I justitsministeriets cirkulæreskrivelse afsnit III angives retningslinier  

 for gennemførelse af afmærkningen, herunder de frister inden for hvilken  

 afmærkningen senest bør være tilendebragt.
 Det henstilles, at bestilling af afmærkningsmateriel sker snarest, og at  

 arbejdet med at fastlægge og afmærke vigepligtsforholdene fremmes i fornødent  

 omfang.
 Specielt henledes opmærksomheden på, at afmærkningen af rundkørsler skal  

 være tilvejebragt senest den 1. maj 1976.
 Det henstilles endvidere, at afmærkningen efter de nye bestemmelser  

 iværksættes strækningsvis.
 Ændring af afmærkning bør først foretages på strækninger, hvor der findes  

 kryds med A3A tavler opstillet - enten på den vigtigere vej eller på  

 sidevejen - som forvarsling i forbindelse med skærpet almindelig vigepligt  

 (indmundingslinie) på sidevejen.
 Ministeriet for offentlige arbejder, den  

 29. august 1975.
 P.M.V.
 E.B.
Thorv.
Jørgensen Bilag 1.
 Afmærkning af ubetinget vigepligt i kanaliseret kryds med spærrefladeanlæg  

 på bred 2 -sporet vej, uden cykelstier.
 Bilag 2.
 Afmærkning af ubetinget vigepligt i kanaliseret kryds på 4 - sporet vej  

 med cykelstier.
 Bilag 3.
 >Eksempler på afmærkning med kantlinier, vigelinier og stoplinier.
 Bilag 4.
AFMÆRKNING AF UBETINGET VIGEPLIGT I RUNDKØRSEL Bilag 5.
 Tavlerne B 15 og A 18 udføres med reflekterende materialer, der i ny  

 tilstand skal have en reflektionsevne der mindst opfylder de i nedenstående  

 skema angivne krav.
(alpha = indfaldsvinkel, beta = observationsvinkel) (* 1) Ikke tidligere optaget i M.
T.
Optages i novemberhæftet.
