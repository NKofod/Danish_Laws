Betænkning afgivet af Kulturudvalget den 1. juni 2005 Betænkning over Forslag til lov om ændring af museumsloven,  

 bygningsfredningsloven og lov om folkekirkens kirkebygninger og kirkegårde og  

 om ophævelse af lov om regionale faglige kulturmiljøråd (Udmøntning af kommunalreformen, for så vidt angår  

 museumsområdet m.v.) [af  

 kulturministeren (Brian Mikkelsen)] 1. Ændringsforslag Kulturministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 17. marts 2005. Lovforslaget blev efter 1. behandling henvist  

 til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 8. december 2004 dette udkast til  

 udvalget, jf. (2004-05, 1. samling) alm. del  bilag 58. Den 24. februar  

 2005  

 sendte kulturministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra Dansk Landbrug og 1 skriftlig henvendelse fra Nyborg  

 Kommune.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med det stillede  

 ændringsforslag.
 Venstres, Dansk Folkepartis og Det Konservative Folkepartis  

 medlemmer af udvalget oplyser, at lovforslaget er et led i den  

 kommunalreform,  

 som regeringspartierne gennemfører sammen med Dansk Folkeparti for at sikre  

 en  

 bedre opgavefordeling, service og en bedre organisering af det kommunale  

 landkort i Danmark.
 De tre partier støtter fuldt op om de ændringer, som  

 kommunalreformen medfører, og ser i denne sammenhæng også positive elementer,  

 hvad angår museumsområdet, som berøres i lovforslaget.
 Det er partiernes opfattelse, at lovforslaget sikrer en fornøden  

 ro omkring museernes økonomi i perioden den 1. januar 2007  den 31.  

 december  

 2010 til, at museerne kan finde deres ben at stå på i den nye kommunale  

 struktur,  

 såvel som til at udforske nye samarbejder, partnerskaber og  

 udviklingsmuligheder.
 Lovforslaget skaber også en klarere og styrket struktur på  

 området, og lovforslaget vil på denne baggrund være med til at styrke  

 museumsområdet i Danmark yderligere.
De regionale kulturaftaler bibeholdes, men gøres nu langt mere  

 fleksible i den forstand, at kommunerne på tværs kan finde nye  

 samarbejdspartnere.
Enkeltstående kulturaktiviteter og begivenheder kan også  

 fortsat understøttes af de kulturmidler, der overføres til regionerne.
Partierne finder det også positivt, at de faglige miljøer i  

 museumsråd, konserveringscentre m.fl. nu kan oprettes i den enkelte kommune  

 eller i samarbejde mellem flere.
Nye samarbejder mellem kommunerne langs  

 vestkysten, kommuner med gamle bykerner, kommuner langs hærvejen eller  

 kommuner  

 med andre ligheder og særlige kendetegn eller samarbejdsfordele kan nu søge  

 sammen i regionale samarbejder på tværs af landet, som tidligere var  

 begrænset  

 af amtsgrænser.
 Venstre, Dansk Folkeparti og Det Konservative Folkeparti kan  

 stemme for lovforslaget, fordi loven vil styrke museumsområdet, kulturmiljøet  

 og kulturarvsområdet i Danmark såvel som sikre en klarere og styrket  

 støttestruktur  

 og bedre ansvarsfordeling på området.
Socialdemokratiets, Det Radikale Venstres og Socialistisk  

 Folkepartis medlemmer af udvalget bemærker, at dette lovforslag er et led i  

 den  

 samlede kommunalreform.
De tre partier har i forbindelse med forhandlingerne  

 om  

 de enkelte lovforslag efter folketingsvalget taget til efterretning, at  

 regeringspartierne og Dansk Folkeparti ikke har ønsket at ændre på  

 hovedkonstruktionen i reformen.
Partiernes holdning til bl.a. denne  

 hovedkonstruktion fremgår af betænkningsbidrag til L 65. Der henvises hertil.
De tre partier kan stemme for lovforslaget med følgende  

 bemærkning: Som det fremgår af betænkningen til L 65, har S, RV og SF meget  

 store betænkeligheder ved regeringens forslag til kommunalreform.
Det gælder  

 også forslaget til ny struktur på museumsområdet.
Partierne finder det  

 beklageligt,  

 at regionerne ikke får et ansvar for bevarelse af kulturmiljøet, herunder  

 ansvaret for at give dispensationer vedrørende beskyttelseslinjer (jf. også  

 betænkningbidrag til L 93), sten- og jorddiger m.v.
Ligeledes ville det være  

 oplagt at lade regionerne have ansvaret for konserveringsværkstederne og for  

 koordinationen af samarbejdet mellem museerne, herunder arkivbyggeri m.v.  

 Erfaringerne  

 fra de regionale kulturaftaler viser, at det er muligt at effektivisere  

 arbejdet med bevarelsen af kulturarven alene ved, at der bliver et forum for  

 samarbejde, koordination og udvikling af et fagligt miljø.
De tre partier er endvidere meget opmærksomme på, hvad der vil  

 ske med de økonomiske midler, som amterne tidligere har bevilget til en række  

 museer og til konserveringsværkstederne, efter den 4-årige overgangsfase.
S,  

 RV  

 og SF har med tilfredshed noteret sig, at også kulturministeren er optaget af  

 dette spørgsmål og vil arbejde for, at midlerne fortsat bruges på området.
En  

 række museer vil komme i store økonomiske problemer, hvis de mister den  

 bevilling, som hidtil er kommet fra amterne.
På baggrund af de positive forhandlinger med kulturministeren er  

 der opnået enighed om en ændring af det fremlagte lovforslag, således at de  

 klageberettigede instanser altid skal orienteres, når der sker dispensationer  

 vedrørende  

 sten- og jorddiger, fortidsminder m.v.
Dermed er der mulighed for at påklage  

 en  

 dispensation til Naturklagenævnet.
Dette er meget væsentligt for S, R og SF,  

 som også på dette område frygter, at hensynet til bevarelse af kulturarven  

 ikke  

 nødvendigvis harmonerer med ønsket om at forbedre  

 skatteudskrivningsgrundlaget  

 og øge beskæftigelsen.
 Kulturministeren har endvidere tilkendegivet, at han vil sikre,  

 at der bliver lavet en »kogebog« til kommunerne vedrørende forvaltningen af  

 kulturmiljøet, herunder at oprettelse af tværkommunale museums- og  

 kulturmiljøråd kan højne fagligheden i varetagelsen af fremtidens  

 generationers  

 interesse i, at nutidens generationer anlægger et konservativt syn på  

 bevarelsen af fortiden.
S, RV og SF er af den opfattelse, at det er en fordel for de  

 lokale museer, at kommunerne bliver større.
Ligeledes hilses det med  

 tilfredshed, at Kulturarvssstyrelsen får et stort ansvar for beskyttelsen af  

 kulturmiljøet og sikring af den nødvendige koordination.
Forudsætningen for  

 at  

 løfte opgaven er selvfølgelig, at styrelsen har de nødvendige ressourcer, og  

 at  

 den etablerer et tæt og ligeværdigt samarbejde med de lokale aktører og  

 museer.  

 Det bør overvejes, at lade centraliseringen følge op af en dekoncentrering af  

 styrelsen  f.eks. med oprettelse af decentrale kontorer.
 De tre partier har  som allerede nævnt  valgt at støtte loven,  

 men gør samtidig opmærksom på, at de vil benytte den først kommende mulighed  

 til at styrke det regionale/tværkommunale samarbejde på museumsområdet, bl.a.  

 med krav om obligatoriske museums- og kulturmiljøråd.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for ændringsforslaget.
 Efter Enhedslistens opfattelse er lovforslaget er en del af en  

 kommunalreform, som partiet er uenig i.
 Der henvises til betænkningsbidrag afgivet til L 65.
Enhedslisten frygter, at den kommunale finansiering vil medføre  

 besparelser og nedskæringer, og lovforslaget sikrer ikke nogen langsigtet,  

 sikker finansiering for museumsområdet.
De hårde prioriteringer, der skal ske  

 i  

 kommunerne, frygter EL vil gå ud over sikringen af den danske kulturarv, og  

 samtidig kan man frygte modstridende interesser i kommunerne, hvor  

 kulturinstitutionerne kommer til kort over for økonomien og den mere rå  

 planlægning.
 Enhedslisten kan ligeledes frygte, at private finansielle  

 interesser betyder usaglige prioriteringer, og derved skader man en  

 langsigtet  

 kulturel udvikling og bevarelsen af kulturskattene.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 kulturministeren,  

  

 tiltrådt af  

  

 udvalget:
Til § 1 Efter  

 nr. 22 indsættes som nyt nummer:
 »01.  

  

 I  

  

 § 29 v  

  

 ophæves  

  

 stk. 4,  

  

 og i stedet indsættes:
 »Stk. 4.  

  

 Myndigheden  

 giver meddelelse om afgørelse efter dette kapitel eller de regler, der  

 udstedes  

 efter dette kapitel, til klageberettigede.
Stk. 5.  

  

 Kulturministeren  

 kan fastsætte nærmere regler om underretning af de klageberettigede.«« [Meddelelser til klageberettigede om afgørelser] Bemærkninger Til nr. 1 Ændringsforslaget tilsigter en præcisering af det forhold, at  

 kommunalbestyrelsen skal give meddelelse til bl.a.
Kulturministeriet om  

 afgørelser efter museumslovens §  

 29 a,  

 stk. 1, om jord- og stendiger og lign., jf. § 29 j, stk. 2.
 Ændringsforslaget vil ligeledes omfatte afgørelser, som træffes  

 af Kulturministeriet ved Kulturarvsstyrelsen efter kapitel  

 8 a.
Kim Andersen (V)  

  

  fmd.  

  

 Flemming Damgaard Larsen (V)   

 Leif Mikkelsen (V)   

 Ellen Trane Nørby (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Jakob Axel Nielsen (KF)   

 Carina Christensen (KF)   

 Jytte Andersen (S)   

 Jytte Wittrock (S)   

 Mogens Jensen (S)   

 Troels Ravn (S)   

 Elsebeth Gerner Nielsen (RV)   

 Simon Emil Ammitzbøll (RV)   

 Ole Sohn (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 52 Bilagsnr.
