Nr LSF 32 Forslag til Lov om ændring af færdselsloven (Kørsel i frakendelsestiden) Fremsat af Inger Stilling Pedersen (KRF) Lysholm Christensen (KRF)  

 Kofod-Svendsen (KRF) Inge Tranholm-Mikkelsen (KRF) den 24. oktober 1989 § 1 I færdselsloven, jf. lovbekendtgørelse nr. 58 af 17. februar 1986,  

 foretages følgende ændring:
 § 117, stk. 5, affattes således:
» Stk. 5. Den, som fører motordrevet køretøj, hvortil der  

 kræves kørekort, til trods for at retten til at være eller blive fører af  

 sådant køretøj er frakendt den pågældende ubetinget, straffes med hæfte eller  

 fængsel indtil 2 år eller under særlig formildende omstændigheder med  

 bøde.« § 2 Loven træder i kraft den 1. januar 1990.
Bemærkninger til lovforslaget Almindelige bemærkninger Lovforslaget sigter på en generel skærpelse af strafniveauet, hvor en  

 person, der ubetinget er frakendt førerretten, fører motordrevet køretøj i  

 frakendelsesperioden.
 Forslagsstillerne er af den opfattelse, at sanktionerne mod personer, der  

 overtræder færdselslovens § 117, stk. 5, ligger på et for lavt niveau.  

 Specielt af hensyn til generalpræventionen er det vigtigt, at straffen  

 udmåles på et niveau, der i høj grad tilskynder til at undlade kørsel i  

 frakendelsesperioden.
Retspraksis Sanktionssystemet vedrørende kørsel i frakendelsesperioden ligger efter  

 den seneste domspraksis ikke i helt faste rammer.
Første- og  

 andengangskørsler straffes dog normalt med hæfte i henholdsvis 7 og 14 dage  

 (jf.
Karnovs Lovsamling, 11. udgave, Karnovs Forlag 1987, side 1660, note  

 423).
 Samtidig har der været en opbrydningstendens i retspraksis, idet  

 sanktionerne er blevet lempet:
»Tidligere var domme på f.eks. 6 måneders fængsel for 6. kørsel en  

 sandsynlig reaktion, . . . Der er næppe tvivl om, at landsretterne i dag ved  

 en samtidig påkendelse af flere kørsler i frakendelsestiden ved anvendelse af  

 strl. § 88, stk. 1, modererer straffen, og at landsretterne nu i normale  

 tilfælde er indstillet på at benytte 3 måneders fængsel som maksimum.«  

 (jf.
Vagn Greve og Poul Lodberg: Færdselsstrafferet, Jurist- og  

 Økonomforbundets Forlag 1987, side 261).
 Forslagsstillerne finder denne udvikling i retspraksis betænkelig.
Bilag I dette bilag er optrykt den gældende affattelse af færdselslovens § 117,  

 stk. 5, som foreslås ændret i lovforslaget Stk. 5. Den, som fører motordrevet  

 køretøj, hvortil der kræves kørekort, til trods for at retten til at være  

 eller blive fører af sådant køretøj er frakendt ham ubetinget, straffes med  

 hæfte eller fængsel indtil 1 år eller under særlig formildende omstændigheder  

 med bøde.
