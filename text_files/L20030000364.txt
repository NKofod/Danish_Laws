Bekendtgørelse  

 af  

 aftale af 18. oktober 2002 med De Forenede Nationers Fælles  

 HIV/AIDS Program (UNAIDS) om kontoret i København for  

 UNAIDS initiativet vedrørende HIV/AIDS og sikkerhed Der er den 18. oktober 2002 i Genève indgået en aftale mellem  

 Danmarks regering og De Forenede Nationers fælles HIV/AIDS program  

 (UNAIDS) om kontoret i København for UNAIDS initiativet  

 vedrørende HIV/AIDS og sikkerhed.
 Aftalen har følgende ordlyd:
Oversættelse AFTALE MELLEM DANMARKS REGERING OG DE FORENEDE NATIONERS FÆLLES  

 HIV/AIDS PROGRAM (UNAIDS) OM KONTORET I KØBENHAVN FOR UNAIDS  

 INITIATIVET VEDRØRENDE HIV/AIDS OG SIKKERHED Danmarks regering og De Forenede Nationers Fælles HIV/AIDS Program  

 er UNDER HENSYN TIL, at De Forenede Nationers Fælles HIV/AIDS Program  

 har accepteret Danmarks regerings tilbud om at stille faciliteter til  

 rådighed i København for et kontor for UNAIDS initiativet  

 vedrørende HIV/AIDS og sikkerhed, blevet enige om følgende:
ARTIKEL I Definitioner I nærværende aftale betyder a)	Udtrykket "UNAIDS" De Forenede Nationers Fælles  

 HIV/AIDS Program.
 b)	Udtrykket "UNAIDS, København" kontoret i  

 København for UNAIDS initiativet vedrørende HIV/AIDS og  

 sikkerhed.
 c)	Udtrykket "regeringen" Danmarks regering.
 d)	Udtrykket "eksekutivdirektør" UNAIDS  

 eksekutivdirektør eller dennes bemyndigede repræsentant.
 e)	Udtrykket "embedsmænd ved UNAIDS"  

 eksekutivdirektøren og alle medlemmer af UNAIDS personale, med  

 undtagelse af sådanne embedsmænd eller ansatte som rekrutteres  

 lokalt og er timelønnede.
 f)	Udtrykket "kontorlokaliteter" de lokaliteter der benyttes  

 af UNAIDS, København, i overensstemmelse med sådanne  

 bestemmelser som til enhver tid måtte indeholdes i supplerende  

 aftaler.
 g)	Udtrykket "konvention" Konventionen om rettigheder og  

 immuniteter for særorganisationerne, hvilken Danmark tiltrådte  

 med hensyn til Verdenssundhedsorganisationen den 25. januar 1950, inklusiv  

 den tredje reviderede tekst af dens anneks VII, som er gyldig for Danmark fra  

 og med den 8. januar 1959.
 h)	Udtrykket "direktør" den overordnede embedsmand,  

 der leder kontoret i København for UNAIDS initiativet  

 vedrørende HIV/AIDS og sikkerhed, og som repræsenterer  

 eksekutivdirektøren for UNAIDS, København.
ARTIKEL II Juridisk personlighed og kapacitet UNAIDS skal, ved at disponere gennem UNAIDS, København, have  

 habilitet:
a)	til at indgå kontrakter, b)	til at erhverve og afhænde fast ejendom og  

 løsøre, c)	til at foretage retsforfølgning.
ARTIKEL III Kontorlokaliteter 1)	Regeringen skal stille egnede lokaliteter gratis til rådighed  

 for UNAIDS, København, eller fremskaffe sådanne lokaliteter.  

 UNAIDS, København, er dog selv ansvarlig for vedligeholdelse af  

 lokaliteterne samt for al kommunikation, el, gas og vand.
 2)	Regeringen anerkender eksterritorialitet for kontorlokaliteterne,  

 idet dette er undergivet UNAIDS, København, i henhold til  

 bestemmelserne i denne aftale.
 3)	Medmindre andet bestemmes i denne aftale eller i konventionen, og  

 under forbehold af regulativer udstedt i henhold til stk. 6, skal  

 Danmarks love være gældende inden for kontorets lokaliteter.
4)	Kontorlokaliteterne skal være ukrænkelige.
Ingen  

 regeringsembedsmand må betræde kontorets lokaliteter for at  

 udføre noget hverv, medmindre direktøren måttet have  

 billiget det eller anmodet derom, og da i henhold til betingelser godkendt af  

 denne.
5)	Personalemæssige og finansielle regulativer og regler  

 såvel som Verdenssundhedsorganisationens retningslinjer skal finde  

 anvendelse inden for kontorets lokaliteter med henblik på dér at  

 skabe sådanne forhold, som i enhver henseende er nødvendige for  

 den fulde udøvelse af dets funktioner.
Ingen dansk lov, som er i  

 modstrid med de personalemæssige og finansielle regulativer og regler  

 og Verdenssundhedsorganisationens retningslinjer vil, i det omfang en  

 sådan uoverensstemmelse består, kunne håndhæves inden  

 for kontorets lokaliteter.
 6)	Retshandlinger, herunder forkyndelse af retsforfølgning og  

 beslaglæggelse af privat ejendom, må ikke finde sted inden for  

 kontorets lokaliteter, medmindre dette sker med tilladelse fra  

 direktøren for UNAIDS, København, og under betingelser godkendt  

 af denne.
 7)	Uden præjudice for bestemmelserne i konventionen eller denne  

 aftale skal UNAIDS, København, forhindre, at kontorets lokaliteter  

 benyttes som tilflugtssted af sådanne personer, som vil undgå  

 arrestation i henhold til nogen dansk lov, som kræves udleveret af  

 regeringen med henblik på udvisning til et andet land eller som  

 forsøger at undgå forkyndelse af  

 retsforfølgninger.
 8)	a)	De behørige danske myndigheder skal udvise passende  

 omhu for at sikre, at kontorets ro ikke forstyrres ved, at nogen person eller  

 grupper forsøger at skaffe sig uberettiget adgang til eller at skabe  

 forstyrrelser i umiddelbar nærhed af kontorets område.
 b)	De behørige danske myndigheder skal, hvis direktøren  

 for UNAIDS, København, anmoder derom, yde den nødvendige  

 bistand til opretholdelse af lov og orden på kontorets område og  

 til fjernelse af personer derfra.
9)	De behørige danske myndigheder skal bestræbe sig mest  

 muligt for efter anmodning fra direktøren for UNAIDS,  

 København, at sikre at de offentlige tjenesteydelser, som UNAIDS,  

 København, måtte have behov for, herunder, uden  

 begrænsning på grundlag af denne opregning, post-, telefon- og  

 telegraftjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres  

 på rimelige vilkår.
 10)	I tilfælde af nogen afbrydelse eller truende afbrydelse af  

 forannævnte tjenesteydelser skal de behørige danske myndigheder  

 anse UNAIDS behov for at være af samme betydning, som det behov  

 regeringens væsentlige organer måtte have, og de skal tage skridt  

 i overensstemmelse hermed for at sikre, at UNAIDS arbejde ikke lider  

 skade.
ARTIKEL IV Fri adgang til kontorlokaliteterne 1)	De kompetente danske myndigheder må ikke hindre passage til  

 eller fra kontorlokaliteterne for personer, der har embede dér, ej  

 heller for personer indbudt dertil i forbindelse med UNAIDS officielle  

 arbejde og aktivitet, når disse ankommer til eller afrejser fra  

 Danmark.
 2)	Regeringen forpligter sig med henblik herpå at tillade  

 indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres  

 arbejde for UNAIDS, uden at afkræve visumafgift og uden forsinkelse,  

 såvel som undtagelse fra ethvert krav om udrejsevisumformaliteter ved  

 afrejse fra Danmark, for:
 a)	Repræsentanter for stater, repræsentanter for De  

 Forenede Nationers organer, særorganisationer eller dermed tilknyttede  

 organer og observatører fra mellemstatslige, ikke-statslige og andre  

 organisationer, med hvilke UNAIDS har etableret officielle forbindelser,  

 eller som UNAIDS har indbudt til eller givet ret til at deltage i konferencer  

 eller møder, til hvilke UNAIDS har indkaldt i Danmark, herunder  

 stedfortrædende repræsentanter eller observatører,  

 rådgivere, eksperter og medarbejdere, såvel som disses  

 ægtefæller og af dem afhængige familiemedlemmer.
 b)	UNAIDS-embedsmænd og eksperter i missioner for UNAIDS,  

 såvel som disses ægtefæller og af dem afhængige  

 familiemedlemmer.
 c)	Embedsmænd fra De Forenede Nationer eller nogen af De Forenede  

 Nationers særorganisationer eller dermed tilknyttede organer, der er  

 udpeget til at arbejde for UNAIDS, og sådanne, som har embedspligter  

 hos UNAIDS, København, såvel som disses ægtefæller  

 og af dem afhængige familiemedlemmer.
 d)	Alle personer indbudt til UNAIDS, København, i tjenstlige  

 anliggender.
 3)	Uden præjudice for de særlige immuniteter, som de  

 måtte nyde, kan de i ovenstående stk. 2 omhandlede personer  

 ikke af de danske myndigheder tvinges til at forlade dansk territorium,  

 medmindre de misbruger deres anerkendte opholdsprivilegier ved at  

 udøve en aktivitet, der ligger uden for deres tjenstlige kapacitet, og  

 under forbehold af de nedenfor anførte bestemmelser:
a)	Intet skridt til at tvinge de i stk. 2 omhandlede personer til  

 at forlade dansk territorium må tages, medmindre der forud foreligger  

 godkendelse heraf fra Udenrigsministeriet.
Sådan godkendelse kan  

 først gives efter samråd med Generalsekretæren for De  

 Forenede Nationer.
 b)	Personer, der nyder diplomatiske privilegier og immuniteter i  

 henhold til denne aftale, må ikke anmodes om at forlade dansk  

 territorium, medmindre dette sker i overensstemmelse med sådan praksis  

 og sådanne procedurer, som kan anvendes over for diplomater, der er  

 akkrediteret hos regeringen.
 c)	Det er aftalt, at de i ovenstående stk. 2 omhandlede  

 personer ikke er undtaget fra anvendelse af karantæne- eller andre  

 sundhedsregulativer.
ARTIKEL V Kommunikationsfaciliteter 1)	For alle tjenstlige post-, telefon-, telegraf-, telefoto- og  

 elektroniske kommunikationer skal regeringen give UNAIDS, København,  

 en behandling svarende til den, der gives alle andre regeringer, herunder  

 disses diplomatiske missioner, eller andre mellemstatslige organisationer med  

 hensyn til alle forrettigheder, takster og gebyrer for post, telegrammer,  

 telefotos, telefonsamtaler og andre kommunikationsmidler, såvel som  

 sådanne takster, der måtte gælde for nyheder rapporteret  

 til presse og radio.
2)	Regeringen skal sikre ukrænkeligheden af UNAIDS,  

 Københavns tjenstlige korrespondance og må ikke gøre  

 sådan korrespondance til genstand for nogen censur.
Sådan  

 ukrænkelighed skal, uden at være begrænset som følge  

 af denne opregning, udvides til at omfatte publikationer, stillbilleder og  

 levende billeder, film og lydoptagelser, der afsendes til eller fra UNAIDS,  

 København.
 3)	UNAIDS, København, skal være berettiget til at anvende  

 koder og til at afsende og modtage sin korrespondance og andet materiale pr.  

 kurer eller forseglede sække, der skal have samme privilegier og  

 immuniteter som diplomatiske kurerer og sække.
 4)	a)	UNAIDS er bemyndiget til ved kontorets lokaliteter at etablere  

 og drive faciliteter for elektronisk, højfrekvensradio- og  

 satellitkommunikation, herunder telekommunikationskredsløb reserveret  

 for punkt-til-punkt kommunikation, hvor og når dette måtte  

 være nødvendigt for at kommunikere med andre UNAIDS-kontorer  

 overalt i verden.
 b)	Under forudsætning af den nødvendige aftale med  

 regeringen, som kan være indeholdt i en supplerende aftale, kan UNAIDS  

 ligeledes ved kontorets lokaliteter etablere og drive:
 i)	sine egne kortbølgefaciliteter for radioudsendelse og  

  modtagelse (herunder udstyr til nødforbindelser), der (inden for de i  

 relevante danske regulativer for radioudsendelser foreskrevne tolerancer) kan  

 anvendes på de samme frekvenser som radiotelegrafi, radiotelefoni og  

 lignende tjenester:
 ii)	sådanne andre radiofaciliteter, som måtte blive  

 nærmere angivet i en supplerende aftale mellem UNAIDS og de  

 behørige danske myndigheder.
 c)	UNAIDS skal træffe foranstaltninger vedrørende driften  

 af de i denne artikel omtalte tjenester med Den Internationale  

 Telekommunikationsunion, med regeringens behørige organer og med de  

 behørige organer under andre berørte regeringer, med hensyn til  

 alle frekvenser og lignende anliggender.
 d)	De i denne artikel omhandlede faciliteter kan, i det omfang det  

 måtte være nødvendigt for effektiv drift, etableres og  

 drives uden for kontorets lokaliteter, når regeringen samtykker  

 heri.
ARTIKEL VI Ejendom, midler og aktiver Regeringen skal med hensyn til UNAIDS, Københavns ejendom, midler  

 og aktiver, hvor de end måtte befinde sig, og hvem der end måtte  

 have dem i hænde, anvende de i konventionen indeholdte  

 bestemmelser.
ARTIKEL VII Diplomatiske faciliteter, privilegier og  

 immuniteter 1)	Repræsentanter for stater, der deltager i konferencer og  

 møder i Danmark indkaldt af UNAIDS, København, skal, mens de  

 udøver deres funktioner og under deres rejse til og fra Danmark, nyde  

 de privilegier og immuniteter, om hvilke der er truffet bestemmelse i artikel  

 V i Konventionen om rettigheder og immuniteter  

 for særorganisationerne.
 2)	Uden præjudice for bestemmelserne i artikel VIII, stk. 1  

 og 3, skal eksekutivdirektøren og direktøren, under deres  

 ophold i Danmark nyde sådanne faciliteter, privilegier og immuniteter,  

 som ydes chefer for diplomatiske missioner, der er akkrediteret i  

 Danmark.
 3)	Andre embedsmænd af tjenestegrad P.5 og derover og  

 sådanne andre kategorier af embedsmænd, som måtte blive  

 udpeget med samtykke fra regeringen og eksekutivdirektøren på  

 grund af det ansvar, som deres stillinger ved UNAIDS, København,  

 medfører, skal tilstås de samme privilegier og immuniteter,  

 fritagelser og faciliteter, som Regeringen tilstår personale af  

 tilsvarende rang hos chefer for diplomatiske missioner, der er akkrediteret i  

 Danmark.
 4)	De faciliteter, privilegier og immuniteter, der tilstås  

 repræsentanter for stater som nævnt i stk. 1 ovenfor, og de  

 i stk. 2 og 3 ovenfor nævnte embedsmænd, skal også  

 gælde for disses ægtefæller og for de af dem  

 afhængige familiemedlemmer.
ARTIKEL VIII Embedsmænd ved UNAIDS, København 1)	Embedsmænd ved UNAIDS, København, skal i Danmark nyde  

 følgende privilegier og immuniteter:
 a)	Immunitet med hensyn til retsforfølgning vedrørende  

 mundtlige og skriftlige udtalelser og alle handlinger foretaget af dem i  

 embeds medfør.
 b)	Immunitet med hensyn til beslaglæggelse af deres personlige og  

 tjenstlige bagage.
 c)	Immunitet med hensyn til eftersyn af tjenstlig bagage og, hvis  

 embedsmanden omfattes af stk. 2 eller 3 i artikel VII, immunitet med  

 hensyn til eftersyn af personlig bagage.
 d)	Fritagelse for skat på gager og alle andre vederlag betalt til  

 dem af UNAIDS.
 e)	Fritagelse for pligt til militærtjeneste, idet dog sådan  

 fritagelse for danske statsborgere skal være begrænset til  

 sådanne embedsmænd, hvis navne på grund af deres tjeneste  

 er opført på en liste opstillet af eksekutivdirektøren og  

 godkendt af regeringen.
 f)	Fritagelse for dem selv, deres ægtefæller og de af dem  

 afhængige familiemedlemmer for immigrationsrestriktioner eller praksis  

 med hensyn til registrering af udlændinge.
 g)	Med hensyn til udenlandsk valuta, herunder konti de måtte  

 indehave i fremmed valuta, nydelse af de samme faciliteter, som tilstås  

 medlemmer af tilsvarende rang ved diplomatiske missioner, der er akkrediteret  

 hos regeringen.
 h)	Samme beskyttelse og hjemrejsefaciliteter for dem selv, deres  

 ægtefæller, de af dem afhængige familiemedlemmer og andre  

 medlemmer af deres husstand, som under internationale kriser ydes til  

 personale af tilsvarende rang hos chefer for diplomatiske missioner  

 akkrediteret i Danmark.
 i)	Hvis de tidligere har boet i udlandet, ret til toldfrit at importere  

 deres møbler, personlige effekter og alle  

 løsøregenstande, herunder et motorkøretøj til  

 personligt brug, når de kommer for at bosætte sig i Danmark,  

 hvilket privilegium skal være gældende for et tidsrum af et  

 år fra datoen for ankomsten til Danmark.
 j)	Embedsmænd ved UNAIDS, København, undtagen  

 sådanne, som er lokalt rekrutteret personale i den almindelige tjeneste  

 (General Service) eller dermed tilknyttede kategorier, skal have ret til,  

 fritaget for told og forbrugsafgifter, at importere begrænsede kvanta  

 af visse artikler til personligt forbrug (levnedsmidler, drikkevarer m.v.) i  

 overensstemmelse med en fortegnelse, der skal godkendes af Danmarks  

 regering.
 k)	Embedsmænd ved UNAIDS, København, undtagen  

 sådanne, som er lokalt rekrutteret personale i den almindelige tjeneste  

 (General Service) eller dermed tilknyttede kategorier, skal have ret til  

 én gang hvert tredje år at importere ét  

 motorkøretøj, fritaget for told og forbrugsafgifter, herunder  

 moms, idet det er aftalt, at tilladelse til at sælge eller  

 afhænde køretøjet på det åbne marked normalt  

 først vil blive givet to år efter, at det er blevet importeret.  

 Det er endvidere aftalt, at told og forbrugsafgifter vil forfalde i  

 tilfælde af salg eller afhændelse af et sådant  

 motorkøretøj inden for tre år fra dets indførsel  

 at regne til en person, der ikke er berettiget til sådan  

 fritagelse.
2)	Regeringen skal udstyre personer, som omfattes af denne artikel, med  

 et legitimationskort, der er forsynet med et fotografi af  

 ihændehaveren.
Dette kort skal tjene som identifikation af  

 ihændehaveren over for danske myndigheder.
 3)	Vilkår og betingelser vedrørende ansættelse af  

 lokalt rekrutteret personale skal være i overensstemmelse med de  

 relevante FN- eller WHO-regulativer og -regler.
ARTIKEL IX Eksperter i mission for UNAIDS,  

 København 1)	Eksperter i missioner for UNAIDS, bortset fra de i artikel VIII  

 omhandlede embedsmænd, som udfører missioner autoriseret af  

 UNAIDS, er medlem af kommissioner, komiteer eller andre UNAIDS-organer, eller  

 som efter anmodning fra UNAIDS konsulterer dette på nogen måde,  

 skal inden for og med hensyn til Danmark nyde følgende privilegier og  

 immuniteter, for så vidt disse måtte være nødvendige  

 for den effektive udøvelse af deres funktioner:
a)	Immunitet for dem selv, deres ægtefælle og af dem  

 afhængige børn med hensyn til personlig arrestation eller  

 tilbageholdelse og med hensyn til beslaglæggelse af deres personlige og  

 tjenstlige bagage, b)	immunitet med hensyn til retsforfølgning af enhver art  

 vedrørende talte eller skrevne ord og alle af dem foretagne handlinger  

 under udførelsen af deres embedsfunktioner, idet sådan immunitet  

 skal fortsætte, selv om de pågældende personer ikke  

 længere måtte være ansat til missioner for, være  

 medlem af komiteer ved eller handle som konsulenter for UNAIDS, eller ikke  

 længere være til stede på kontorets lokaliteter som  

 deltagere i møder indkaldt af UNAIDS, c)	ukrænkelighed for alle papirer, dokumenter og andet tjenstligt  

 materiale, d)	ret til, med henblik på alle kommunikationer med UNAIDS at  

 anvende koder og til at afsende eller modtage papirer, korrespondance, eller  

 andet tjenstligt materiale ved kurer eller i forseglede sække, e)	fritagelse for dem selv og deres ægtefælle for  

 immigrationsrestriktioner, registrering af udlændinge og pligt til  

 militærtjeneste, f)	samme beskyttelse og hjemrejsefaciliteter for dem selv, deres  

 ægtefæller, de af dem afhængige familiemedlemmer og andre  

 medlemmer af deres husstand, som under en international krise tilstås  

 personale af tilsvarende rang hos ledere af diplomatiske missioner, der er  

 akkrediteret i Danmark, g)	samme privilegier med hensyn til valuta- og vekslingsrestriktioner,  

 som tilstås repræsentanter for udenlandske regeringer i  

 midlertidige officielle missioner, h)	samme immuniteter og faciliteter med hensyn til deres personlige og  

 tjenstlige bagage, som regeringen tilstår personale af tilsvarende rang  

 hos ledere af diplomatiske missioner, der er akkrediteret i  

 Danmark.
 2)	UNAIDS, København, skal tilstille regeringen en fortegnelse  

 over personer, der omfattes af denne artikel, og skal revidere en sådan  

 fortegnelse fra tid til anden, alt efter behov.
3)	Regeringen skal udstyre personer, som omfattes af denne artikel, med  

 et legitimationskort, der er forsynet med et fotografi af  

 ihændehaveren.
Dette kort skal tjene som identifikation af  

 ihændehaveren over for danske myndigheder.
4)	De i artiklerne VIII og IX nævnte privilegier og immuniteter  

 er bevilgede i UNAIDS interesse og ikke til egen personlig fordel for  

 embedsmændene eller eksperterne.
I overensstemmelse med artikel 22 i  

 konventionen og afsnit 2(iii) i dens anneks VII skal en embedsmands immunitet  

 ophæves, når immunitet ville hindre, at retfærdigheden sker  

 fyldest og den kan ophæves uden skade for UNAIDS  

 interesser.
ARTIKEL X Samarbejde med de behørige danske  

 myndigheder 1)	Uden præjudice for deres privilegier og immuniteter, skal alle  

 personer, der måtte nyde sådanne privilegier og immuniteter,  

 respektere Danmarks love og regler.
Sådanne personer er også  

 forpligtet til ikke at genere værtslandets interne anliggender.
 2)	UNAIDS og dets embedsmænd skal til enhver tid samarbejde med  

 de behørige myndigheder for at lette den tilbørlige retspleje,  

 sikre overholdelsen af politiforordninger og forhindre forekomsten af misbrug  

 i forbindelse med de i denne aftale omhandlede faciliteter, privilegier og  

 immuniteter.
ARTIKEL XI Laissez-passer 1)	Regeringen skal anerkende og acceptere De Forenede Nationers  

 laissez-passer, der udstedes til UNAIDS-embedsmænd som gyldigt  

 rejsedokument, når dette anvendes sammen med et pas.
ARTIKEL XII Afgørelse af tvister 1)	Enhver tvist mellem UNAIDS og regeringen vedrørende  

 fortolkning eller anvendelse af denne aftale eller af noget  

 spørgsmål, som berører kontorets lokaliteter eller  

 relationerne mellem UNAIDS, København, og regeringen, og som ikke  

 afgøres ved forhandling eller anden aftalt fremgangsmåde, skal  

 henvises til endelig afgørelse ved en voldgiftsdomstol bestående  

 af tre voldgiftsmænd: én af disse vælges af  

 eksekutivdirektøren, én af den danske udenrigsminister, og den  

 tredje, der skal være voldgiftsdomstolens formand, vælges af de  

 første to voldgiftsmænd.
Hvis en af parterne undlader at udpege  

 en voldgiftsmand inden for to måneder efter opfordring fra den anden  

 part om at foretage en sådan udpegning, eller hvis de to  

 voldgiftsmænd ikke er i stand til at opnå enighed om valget af  

 den tredje voldgiftsmand inden for to måneder efter deres  

 udnævnelse, kan begge parter anmode præsidenten for Den  

 Internationale Domstol om at foretage udnævnelsen.
Voldgiftsretten  

 fastlægger selv sin egen procedure.
Voldgiftens omkostninger  

 bæres af parterne efter voldgiftsmændenes vurdering.  

 Voldgiftsretten træffer sin afgørelse ved flertalsafstemning.  

 Afgørelsen er endelig og bindende.
 2)	UNAIDS fastsætter nærmere bestemmelser for  

 hensigtsmæssig afgørelse af:
i)	tvister, der opstår fra kontrakter og andre tvister af  

 privatretlig karakter, som UNAIDS eller UNAIDS kontor i  

 København er part i, ii)	tvister, der involverer en UNAIDS-embedsmand, som, på grund  

 af sin officielle stilling, nyder immunitet, såfremt denne immunitet  

 ikke er blevet ophævet.
ARTIKEL XIII Generelle bestemmelser 1)	Bestemmelserne i denne aftale skal betragtes som supplement til  

 bestemmelserne i konventionen.
Hvor en bestemmelse i denne aftale og en  

 bestemmelse i konventionen omhandler samme emne, skal begge bestemmelser  

 anses som komplementære, når som helst dette er muligt; begge  

 bestemmelser skal anvendes, og ingen af dem skal begrænse virkningen af  

 den anden.
 2)	Samråd med hensyn til ændringer i denne aftale skal  

 finde sted, når en af parterne måtte anmode derom, og  

 sådanne ændringer skal foretages i gensidig enighed.
3)	Denne aftale kan ophæves af begge parter ved skriftlig  

 meddelelse til den anden part og ophører tres (60) dage efter  

 modtagelse af sådan meddelelse.
Til trods for en eventuel meddelelse om  

 ophævelse, skal denne aftale fortsat være i kraft indtil  

 opfyldelse eller ophævelse af alle kontrakter, der måtte  

 være indgået under denne aftale.
4)	Denne aftale skal træde i kraft på datoen for den sidste  

 underskrift.
Dens anvendelse har tilbagevirkende kraft fra datoen for  

 åbningen af UNAIDS, København.
Aftalen skal stiltiende fornys,  

 medmindre en af parterne mindst seks måneder før datoen for  

 udløb af aftalen skriftligt meddeler den anden part, at man ikke  

 ønsker at forny den.
 UDFÆRDIGET in duplo på engelsk og undertegnet i  

 København den 7. oktober 2002 og i Genève den 18. oktober  

 2002.
For Danmarks regering Bo Jensen kontorchef For UNAIDS Peter Piot eksekutivdirektør København, den 7. oktober 2002 Med henvisning til aftalen mellem de Forenede Nationers Fælles  

 HIV/AIDS Program og Danmarks regering om kontoret for UNAIDS initiativet  

 vedrørende HIV/AIDS og sikkerhed i København, som jeg har  

 underskrevet dags dato, tillader jeg mig at foreslå, at  

 embedsmænd fra de Forenede Nationers Fælles HIV/AIDS Program  

 eller eksperter i mission for de Forenede Nationers Fælles HIV/AIDS  

 Program, som er danske statsborgere, kun skal nyde de privilegier og  

 immuniteter, der er beskrevet i Konventionen om rettigheder og immuniteter  

 for særorganisationerne, inklusiv dens anneks VII.
 Såfremt de Forenede Nationers Fælles HIV/AIDS Program  

 måtte være enig i dette forslag, tillader jeg mig at  

 foreslå, at dette brev og Deres brev med bekræftende svar skal  

 udgøre en aftale mellem de Forenede Nationers Fælles HIV/AIDS  

 Program og Danmarks regering, som træder i kraft samme dag som aftalen  

 om kontoret for UNAIDS initiativet vedrørende HIV/AIDS og sikkerhed i  

 København.
 Modtag forsikringen om min allermest udmærkede  

 højagtelse.
Bo Jensen Kontorchef Peter Piot Eksekutivdirektør UNAIDS, Genève Genève, den 18. oktober 2002 Jeg har den glæde at henvise til Deres brev af den 7. oktober 2002  

 og værtsaftalen mellem UNAIDS og Danmarks regering om kontoret for  

 UNAIDS initiativet vedrørende HIV/AIDS og sikkerhed i  

 København, som jeg har underskrevet i dag.
 Jeg er enig i Deres forslag om, at embedsmænd fra de Forenedes  

 Nationers Fælles HIV/AIDS Program eller eksperter i mission for de  

 Forenedes Nationers Fælles HIV/AIDS Program, som er danske  

 statsborgere, kun skal nyde de privilegier og immuniteter, der er beskrevet i  

 Konventionen om rettigheder og immuniteter for særorganisationerne,  

 inklusiv dens anneks VII.
 Deres brev af den 7. oktober 2002 og dette brev skal, som De  

 foreslår, udgøre en aftale, som træder i kraft samme dag  

 som ovennævnte aftale om kontoret for UNAIDS initiativet  

 vedrørende HIV/AIDS og sikkerhed i København.
 Modtag forsikringen om min allermest udmærkede  

 højagtelse.
Peter Piot Eksekutivdirektør Bo Jensen Kontorchef Udenrigsministeriet København Aftalen trådte i kraft den 18. oktober 2002 i medfør af  

 artikel XIII, stk. 4.
