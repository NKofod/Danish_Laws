 I medfør af § 8, stk. 2 og § 12, stk. 1 og 2, i lov nr. 290 af 29. april  

 1992 om æg og ægprodukter (ægloven), § 14 og § 20, stk. 1 og 2, i lov nr. 342  

 af 14. maj 1992 om mælk, mælkeprodukter, margarine m.v. (mælkeproduktloven)  

 og § 18 og § 25, stk. 1 og 2, i lov nr. 343 af 14. maj 1992 om kød (kødloven)  

 fastsættes:
 § 1.  Veterinærdirektøren kan meddele en virksomhed,  

 der er omfattet af ægloven, mælkeproduktloven eller kødloven, autorisation  

 til tilvirkning eller godkendelse til engrosforhandling af levnedsmidler i  

 henhold til § 31 og § 34 i lov nr. 310 af 6. juni 1973 om levnedsmidler m.m.  

 med senere ændringer (levnedsmiddelloven), hvis virksomheden i det væsentlige  

 tilvirker eller engrosforhandler levnedsmidler omfattet af ægloven,  

 mælkeproduktloven eller kødloven, og som led heri eller i tilknytning hertil  

 tilvirker eller engrosforhandler levnedsmidler omfattet af  

 levnedsmiddelloven, og hvis virksomhedens produktionsanlæg udgør en  

 geografisk afgrænset produktionsenhed.
 Stk. 2.  Efter anmodning fra en virksomhed kan den i  

 stk. 1 nævnte autorisation eller godkendelse efter levnedsmiddelloven dog  

 meddeles af henholdsvis Levnedsmiddelstyrelsen og kommunalbestyrelsen.
 Stk. 3.  Ud over de i stk. 1 nævnte tilfælde kan  

 veterinærdirektøren meddele en virksomhed, der er omfattet af ægloven,  

 mælkeproduktloven eller kødloven samt af levnedsmiddelloven, autorisation til  

 tilvirkning eller godkendelse til engrosforhandling af levnedsmidler i  

 henhold til § 31 og § 34 i lov nr. 310 af 6. juni 1973 om levnedsmidler m.m.  

 med senere ændringer (levnedsmiddelloven), hvis virksomheden anmoder derom,  

 og hvis virksomhedens produktionsanlæg udgør en geografisk afgrænset  

 produktionsenhed.
 Stk. 4.  Taler væsentlige hensyn i den konkrete sag imod  

 at imødekomme en anmodning om at blive autoriseret eller godkendt af  

 veterinærdirektøren i medfør af stk. 3, eller fremsætter en virksomhed ikke  

 en sådan anmodning, meddeles autorisation eller godkendelse efter  

 levnedsmiddelloven af henholdsvis Levnedsmiddelstyrelsen og  

 kommunalbestyrelsen.
 Stk. 5.  Varetages kontrollen med en virksomhed, der er  

 omfattet af ægloven, mælkeproduktloven eller kødloven, af en kommunale  

 levnedsmiddelkontrolenhed, kan denne dog meddele virksomheden godkendelse i  

 henhold til stk. 1 og 3 til engrosforhandling af levnedsmidler i henhold til  

 § 34 i levnedsmiddelloven.
 Stk. 6.  Er der i medfør af § 34, stk. 3, i  

 levnedsmiddelloven fastsat regler eller truffet bestemmelse om, at  

 engrosforhandling af levnedsmidler kun skal registreres, finder stk. 1-5  

 tilsvarende anvendelse.
 § 2.  Inden meddelelse af autorisation i henhold til §  

 1, stk. 3, indhentes udtalelse fra Levnedsmiddelstyrelsen.
 Stk. 2.  Inden meddelelse af godkendelse til  

 engrosforhandling i henhold til § 1, stk. 3, indhentes udtalelse fra den  

 pågældende kommunalbestyrelse.
 § 3.  Ved meddelelse af autorisation eller godkendelse  

 i medfør af § 1, stk. 1, 3 og 5, samt ved registrering i medfør af § 1, stk.  

 6, finder de i levnedsmiddelloven samt de i medfør heraf fastsatte regler  

 anvendelse.
 Stk. 2.  Veterinærdirektøren kan tilbagekalde en i  

 medfør af § 1, stk. 1 og 3, meddelt autorisation eller godkendelse i henhold  

 til § 37, stk. 5, i levnedsmiddelloven samt forbyde salg fra registrerede  

 virksomheder i henhold til § 37, stk. 6, i levnedsmiddelloven.
 § 4.  Kan der i medfør af § 7 i kødloven meddeles en  

 virksomhed tilladelse til at fremstille andre varer end kødvarer, finder § 1  

 ikke anvendelse.
 § 5.  Den myndighed, som i henhold til regler udstedt  

 i medfør af ægloven, mælkeproduktloven eller kødloven varetager kontrollen  

 med virksomheden, varetager ligeledes kontrollen med overholdelsen af de i  

 levnedsmiddelloven samt de i medfør heraf fastsatte regler om indretning og  

 drift, hvis virksomheden er autoriseret eller godkendt i medfør af § 1, stk.  

 1, 3 og 5 eller registreret i medfør af § 1, stk. 6.
 § 6.  Der betales til Veterinærdirektoratet gebyr for  

 autorisation, godkendelse, registrering, kontrol m.v. i overensstemmelse med  

 de af sundhedsministeren i medfør af levnedsmiddelloven fastsatte regler.
 § 7.  De kommunale levnedsmiddelkontrolenheders  

 afgørelser i forbindelse med den i § 1, stk. 5, nævnte godkendelse eller den  

 i § 5 nævnte kontrol kan indbringes for veterinærdirektøren efter reglerne i  

 levnedsmiddellovens kapitel 10.
 Stk. 2.  Veterinærdirektørens afgørelser efter stk. 1  

 kan ikke indbringes for landbrugsministeren.
 § 8.  Bekendtgørelsen træder i kraft den 1. januar  

 1994.
