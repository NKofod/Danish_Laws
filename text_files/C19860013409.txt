A.
INDLEDENDE BEMÆRKNINGER 1. Lov nr. 343 af 4. juni 1986 erstatter den hidtil  

 gældende lov, jfr. lovbekendtgørelse nr. 521 af 22. september 1982 om nedslag  

 i skatteansættelsen for renteindtægter m.v.
Loven finder anvendelse fra og  

 med indkomståret 1987.
Ved loven tilpasses reglerne om nedslag i skatteansættelsen for  

 renteindtægter m.v. skattereformen, særligt personskatteloven, jfr. lov nr.  

 151 af 19. marts 1986, og virksomhedsskatteloven, jfr. lov nr. 144 af 19.  

 marts 1986. Endvidere er der gennemført regler for ægtefæller, som tager  

 højde for ægtefællernes fordeling af renter.
Principperne for beregning af  

 nedslag i skatteansættelsen for fuldt skattepligtige personer på 67 år eller  

 derover videreføres stort set uændret.
 Loven indeholder følgende væsentlige ændringer i forhold til den hidtil  

 gældende lov:
 Dette cirkulære erstatter følgende cirkulærer:
- cirkulære nr. 283 af 17. december 1962, - cirkulære nr. 14 af 15. januar 1968, - cirkulære nr. 256 af 12. december 1969, - cirkulære nr. 251 af 25. oktober 1972, - cirkulære nr. 269 af 20. december 1974, - afsnit IV i cirkulære nr. 138 af 5. august 1982 om ændring af  

 forskellige skattelove (skattemæssig ligestilling af ægtefæller).
 Cirkulæret har følgende afsnit:
A.
Indledende bemærkninger (pkt. 1) B.
Betingelser for nedslag (pkt. 2) C.
Beregningsgrundlaget (pkt. 3) D.
Beregning af nedslaget (pkt. 4) E.
Beregning af nedslag for samlevende ægtefæller (pkt. 5-9) B.
BETINGELSER FOR NEDSLAG 2. Der gives kun nedslag i skatteansættelsen for  

 personer, der er fuldt skattepligtige her til landet.
Den skattepligtige skal  

 endvidere være fyldt 67 år senest ved udgangen af det år, skattebetalingen  

 vedrører, jfr. § 1.
Det er ikke længere en betingelse, at der fremsættes begæring om nedslag i  

 skatteansættelsen.
I praksis beregnes nedslaget for renteindtægter og  

 udbetalinger fra ATP (Arbejdsmarkedets Tillægspension) automatisk.
Det samme  

 gælder andre nedslagsberettigede pensioner m.v., hvorom der gives oplysning i  

 de årlige oplysningssedler.
Med henblik på at sikre, at samtlige  

 nedslagsberettigede indtægter indgår i beregningsgrundlaget, kan den  

 skattepligtige i forbindelse med selvangivelsen oplyse om disse.
 Udgør den skattepligtige indkomst 73.800 kr. (1987) eller derover, gives  

 der ikke nedslag i skatteansættelsen, jfr. pkt. 4.
C.
BEREGNINGSGRUNDLAGET 3. Nedslaget beregnes på grundlag af den  

 skattepligtiges indtægter i indkomståret i form af a. nettorenteindtægter og b. løbende pensionsudbetalinger m.v.
AD A.
Renterne opgøres som summen af de skattepligtige renteindtægter med  

 fradrag af renteudgifter, jfr. § 2, stk. 2. Nedslaget beregnes således på  

 grundlag af nettorenteindtægten.
Overstiger renteudgifterne renteindtægterne,  

 eller bliver nettorenteindtægten nul, kan der ikke beregnes nedslag for  

 renteindtægter.
Eventuelle nettorenteudgifter skal ikke fragå ved beregning  

 af nedslag for eventuelle løbende pensionsudbetalinger m.v.
 Udbytte af aktier og lignende værdipapirer anses ikke som renter og indgår  

 derfor ikke i den nedslagsberettigede renteindtægt.
Renteindtægter og -udgifter, der indgår i en virksomhed, som vælges  

 beskattet efter virksomhedsskatteloven, skal ikke medregnes ved beregning af  

 nedslag for renter.
Når der i § 2, stk. 2, henvises til selvstændig  

 erhvervsvirksomhed, som drives af den skattepligtiges eventuelle ægtefælle,  

 skal det ses i sammenhæng med reglerne om opgørelse af en samlet  

 nettorenteindtægt for samlevende ægtefæller, jfr. punkterne 5-9. Til  

 belysning af virksomhedsskattelovens konsekvenser for rentenedslagsloven kan  

 der henvises til eksemplet i pkt. 7.
AD B.
De løbende pensionsudbetalinger m.v. opgøres som summen af:
 Udbetalinger fra forsikringer og opsparingsordninger, hvortil staten yder  

 indekstillæg i henhold til lov om pristalsreguleret alderdomsforsikring og  

 alderdomsopsparing, giver ikke ret til nedslag, jfr. § 2, stk. 4.
Tilsvarende gælder for pensionsudbetalinger, der reguleres i forhold til  

 prisudviklingen.
Herved udelukkes tjenestemandspensioner og anden  

 pensionsordning med RET til regulering i forhold til prisudviklingen.
Er der  

 derimod ikke RET til regulering i forhold til prisudviklingen, kan der  

 beregnes nedslag på grundlag af udbetalingerne, selv om de faktisk suppleres  

 med tillæg i de enkelte år.
Det er en ændring i forhold til den tidligere lov  

 og skyldes, at det ikke længere er en betingelse for nedslaget, at ydelserne  

 i det enkelte indkomstår ikke overstiger, hvad den skattepligtige i alt har  

 modtaget af tilsvarende årlige ydelser i et af de forudgående indkomstår  

 inden for de sidste fem år.
Der beregnes ikke nedslag af beløb, der ikke indgår i den almindelige  

 skattepligtige indkomst.
Hvis den skattepligtige i forbindelse med sin  

 fratræden fra arbejdsgiveren f.eks. modtager et beløb, der skal beskattes som  

 særlig indkomst efter § 2, stk. 1, nr. 10, i lov om særlig indkomstskat m.v.,  

 vil beløbet således ikke berettige til nedslag.
D.
BEREGNING AF NEDSLAG 4. Nedslaget i den skattepligtige indkomst udgør 30  

 pct. af summen af de renteindtægter og løbende pensionsudbetalinger m.v., der  

 efter § 2 berettiger til nedslag.
Nedslaget kan ikke overstige 3.600 kr.
Det  

 betyder, at der højst kan beregnes nedslag af renteindtægter og løbende  

 pensionsudbetalinger m.v. på tilsammen 12.000 kr., jfr. § 3, stk. 1.
 Overstiger den skattepligtige indkomst før nedslaget 66.600 kr., nedsættes  

 nedslagsbeløbet med 50 kr. for hver fulde 100 kr., hvormed den skattepligtige  

 indkomst før nedslaget overstiger beløbsgrænsen på 66.600 kr., jfr. § 3, stk.  

 2. Er den skattepligtige indkomst på 73.800 kr. eller derover, bortfalder  

 derfor ethvert nedslag.
 Beløbsgrænsen på 66.600 kr. reguleres efter personskattelovens § 20 (det  

 lovbestemte reguleringstal), jfr. § 7.
Nedslag gives i den skattepligtige indkomst.
Der gives også nedslag, når  

 den skattepligtige indkomst er negativ eller bliver negativ i forbindelse med  

 nedslaget.
Efter personskattelovens § 4, stk. 1, nr. 9, fradrages nedslaget  

 endvidere ved opgørelsen af kapitalindkomsten.
E.
BEREGNING AF NEDSLAG FOR SAMLEVENDE ægtefæller 5. For en skattepligtig, der er gift og samlevende med  

 ægtefællen ved indkomstårets udløb, beregnes nedslaget i den skattepligtige  

 indkomst efter reglerne i § 4, jfr. §§ 5-6. Udgangspunktet er fortsat de  

 almindelige gældende principper for beregning af nedslag, jfr. ovenfor.
Der  

 er alene indsat særlige regler for beregning af nedslaget for renteindtægter.  

 Reglerne om eventuel aftrapning af nedslaget er som konsekvens heraf blevet  

 tilpasset disse særregler.
Nedslaget for renteindtægter beregnes på grundlag af summen af  

 ægtefællernes nettorenteindtægt (samlede renteindtægter minus samlede  

 renteudgifter). Renteindtægten opgøres under ET efter § 2, stk. 2  

 (nettorenteindtægt). Overstiger ægtefællernes samlede renteudgifter deres  

 samlede renteindtægter, eller bliver nettorenteindtægten nul, kan der som for  

 enlige skatteydere og ikke-samlevende ægtefæller ikke beregnes nedslag for  

 renteindtægter, og nettorenteudgifterne fragår ikke ved beregning af nedslag  

 for eventuelle løbende pensionsudbetalinger m.v.
I sådanne tilfælde sker en  

 eventuel aftrapning af et nedslag for løbende pensionsudbetalinger m.v. efter  

 samme principper som for enlige skatteydere og ikke-samlevende ægtefæller,  

 jfr. § 3, stk. 2.
 6. Er begge ægtefæller berettiget til nedslag,  

 fordeles deres nettorenteindtægt mellem dem på en sådan måde, at de får  

 størst muligt nedslag, jfr. § 5. For at opnå dette skal der ved fordelingen  

 først tages hensyn til, hvorvidt de i forvejen har andre nedslagsberettigede  

 indtægter i form af løbende pensionsudbetalinger m.v., idet  

 nedslagsberettigede indtægter på i alt 12.000 kr. svarer til det maksimale  

 nedslag på 3.600 kr.
Der skal dernæst tages hensyn til aftrapningsgrænsen på 66.600 kr.
Lovens  

 § 4, stk. 2, giver særlige regler om beregningen af aftrapningen for  

 samlevende ægtefæller med en samlet nettorenteindtægt.
For hver ægtefælle  

 opføres en reguleret skattepligtig indkomst, og nedslagsbeløbet nedsættes med  

 50 kr. for hver fulde 100 kr., hvormed den regulerede indkomst overstiger  

 66.600 kr.
Den regulerede skattepligtige indkomst opgøres som den  

 skattepligtige indkomst (før nedslag) med tillæg af fratrukne renteudgifter  

 og med fradrag af renteindtægter (skattepligtig indkomst før renter), og med  

 tillæg af den del af ægtefællernes nettorenteindtægt, der henføres til den  

 skattepligtige efter reglerne i § 5 eller § 6.
Princippet i fordelingsreglen i § 5 er, at der »fyldes« op til  

 de nævnte henholdsvis 12.000 kr. og 66.600 kr.
Der henføres først  

 nettorenteindtægt til den ægtefælle, der har den laveste skattepligtige  

 indkomst før renter.
Det henførte beløb med tillæg af løbende  

 pensionsudbetalinger m.v. efter § 2, stk. 3, jfr. stk. 4, må højst udgøre  

 12.000 kr., og det må derudover ikke være så stort, at det bringer denne  

 regulerede skattepligtige indkomst op over 66.600 kr. Ægtefællernes øvrige  

 nettorenteindtægt eller en del af den henføres derefter til den ægtefælle med  

 den højeste skattepligtige indkomst før renter.
Det henførte beløb må ikke  

 bringe denne ægtefælles regulerede skattepligtige indkomst op over 66.600 kr.  

 Resterende netteorenteindtægt henføres til ægtefællen med den laveste  

 skattepligtige indkomst før renter, forudsat at den regulerede skattepligtige  

 indkomst ikke herved overstiger 66.600 kr.
Endelig henføres eventuel  

 yderligere nettorenteindtægt til den ægtefælle, der har det laveste  

 nedslagsberettigede beløb efter den foretagne fordeling af  

 nettorenteindtægten med tillæg af løbende pensionsudbetalinger m.v., jfr. §  

 5, stk. 5.
 Såfremt ægtefællernes skattepligtige indkomster før renter er lige store,  

 betragtes den ældste ægtefælles skattepligtige indkomst før renter som den  

 laveste.
 Overstiger begge ægtefællers skattepligtige indkomster før renter 66.600  

 kr., vil der ikke ske nogen fordeling af ægtefællernes nettorenteindtægt  

 efter stk. 2-4 i § 5. Det følger da af § 5, stk. 5, at netteorenteindtægten  

 skal henføres til den ægtefælle, der har den laveste nedslagsberettigede  

 indtægt i form af løbende pensionsudbetalinger m.v. opgjort efter § 2, stk.  

 3, jfr. stk. 4.
 Nedslaget beregnes som 30 pct. af den skattepligtiges henførte  

 nettorenteindtægt med tillæg af eventuelle løbende pensionsudbetalinger m.v.
Opgørelsen af en samlet nettorenteindtægt for ægtefællerne og fordelingen  

 af den sker med henblik på beregning af nedslag.
Der er alene tale om  

 beregningsregler, der ikke i øvrigt medfører en ændret fordeling af renterne  

 mellem ægtefællerne ved opgørelsen af deres skattepligtige indkomster.
Beregningsmetoden kan belyses ved følgende eksempel.
Begge ægtefæller er  

 over 67 år, og de har ingen pensionsudbetalinger m.v., der giver ret til  

 nedslag.
Den ene ægtefælle (Æ 1) har en skattepligtig indkomst på 90.000 kr.,  

 heraf en nettorenteindtægt på 40.000 kr.
Den anden ægtefælle (Æ 2) har en  

 skattepligtig indkomst på 45.000 kr., heraf renteindtægter på 5.000 kr., men  

 ingen renteudgifter.
Nedslag beregnes som vist nedenfor.
Samlet re Æ 1 Æ 2  

 sterende nettorente indtægt kr.
Skattepligtig indkomst før nedslag 90.000 45.000 heraf: renteindtægt 50.000 5.000 renteudgift 10.000 0 Nettorenteindtægt 40.000 5.000 45.000 Skattepligtig indkomst før renter 50.000 40.000 Nettorenteindtægt fordeles således:
Til Æ 2 iflg. § 5, stk. 2 12.000 33.000 Til Æ 1 iflg. § 5, stk. 3 16.600 16.400 Til Æ 2 iflg. § 5, stk. 4 14.600 1.800 Til Æ 1 iflg. § 5, stk. 5 1.800 0 Nettorenteindtægt i alt 18.400 26.600 Reguleret skattepligtig indkomst 68.400 66.600 Nedslag 30 pct. 3.600 3.600 Aftrapningsfradrag 900 0 Nedslag i alt 2.700 3.600 Skattepligtig indkomst efter nedslag 87.300 41.400 7. Som nævnt i pkt. 3 medregnes renteindtægter og  

 -udgifter, der indgår i en virksomhed, ikke ved beregning af nedslag for  

 renter, når virksomheden vælges beskattet efter virksomhedsordningen.
I det  

 følgende eksempel belyses, hvordan loven virker sammen med  

 virksomhedsordningen.
Eksemplet vedrører et ægtepar, der begge er fyldt 67 år.
Den ene ægtefælle  

 driver en virksomhed, der vælges beskattet efter reglerne i  

 virksomhedsskatteloven.
Driftsresultatet i virksomheden udgør 100.000 kr. før  

 virksomhedsrenter.
Overskuddet efter renter udgør 80.000 kr.
Efter beregning  

 af kapitalafkast på 10.000 kr., jfr. virksomhedsskattelovens § 7, udgør det  

 resterende overskud 70.000 kr., som hæves som personlig indkomst.
 For ægtefælle 1 (Æ 1 - virksomhedsindehaveren) består den PERSONLIGE  

 INDKOMST af det hævede virksomhedsoverskud og social pension på i alt 107.000  

 kr., jfr. personskattelovens § 3. KAPITALINDKOMSTEN består af det beregnede  

 kapitalafkast fra virksomheden plus private renteindtægter minus private  

 renteudgifter, i alt 30.000 kr., jfr. personskattelovens § 4. Med fradrag af  

 3 pct.'s-fradraget efter ligningslovens § 8 F (maks. 3.200 kr.) udgør Æ 1's  

 SKATTEPLIGTIGE INDKOMST før eventuelt nedslag 133.800 kr.
Ægtefælle 2's (Æ 2) PERSONLIGE INDKOMST udgør 40.000 kr., som omfatter en  

 social pension og en udbetaling fra ATP.
KAPITALINDKOMSTEN består af en  

 renteindtægt på 8.000 kr., og den SKATTEPLIGTIGE INDKOMST med fradrag af 3  

 pct.'s-fradraget er opgjort til 46.800 kr. før rentenedslag.
 INDKOMSTOPGØRELSE MED VIRKSOMHEDSORDNING Æ 1 Æ 2 Kr.
VIRKSOMHEDSDELEN Driftsresultat før renter 100.000 Renteindtægter 10.000 Renteudgifter - 30.000 Overskud efter renter 80.000 Kapiitalafkast 10.000 Resterende overskud 70.000 Heraf hæves til personlig indkomst 70.000 Opsparet overskud 0 PRIVATDELEN PERSONLIG INDKOMST:
Hævet overskud 70.000 0 Pension 37.000 37.000 ATP 0 3.000 I alt 107.000 40.000 KAPITALINDKOMST FØR RENTENEDSLAG:
Kapitalafkast 10.000 0 Renteindtægt 25.000 8.000 Renteudgift - 5.000 0 I alt 30.000 8.000 FRADRAG:
3 pct.'s fradrag 3.200 1.200 Skattepligtig indkomst før rentenedslag 133.800 46.800 Nedslaget beregnes som vist nedenfor.
Samlet re Æ 1 Æ 2 sterende  

 nettorente indtægt kr.
Skattepligtig indkomst før nedslag 133.800 46.800 heraf renteindtægt 25.000 8.000 renteudgift - 5.000 0 Nettorenteindtægt 20.000 8.000 28.000 Skattepligtig indkomst før renter 113.800 38.800 Øvrigt nedslagsberettiget beløb 0 3.00 Nettorenteindtægten fordeles således:
Til Æ 2 i flg. § 5, stk. 2 9.000 19.000 Til Æ 1 i flg. § 5, stk. 3 0 19.000 Til Æ 2 i flg. § 5, stk. 4 18.800 200 il Æ 1 i flg. § 5, stk. 5 200 0 Nettorenteindtægt i alt 200 27.800 Reguleret skattepligtig indkomst 114.000 66.600 Nedslagsberettiget beløb 200 30.800 Nedslag 30 pct., maks. 3.600 kr. 60 3.600 Aftrapningsfradrag - 60 0 Nedslag i alt 0 3.600 Skattepligtig indkomst efter nedslag 133.800 43.200 Personlig indkomst 107.000 40.000 Kapitalindkomst 30.000 4.400 Fradrag 3.200 1.200 I eksemplet opnår Æ 2 maksimalt nedslag på 3.600 kr. som følge af  

 beregningsreglen i § 5, selv om Æ 2's indtægter, der berettiger til nedslag,  

 er mindre end 12.000 kr.
 Vælger virksomhedsindehaveren at blive beskattet uden for  

 virksomhedsordningen, vil indkomstopgørelsen og nedslagsberegningen se  

 således ud:
 INDKOMSTOPGØRELSE UDEN VIRKSOMHEDSORDNING Æ 1 Æ 2 Kr.
 PERSONLIG INDKOMST:
Overskud af virksomhed 100.000 0 Pension 37.000 37.000 ATP 0 3.000 I alt 137.000 40.000 KAPITALINDKOMST FØR RENTENEDSLAG:
Renteindtægt 35.000 8.000 Renteudgift - 35.000 0 I alt 0 8.000 FRADRAG:
3 pct.'s fradrag 3.200 1.200 Skattepligtig indkomst før rentenedslag 133.800 46.800 NEDSLAGSBEREGNINGEN Samlet re Æ 1 Æ 2 sterende nettorente indtægt kr.
Skattepligtig indkomst før nedslag 133.800 46.800 heraf: nettorenteindtægt 0 8.000 8.000 Skattepligtig indkomst før renter 133.800 38.800 Øvrigt nedslagsberettiget beløb 0 3.000 Nettorenteindtægten fordeles således:
Til Æ 2 iflg. § 5, stk. 2 8.000 0 Nettorenteindtægt i alt 0 8.000 Reguleret skattepligtig indkomst 133.800 46.800 Nedslagsberettiget beløb 0 11.000 Nedslag 30 pct., maks. 3.600 kr. 0 3.300 Aftrapningsfradrag 0 0 Nedslag i alt 0 3.300 Skattepligtig indkomst efter nedslag133.800 43.500 Personlig indkomst 137.000 40.000 Kapitalindkomst 0 4.700 Fradrag 3.200 1.200 Som det fremgår, blive ægtefællernes samlede nedslagsbeløb I EKSEMPLET 300  

 kr. større, når virksomheden vælges beskattet efter virksomhedsordningen.
Det  

 skyldes, at virksomhedens nettorenter er negative.
Ved at vælge  

 virksomhedsordningen undgås, at virksomhedens nettorenteudgifter reducerer de  

 private nedslagsberettige nettorenteindtægter.
Hvis virksomhedens nettorenter i stedet havde været positive, ville  

 ægteparrets mulighed for at opnå nedslag - alt andet lige - være størst ved  

 at undlade at vælge virksomhedsordningen.
Om de forøgede nedslagsmuligheder  

 faktisk kan udnyttes, afhænger i øvrigt af ægtefællernes indkomster og  

 størrelsen af deres nedslagsberettigede beløb.
 Tilsvarende betragtninger kan anføres for enlige skatteydere.
8. Hvis kun den ene af de samlevende ægtefæller er  

 berettiget til nedslag, henføres ægtefællernes nettorenteindtægt til denne  

 ægtefælle.
Der henføres dog kun så stor en nettorenteindtægt til den  

 nedslagsberettigede ægtefælle, at den regulerede skattepligtige indkomst  

 højst når op til aftrapningsgrænsen på 66.600 kr. (lovens § 6).
 Nedslaget beregnes som 30 pct. af den henførte nettorenteindtægt med  

 tillæg af den skattepligtiges eventuelle pensionsudbetalinger m.v. efter § 2,  

 stk. 3, jfr. stk. 4, dog højst af 12.000 kr.
 9. Afgår den ene ægtefælle ved døden i indkomståret,  

 beregnes eventuelt nedslag for den længstlevende ægtefælle efter reglerne i §  

 3, som omfatter ugifte og ægtefæller, der ikke er samlevende ved  

 indkomstårets udløb.
Sker beskatningen i dødsåret efter reglerne i kildeskattelovens § 14, skal  

 eventuelt nedslag for afdøde ligeledes beregnes efter reglerne i § 3.  

 Kildeskattelovens § 14 finder anvendelse, når boet efter afdøde skiftes i  

 umiddelbar forbindelse med dødsfaldet.
Ifølge § 14 er afdødes indkomst  

 skattepligtig frem til dødsfaldet.
Der kan derfor også beregnes nedslag for  

 den afdøde.
Dør en gift person, og overtager den længstlevende ægtefælle i umiddelbar  

 forbindelse med dødsfaldet fællesboet til hensidden i uskiftet bo, beskattes  

 længstlevende ifølge kildeskattelovens § 13 af begge ægtefællers indkomst i  

 dødsåret.
Der foretages dog to ansættelser.
Den ene indeholder afdødes  

 indkomst indtil dødsfaldet, og den anden indeholder den længstlevende  

 ægtefælles indkomst.
Det er den længstlevende, der beskattes af ægtefællernes  

 indkomst i dødsåret, og det er derfor dennes alder, der er afgørende for, om  

 der eventuelt kan indrømmes nedslag for renteindtægter.
Nedslag beregnes på  

 grundlag af hver af de to indkomstansættelser og de renteindtægter m.v., der  

 indgår i de pågældende indkomstansættelser.
Der kan således efter  

 omstændighederne blive tale om samtidigt nedslag på op til 3.600 kr. i begge  

 skatteansættelser.
