 I medfør af § 2, stk. 3, § 3, stk. 2, § 5, § 6, stk. 6, § 7, § 9, § 12,  

 stk. 5, § 20 a, stk. 6, og § 24, stk. 2, i lov nr. 397 af 13. juni 1990 om  

 spillekasinoer, som ændret ved lov nr. 1096 af 22. december 1993 om ændring  

 af lov om spillekasinoer og lov om afgift af spillekasinoer fastsættes:
 § 1.  Justitsministeren kan meddele tilladelse til  

 oprettelse og drift af spillekasinoer på nærmere angivne vilkår, herunder at  

 der over for Justitsministeriet stilles en bankgaranti eller tilsvarende  

 sikkerhed til dækning af spillernes krav på gevinster, statens krav på  

 skyldige skatter og afgifter og beløb svarende til de samlede løn- og  

 administrationsudgifter, som kommunen har afholdt til kontrollanter, jf.  

 lovens § 20 a.
 Stk. 2.  Tilladelserne meddeles for indtil 10 år ad  

 gangen, men bortfalder under visse omstændigheder, jf. lov om spillekasinoer  

 § 21, ligesom tilladelserne kan tilbagekaldes, jf. lovens § 22.
Entre og åbningstider § 2.  Adgang til et spillekasino er betinget af, at  

 der betales en af spillekasinoet fastsat entre på mellem 40 og 100 kr.
Der  

 kan udstedes uge-, måneds- og årskort, såfremt priserne herfor mindst svarer  

 til entre-beløbet for henholdsvis 2, 5 og 20 dage.
Der kan til personer, som  

 kasinoet har en særlig forbindelse med, i enkeltstående tilfælde  

 vederlagsfrit udstedes personlige adgangskort.
 Stk. 2.  Der må ikke til gæsterne udleveres spillemærker  

 (jetons) eller ydelser i øvrigt svarende til den erlagte entre eller en del  

 heraf.
 Stk. 3.  Efter ansøgning herom i Justitsministeriet kan  

 der opnås tilladelse til afholdelse af særlige arrangementer - herunder  

 »pakkearrangementer« - med henblik på at øge tilgangen til  

 spillekasinoet.
 Stk. 4.  Lokaler med gevinstgivende spilleautomater skal  

 sammen med det øvrige spillekasino udgøre et sammenhængende entreområde.
 Stk. 5.  Enhver gæst skal med henblik på registrering  

 efter kasinolovens kapitel 3 a forevise legitimation ved indgangen, og gæsten  

 skal i forbindelse hermed oplyse navn, adresse, fødselsdato og nationalitet.
 Stk. 6.  Spillekasinoer kan efter forudgående indhentet  

 tilladelse fra politiet i særlige tilfælde give adgang til spillekasinoet  

 indtil 4 gange årligt for een dag ad gangen uden at opkræve entre.
 § 3.  Spillekasinoer kan holde åbent dagligt mellem  

 kl. 14.00 og 04.00.
 Stk. 2.  Der kan i den enkelte tilladelse til  

 kasinodrift fastsættes særlige regler om åbningstid.
 Spilleteknisk udstyr, spillemærker (jetons) m.v.
§ 4.  Tilladelse til oprettelse og drift af  

 spillekasinoer med rouletteborde er betinget af, at indehaveren af  

 tilladelsen, inden driften af spillekasinoet påbegyndes, sender den i stk. 2  

 nævnte erklæring om syn til politiet.
Erklæringen skal være udstedt af et  

 autoriseret laboratorium godkendt af Dansk Akkreditering (DANAK) og  

 Justitsministeriet og må ikke være ældre end 3 måneder.
 Stk. 2.  Erklæringen om syn skal for hvert enkelt  

 roulettehjul attestere:
§ 5.  Tilladelse til oprettelse og drift af  

 spillekasinoer med gevinstgivende spilleautomater er betinget af, at  

 indehaveren af tilladelsen, inden driften af spillekasinoet påbegyndes,  

 sender den i stk. 2 nævnte erklæring om syn til politiet.
Erklæringen skal  

 være udstedt af et af de i § 4, stk. 1, nævnte laboratorier og må ikke være  

 ældre end 3 måneder.
 Stk. 2.  Erklæringen om syn skal for hver enkelt  

 spilleautomat attestere:
 § 6.  Et roulettehjul eller en gevinstgivende  

 spilleautomat, hvorpå der er foretaget konstruktive ændringer, eller hvorpå  

 plomberingen er brudt, f.eks. som følge af reparation, må ikke benyttes, før  

 indehaveren af tilladelsen har sendt politiet en erklæring om syn svarende  

 til den i § 4, stk. 2, eller § 5, stk. 2, nævnte erklæring.
 Stk. 2.  Ved udskiftning af et roulettehjul eller en  

 gevinstgivende spilleautomat må roulettehjul eller spilleautomat ikke  

 benyttes, før indehaveren af tilladelsen har sendt politiet en erklæring om  

 syn svarende til den i § 4, stk. 2, eller § 5, stk. 2, nævnte erklæring.
§ 7.  Roulettehjul og gevinstgivende spilleautomater  

 skal mindst 1 gang årligt synes af et af de i § 4, stk. 1, nævnte  

 laboratorier.
Indehaveren af tilladelsen skal senest 4 uger efter synet til  

 politiet sende en erklæring om, at syn har fundet sted.
 Stk. 2.  Den i stk. 1 nævnte erklæring om syn skal  

 attestere de i § 4, stk. 2, og § 5, stk. 2, nævnte forhold, samt at der ikke  

 er sket konstruktive ændringer, og at plomberingen ikke har været brudt siden  

 sidste syn.
 § 8.  Spillekasinoets ledelse skal dagligt påse, at  

 det spilletekniske udstyr fungerer fejlfrit.
 § 9.  Spillemærker skal forsynes med det enkelte  

 spillekasinos individuelle bomærke.
De enkelte spil, herunder minimums- og maksimumsindsatser § 10.  Spillereglementet skal indeholde spillereglerne  

 for de enkelte spil, som skal være i overensstemmelse med de internationale  

 spilleregler.
Spillereglementet skal endvidere indeholde tabel med minimums-  

 og maksimumsindsatser for de enkelte spil, jf. § 11, samt oplysning om, hvem  

 der afgør eventuelle tvister.
 Stk. 2.  Spillereglementet skal indsendes til og være  

 godkendt af Justitsministeriet, inden driften af spillekasinoet påbegyndes.
 § 11.  En spiller må ikke indsætte mindre end 5 kr. og  

 mere end 50.000 kr. pr. chance, bortset fra spil i gevinstgivende  

 spilleautomater, jf. § 12.
Stk. 2.  Det enkelte spillekasino skal inden for de i  

 stk. 1 nævnte indsatser fastsætte minimums- og maksimumsindsatser ved hvert  

 enkelt spil.
Minimums- og maksimumsindsatserne skal være opslået ved det  

 enkelte spillebord.
 § 12.  En spiller må ikke ved spil i gevinstgivende  

 spilleautomater indsætte mindre end 5 kr. og mere end 20 kr. pr. chance.
 Veksling af spillemærker samt opgørelse af og kontrol med kontanter  

 ved spillebordene m.v.
§ 13.  Spillemærker kan kun veksles til kontanter i  

 spillekasinoets vekselkasse.
Veksling af spillemærker må alene ske til  

 kontanter, og må således ikke ske i check eller på anden måde gennem  

 pengeinstitutterne.
 Stk. 2.  Udbetaling af gevinster fra gevinstgivende  

 spilleautomater må alene ske i kontanter.
 Stk. 3.  Spillekasinoet skal på forlangende fra en gæst  

 opbevare kontante beløb efter stk. 1 og 2. Spillekasinoet udsteder en  

 kvittering til gæsten som dokumentation for opbevaringen.
 § 14.  Veksling af kontanter til spillemærker ved  

 spillebordene kan kun ske, såfremt kontanterne af en croupier straks lægges i  

 en boks i spillebordet, hvorfra kontanterne kun kan fjernes ved åbning af 2  

 forskellige låse.
 Stk. 2.  Kontanterne skal samtidig med, at de lægges i  

 boksen, registreres maskinelt eller manuelt af en ansat ved det pågældende  

 spillebord, som ikke må være identisk med den i stk. 1, nævnte croupier.
 Stk. 3.  Ved veksling af kontanter ved spillebordene  

 skal hele kontantbeløbet veksles til spillemærker.
 § 15.  Optælling af boksens indhold skal ske dagligt  

 ved spillebordets lukning af mindst een i spillekasinoet beskæftiget person  

 sammen med en af spillekasinoet uafhængig person (kontrollant), som til  

 enhver tid skal have samtlige nøgler til den ene af boksens låse.
 Stk. 2.  Der skal for hvert enkelt spillebord føres et  

 regnskab, hvoraf det fremgår, hvor mange penge der dagligt har været i  

 boksen, samt hvoraf den i § 14, stk. 2, anførte registrering fremgår.  

 Regnskabet skal attesteres af den uafhængige person (kontrollant), jf. §§ 18  

 og 19.
Troncen § 16.  Spillemærker givet af gæsterne som gave bestemt  

 for spillekasinoets personale skal lægges i særlige til dette formål  

 indrettede beholdere (tronce).
 Stk. 2.  Troncen kan alene placeres i det enkelte  

 spillebord, ved spillekasinoets vekselkasse samt ved spillekasinoets udgang.  

 Såfremt troncen er placeret i et spillebord, skal den være placeret modsat  

 den ende af bordet, hvor den i § 14 nævnte boks er placeret.
 Stk. 3.  Spillemærkerne må kun kunne fjernes fra troncen  

 ved åbning af 2 forskellige låse.
§ 17.  Optælling af troncens indhold skal ske dagligt  

 ved spillebordets lukning, og for så vidt angår troncen ved vekselkassen samt  

 ved spillekasinoets udgang ved spillekasinoets lukning.
Optællingen skal  

 foretages af mindst een i kasinoet beskæftiget person sammen med en af  

 spillekasinoet uafhængig person (kontrollant), som til enhver tid skal have  

 samtlige nøgler til den ene af troncens låse.
Stk. 2.  Der skal for hver enkelt tronc føres et  

 regnskab, hvoraf fremgår den samlede værdi af de spillemærker, der dagligt  

 har været i troncen.
Regnskabet skal attesteres af den uafhængige  

 kontrollant.
En repræsentant for det personale, der er omfattet af  

 troncordningen, har ret til at overvære den daglige optælling af troncen, jf.  

 lovens § 12, stk. 5.
 Stk. 3.  Det personale, der er omfattet af  

 troncordningen, skal have adgang til at gøre sig bekendt med regnskabet for  

 troncen.
Den uafhængige kontrollant § 18.  Der skal altid være en af spillekasinoet  

 uafhængig regnskabskyndig kontrollant til stede i hele kasinoets åbningstid.  

 Kontrollanterne udpeges af kommunalbestyrelsen i den kommune, hvor  

 spillekasinoet er beliggende, blandt de ansatte i kommunens administration  

 for en periode af to år, jf. lovens § 20 a, stk. 1 og 2.
 Stk. 2.  Det er en betingelse for at kunne virke som  

 kontrollant, at den pågældende er regnskabskyndig.
 Stk. 3.  Forinden kontrollanterne tiltræder i et  

 spillekasino, skal de af politiet nærmere instrueres om arbejdsgangene i et  

 spillekasino samt om de arbejdsopgaver, de skal varetage.
 § 19.  Den uafhængige kontrollant skal foretage  

 indberetning til politiet, såfremt han får mistanke om, at en veksling har  

 tilknytning til hvidvaskning af penge eller der foregår uregelmæssigheder i  

 forbindelse med spillenes afvikling eller de for spillekasinoet gældende  

 regler ikke overholdes.
 Stk. 2.  Kontrollanten skal inden spillekasinoets  

 daglige åbning overvære optælling af kontanter og spillemærker i  

 spillekasinoets vekselkasse og ved sin underskrift attestere optællingen.
 Stk. 3.  Inden det enkelte spillebords åbning skal  

 kontrollanten foretage følgende:
 Stk. 4.  Ved lukning af det enkelte spillebord skal  

 kontrollanten foretage følgende:
Stk. 5.  Ved spillekasinoets lukning skal kontrollanten  

 overvære optællingen af vekselkassens beholdning af såvel kontanter som  

 spillemærker og ved sin underskrift attestere optællingen.
Kontrollanten skal  

 i forbindelse med optællingen af spillemærker påse, at spillekasinoets  

 samlede beholdning af spillemærker ikke ændres, med mindre det af kasinoets  

 daglige regnskab fremgår, at der er sket ændring i beholdningen af  

 spillemærker.
Stk. 6.  Kontrollanten skal overvære og attestere  

 optællingen ved overførsler og vekslinger mellem de enkelte spilleborde og  

 vekselkassen.
Attestationen gives på en formular, hvoraf der lægges et  

 eksemplar i henholdsvis spillebordets boks til kontanter og i vekselkassen.
 Stk. 7.  Kontrollanten skal mindst en gang ugentlig ved  

 sin underskrift attestere, at spillekasinoets opgørelse af den enkelte  

 spilleautomats bruttospilleindtægt er i overensstemmelse med spilleautomatens  

 tælleværk.
 Stk. 8.  Bliver kontrollanten opmærksom på, at de for  

 spillekasinoet gældende regler ikke overholdes, eller der i øvrigt forekommer  

 uregelmæssigheder i forbindelse med spillenes afvikling m.v., skal  

 kontrollanten straks foretage indberetning til politiet, jf. lovens § 20 a,  

 stk. 5, og § 20 b.
Stk. 9.  Kontrollanterne i et spillekasino er under  

 udøvelsen af deres arbejde alene underlagte politimesterens  

 (politidirektørens) instruktion.
Kasinoindehaveren må således ikke pålægge  

 kontrollanten arbejdsopgaver af nogen art, eller i øvrigt påvirke  

 kontrollanterne under udførelsen af deres arbejde.
Straffe- og ikrafttrædelsesbestemmelser § 20.  Med bøde straffes den, der overtræder § 2, § 3,  

 § 4, stk. 1, § 5, stk. 1, § 6, § 7, stk. 1, og §§ 8-19.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 21.  Bekendtgørelsen træder i kraft den 1. juli  

 1994.
 Stk. 2.  Samtidig ophæves bekendtgørelse nr. 724 af 30.  

 oktober 1990 og bekendtgørelse nr. 1215 af 30. december 1993.
