Den 10. maj 1995 undertegnedes i København en aftale om hjemsted mellem Det Europæiske Miljøagentur og Danmark Aftalens ordlyd er som følger:
Aftale om hjemsted mellem Det Europæiske Miljøagentur og Danmarks regering Danmarks regering på den ene side, og Det Europæiske Miljøagentur (i det følgende benævnt »agenturet«) på den anden  

 side HAR - under henvisning til Rådets forordning nr. 1210/90 af 7. maj 1990 om oprettelse af agenturet, under henvisning til Det Europæiske Råds afgørelse af 29. oktober 1993 om,  

 at agenturets hjemsted skal være i København, og ud fra følgende betragtninger:
Agenturets bestyrelse har besluttet, at agenturets hjemsted skal være  

 Kongens Nytorv 6, 1050 København K; i henhold til artikel 16 i forordning 1210/90 gælder protokollen  

 vedrørende De Europæiske Fællesskabers privilegier og immuniteter for  

 agenturet; i henhold til samme forordnings artikel 17 finder ordninger og  

 forordninger gældende for tjenestemænd og øvrige ansatte i De Europæiske  

 Fællesskaber ligeledes anvendelse på agenturets personale, og der skal tages  

 yderligere skridt til gennemførelse af visse af protokollens artikler og til  

 regulering af andre forhold vedtaget at indgå denne aftale:
Artikel 1 Definitioner Med henblik på anvendelse af protokollen om De Europæiske Fællesskabers  

 privilegier og immuniteter på forholdene mellem agenturet og Danmarks  

 regering - forstås enhver henvisning til De Europæiske Fællesskaber som en  

 henvisning til agenturet, - forstås enhver henvisning til De Europæiske Fællesskabers tjenestemænd  

 og øvrige ansatte som en henvisning til agenturets tjenestemænd og øvrige  

 ansatte, - forstås, undtagen i artikel 7, 13, 15 og 16, enhver henvisning til Rådet  

 og Kommissionen som en henvisning til agenturets bestyrelse.
Artikel 2 Anvendelse af protokollens artikel 3 1. Direkte skatter Agenturet er fritaget for alle nationale, regionale og lokale skatter og  

 afgifter, der direkte pålægges agenturet i forbindelse med agenturets  

 lokaler, hvadenten disse ejes eller lejes, bortset fra beløb, der udgør  

 betaling for særlige ydelser.
2. Afgifter på indkøb af varer eller tjenesteydelser De danske myndigheder fritager agenturet for alle afgifter på indkøb af  

 varer og tjenesteydelser over beløbsgrænser, der fastsættes af værtslandet  

 (dvs. det land, hvor den fritagne institution er hjemmehørende, som modtager  

 de pågældende varer eller tjenesteydelser).
 Hvor Danmark er værtslandet, skal der indrømmes fritagelse for afgifter på  

 indkøb af varer og tjenesteydelser, når værdien af sådanne varer og  

 tjenesteydelser inklusive afgifter overstiger et beløb, som med jævne  

 mellemrum fastsættes af de kompetente danske myndigheder.
Artikel 3 Fritagelsesprocedure 1. Med forbehold af denne artikels stk. 3 og 5  

 administrerer de kompetente danske myndigheder den i artikel 2, stk. 2,  

 omhandlede fritagelse ved at refundere afgifterne til agenturet.
Anmodninger  

 om refusion sendes af agenturet til de kompetente danske myndigheder, vedlagt  

 bekræftede kopier af leverandørernes fakturaer.
 2. De danske myndigheder foretager refusionen inden  

 for seks måneder efter anmodningen.
 3. De danske myndigheder indrømmer agenturet direkte  

 afgiftsfritagelse ved indkøb af motorkøretøjer og køb eller leje af bygninger  

 eller lokaler samt grundarealer i tilknytning hertil, som anvendes til  

 agenturets hjemsted.
4. Afgiftsfritagelse indrømmes ligeledes i forbindelse  

 med byggearbejder, herunder istandsættelse og udvidelse af eksisterende  

 bygninger eller lokaler samt grundarealer i tilknytning hertil, som betales  

 direkte af agenturet og anvendes til agenturets hjemsted.
Minimumsværdien af  

 de arbejder, der skal fritages, fastsættes med jævne mellemrum af de  

 kompetente danske myndigheder.
5. De danske myndigheder indrømmer agenturet  

 fritagelse for moms på indkøb af varer og tjenesteydelser inden for  

 Fællesskabet, underkastet beløbsgrænser fastsat af Danmark, i  

 overensstemmelse med artikel 15, stk.10, i Rådets direktiv 77/388/EØF af 17.  

 maj 1977, som ændret ved direktiv 92/111/EØF af 14. december 1992, forudsat  

 at agenturet inden købet af varer og tjenesteydelser inden for Fællesskabet  

 giver leverandøren den midlertidige fællesskabsblanket med påtegning fra dets  

 ordregivende afdeling.
Blanketten er over for de danske myndigheder bevis  

 for, at leveringen af de pågældende goder til agenturet er berettiget til  

 fritagelse.
Blanketten skal anvendes, indtil der indføres en endelig blanket.
Artikel 4 Agenturets personale For at forebygge tvivl erklæres det, at artiklerne 12 til 16 i protokollen  

 finder anvendelse på agenturets tjenestemænd og øvrige ansatte.
 Agenturet holder de danske myndigheder informeret om alle agenturets  

 tjenestemænds og øvrige ansattes identitet.
Artikel 5 Agenturets sikkerhed 1. Agenturet er ansvarligt for sikkerhed og  

 opretholdelse af orden i de bygninger, lokaler og på de grundarealer, det  

 anvender.
Det er ligeledes ansvarligt for overholdelse af de danske love og  

 andre bestemmelser, der gælder for det, med forbehold af protokollen om De  

 Europæiske Fællesskabers privilegier og immuniteter.
 2. Bygninger, lokaler og grundarealer, der anvendes af  

 agenturet' omfatter:
3. Med henblik på at varetage det ansvar, der påhviler  

 det i henhold til stk. 1, træffer agenturet alle de foranstaltninger, som det  

 skønner nødvendige, og det udsteder især interne instrukser.
Det kan nægte  

 personer, det finder uønskede, adgang til dets bygninger, lokaler og  

 grundarealer og lade dem fjerne derfra, dog med forbehold af bestemmelserne i  

 den i artikel 10 omhandlede lejekontrakt.
Artikel 6 1. Personer, der i henhold til danske love og andre  

 bestemmelser er bemyndiget til at opretholde lov og orden, har ikke ret til  

 at betræde de bygninger, lokaler og grundarealer, som agenturet anvender,  

 medmindre de anmodes herom eller får tilladelse hertil af agenturets  

 myndigheder, der i så tilfælde yder dem den bistand, de måtte anmode om.  

 Agenturets myndigheder formodes dog at tillade adgang i tilfælde af brand  

 eller anden nødsituation, der kræver øjeblikkelige  

 beskyttelsesforanstaltninger.
2. De danske myndigheder bistår agenturet med at  

 varetage det ansvar, der påhviler det i henhold til artikel 5. De kan især af  

 agenturet blive anmodet om at tage skridt, der skønnes nødvendige for at  

 genoprette sikkerhed og orden i de bygninger og lokaler og på de  

 grundarealer, agenturet anvender.
De opretholder orden i disses umiddelbare  

 omgivelser.
De træffer beslutning om, hvordan dette bedst kan ske.
Artikel 7 De danske myndigheder sikrer fri adgang til de bygninger, lokaler og  

 grundarealer, som agenturet anvender, for alle de personer, som denne aftale  

 om hjemsted finder anvendelse på.
Artikel 8 1. Agenturet kan give sikkerhedspersonale og livvagter  

 særlige beføjelser i de bygninger og lokaler og på de grundarealer, agenturet  

 anvender.
 2. Det af agenturets sikkerhedspersonale, der bruger  

 sikkerhedsudstyr, skal gøre dette i overensstemmelse med dansk lovgivning.
Artikel 9 1. Agenturet og Danmark orienterer hinanden om alle  

 spørgsmål vedrørende sikkerhed for personer og for de bygninger, lokaler og  

 grundarealer, agenturet anvender.
De skal især give hinanden meddelelse om  

 navn og status for enhver myndighed, der er ansvarlig for  

 sikkerhedsspørgsmål, og for de i artikel 6, stk. 1 og 2, omtalte myndigheder.
2. Der oprettes en koordinationsgruppe med  

 repræsentanter for agenturet og de danske myndigheder som forum for  

 udveksling af oplysninger; der kan trækkes på denne gruppes ekspertise i  

 interne sikkerhedsspørgsmål.
Den mødes regelmæssigt og efter anmodning af den  

 ene eller den anden part.
Støtte fra værtslandet Artikel 10 Agenturet betaler leje i overensstemmelse med den lejekontrakt, der er  

 underskrevet den 9. maj 1994, og senere aftaler.
Artikel 11 Artikel 12 I løbet af det tredje år forud for udløbet af det nuværende lejemål, der  

 blev indgået i maj 1994, oprettes der en ad hoc-gruppe, der skal overveje de  

 forskellige muligheder for agenturets infrastruktur og dennes  

 virkeliggørelse.
Artikel 13 Bilæggelse af tvister Alle tvister om anvendelsen af denne aftale om hjemsted henvises til en ad  

 hoc-gruppe, hvis medlemmer udpeges af de to parters myndigheder.
Er det ikke  

 muligt at finde en mindelig løsning, kan enhver af parterne indbringe tvisten  

 for De Europæiske Fællesskabers Domstol.
Artikel 14 Afsluttende bestemmelser Denne aftale om hjemsted træder i kraft på den dag, hvor den undertegnes.
 Hver af de kontraherende parter kan opsige den på et hvilket som helst  

 tidspunkt med tolv måneders varsel ved skriftlig meddelelse til den anden  

 kontraherende part.
 Udfærdiget i København den 10. maj 1995 i 4 eksemplarer på engelsk og  

 dansk, idet begge tekster har samme gyldighed.
For Danmarks regering Niels Helveg Petersen Udenrigsminister For Det Europæiske Miljøagentur Domingo Jimenez-Beltran Administrerende direktør Bilag I Bygninger, lokaler og grundarealer, der anvendes som hjemsted for Det  

 Europæiske Miljøagentur (Artikel 5.2.a) Kælder, stueetage, 1. sal (og 2. sal fra 1995) Kongens Nytorv 6, 1050 København K Bilag II Inventar og tjenester, der er nødvendige for agenturets virksomhed, og som  

 Danmark har leveret i 1994 (Artikel 11, litra a)) Finansiering via Miljø- og Energiministeriet af indtil 5,9 mio.
DKK i  

 1994, i overensstemmelse med akt 329 af 10. juni 1994, blev godkendt af  

 Folketingets finansudvalg den 24. juni 1994 efter forudgående afgørelser i  

 finansudvalget som anført i akt 329.
 På grundlag af drøftelser i agenturets bestyrelse med EEA Task Force og  

 agenturets administrerende direktør blev behovet for støtte fra dansk side  

 opgjort til:
- Rådgivning om indretning af lokaler, herunder om kunstnerisk udsmykning  

 og om indkøb af inventar - Indkøb af inventar og fax- og kopimaskiner til ca. 60 medarbejdere,  

 herunder chefkontorer, konferencelokaler og andre mødelokaler, informations-  

 og udstillingslokaler, arkiver, reception, kantine, bibliotek m.v.
- Kunstnerisk udsmykning af lokaler - Rådgivning for udenlandske medarbejdere, der flytter til Danmark, om  

 bolig, børnehave, skole, sundhedsvæsen m.v.
 Det af finansudvalget godkendte anslåede budget er:
Rådgivning om indretning Tjenester, der er nødvendige for agenturets virksomhed, og som Danmark  

 skal levere i 1995 (Artikel 11, litra b)) Tjenester, der skal leveres til agenturet i 1995, er opført på den danske  

 finanslov for 1995.
På finansloven er opført en bevilling på 10 mio.
DKK til dækning af  

 udgifter i forbindelse med etablering af Det Europæiske Miljøagentur i  

 København, og denne bevilling kan anvendes til bl.a. indkøb af inventar,  

 rådgivning om indretning af lokaler og rådgivning for udenlandske  

 medarbejdere, der flytter til Danmark, samt til finansiering af  

 understøttende funktioner for agenturets virksomhed bl.a. i Miljø- og  

 Energiministeriet.
Når den danske finanslovsbevilling skal udmøntes, opstiller de danske  

 myndigheder, i samråd med agenturet og i overensstemmelse med den af  

 Folketinget vedtagne lov, en plan for Danmarks levering af tjenester.
Miljø-  

 og Energiministeriet vil indarbejde planen i et aktstykke og oversende det  

 til Folketingets finansudvalg til godkendelse.
 Aftalen trådte i kraft den 10. maj 1995.
