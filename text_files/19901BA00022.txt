Nr BSF 22 Forslag til folketingsbeslutning om ret til uddannelse og arbejde for alle  

 unge under 25 år Fremsat af Aage Frandsen (SF) Agerschou (SF) Tommy Dinesen (SF) Lilli  

 Gyldenkilde (SF) Birgitte Husmark (SF) Rahbæk Møller (SF) Stillinger (SF)  

 Ebba Strange (SF) den 14. november 1990 Folketinget opfordrer regeringen til at fremsætte lovforslag, der giver alle unge under 25 år ret til uddannelse eller arbejde efter 3 måneders arbejdsløshed.
Bemærkninger til forslaget Uddannelsesretten kan bestå i:
 1) Tilbud om en erhvervsuddannelse, herunder sikring af praktikplads, jf.  

 SF's forslag til folketingsbeslutning om fremskaffelse af flere  

 praktikpladser, B 4 1990-91.
2) Tilbud om en videregående uddannelse, som skal kunne gives, så snart  

 kapaciteten på uddannelsesinstitutionerne er til stede.
Senest i 1993 skal  

 der være fri adgang til de videregående uddannelser.
Undtaget herfra er de  

 uddannelser, hvor der er ret stor søgning i forhold til kapaciteten eller  

 behovet for uddannet arbejdskraft.
Til gengæld skal de uddannelsessøgende  

 have tilbud om anden videregående uddannelse, jf.
SF's forslag til  

 folketingsbeslutning om uddannelsespladser til de 14.000 afviste ved de  

 videregående uddannelser, B 5 1989-90, se Folketingstidende, forhandlingerne  

 sp. 386 og 1952 og tillæg A sp. 1061.
For de unge, der hverken opfylder kravene til en videregående uddannelse  

 eller ikke har lyst til en videregående uddannelse eller en  

 erhvervsuddannelse, skal der være tilbud om kombinationsuddannelser på f.eks.  

 daghøjskoler, tekniske skoler, specialarbejderskoler m.v.
Tilbud om arbejde,  

 eventuelt kombineret med uddannelse, skal kunne tilbydes på samme måde som  

 efter loven om ungdomsydelse (lov nr. 425 af 13. juni 1990 om ændring af lov  

 om social bistand). Der skal dog være tale om arbejde eller arbejde  

 kombineret med uddannelse på fuld tid.
Når det gælder spørgsmålet om at stå  

 til rådighed for arbejdsmarkedet, gælder de samme regler som efter loven om  

 ungdomsydelse.
