Landsskatteretskendelse af 2. oktober 2003 vedr. tilbageført  

 skattemæssig avance ved salg af ejendom A ApS klager over, at en avance efter  

 ejendomsavancebeskatningsloven og afskrivningsloven er overført fra selskabet  

 til beskatning hos stifterne af selskabet.
Det fremgår af sagens faktiske omstændigheder, at A ApS af  

 blev stiftet den 23. juni 2000 i forbindelse med en skattefri  

 virksomhedsomdannelse.
Selskabet blev stiftet ved overdragelse af en ejendom  

 med virkning fra den 1. januar 2000. Ejendommen havde tidligere været drevet  

 af  

 B I/S.
Selskabet, hvis første regnskabsår var fra den 1. januar 2000 til 31.  

 december 2000, havde i regnskabsåret 2000 beskæftiget sig med udlejning af  

 ejendommen.
Ejendommen blev imidlertid afhændet i regnskabsåret 2000 ved  

 skøde  

 af 1. april 2000 til C ApS, og selskabets eneste aktiv ved regnskabsårets  

 udløb  

 var herefter et tilgodehavende hos søsterselskabet D ApS.
De stedlige skattemyndigheder har ikke fundet, at ejendommen  

 B kan omdannes efter reglerne i lov om skattefri virksomhedsomdannelse.
Som  

 begrundelse herfor har de stedlige skattemyndigheder bl.a. anført, at lov om  

 skattefri virksomhedsomdannelse ikke anvendes, idet omdannerne har solgt  

 ejendommen og dermed virksomheden inden tidspunktet for selskabets stiftelse,  

 hvorfor selskabet ikke på noget tidspunkt har været ejer af virksomheden.
Som  

 følge heraf har de stedlige skattemyndigheder anført, at den medregnede  

 avance  

 efter ejendomsavancebeskatningsloven og afskrivningsloven i alt 1.611.608 kr.  

 skal tilbageføres til beskatning hos de oprindelige ejere, og ligeledes skal  

 det medregnede overskud for perioden 1. januar 2000 til 31. marts 2000 ved  

 udleje af ejendommen tilbageføres til beskatning hos de oprindelige ejere.
De  

 stedlige skattemyndigheder har henvist til TfS 1997.794 og TfS 1997.16.
Selskabets repræsentant har nedlagt påstand om, at den  

 påklagede skatteansættelse nedsættes til det selvangivne således, at  

 fortjeneste på ejendommen og resultatet af driften af  

    

  

 ejendommen beskattes i selskabet.
Som  

 begrundelse herfor har selskabets repræsentant bl.a. anført, at ejendommen er  

 overdraget til selskabet med virkning fra den 1. januar 2000. Det er videre  

 anført, at ejendommen var ejet af stifterne af selskabet pr. 1. januar 2000,  

 og  

 at selskabet blev stiftet med tilbagevirkende kraft fra den 1. januar 2000,  

 hvorfor den skattemæssige behandling af aktiver efter den 1. januar 2000 må  

 ske  

 i selskabet.
Han har videre anført, at det er uden betydning, at ejendommen  

 ikke skødemæssigt har været overdraget til selskabet, idet stifterne hæftede  

 for de juridiske dispositioner fra den 1. januar 2000 til selskabets  

 registrering i Erhvervs- og Selskabsstyrelsen.
Han har yderligere begrundet  

 den  

 nedlagte påstand med, at der ved enhver omdannelse af virksomhed efter  

 bestemmelserne i lov om skattefri virksomhedsomdannelse vil ske mange  

 dispositioner i perioden fra eksempelvis den 1. januar til stiftelsesdatoen  

 såsom salg af varebeholdninger, driftsmidler og ejendomme m.m.
Den  

 skattemæssige  

 virkning heraf  

    

  

 skal altid beskattes i  

 selskabet og ikke hos stifterne af selskabet.
Desuden har repræsentanten for  

 selskabet anført, at samtlige regler om anvendelse af lov om skattefri  

 virksomhedsomdannelse er fulgt.
Endelig har repræsentanten anført, at den  

 artikel og den afgørelse, som de stedlige skattemyndigheder har henvist  

 til,  

    

  

 efter repræsentantens opfattelse  

 ikke er relevant for sagen, dels fordi disse alene omhandler  

 problemstillingen  

 om opgørelse af skattepligtige avancer, men ikke spørgsmålet om,  

    

  

 hvor beskatningen skal ske, og dels fordi de  

 vedrører en skattepligtig virksomhedsomdannelse.
 Landsskatterettens  

 skal udtale:
Det bemærkes, at virksomheden alene består i at drive og eje  

 en ejendom, som er afhændet ved skøde af 1. april 2000, forud for selskabets  

 stiftelse den 23. juni 2000. Dette medfører, at de hidtidige ejere af  

 virksomheden  selskabets stiftere  ikke på overdragestidspunktet  

 ved  

 selskabets stiftelse, den 23. juni 2000, driver virksomhed.
Stifterne har  

 således ikke adkomst til at overdrage virksomheden den 23. juni 2000, og  

 virksomhedsomdannelsesloven kan derfor ikke anvendes.
