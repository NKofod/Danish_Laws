afsagt af  

 Tvistighedsnævnet den 25. april 2001 i sag nr. 20.2000 Elev A mod virksomhed B Mellem klageren, elev A, født den  

 16. december 1976, og indklagede, B, blev der den 7. juni 1999 indgået  

 uddannelsesaftale, hvorefter klageren skulle uddannes som salgsassistent med  

 speciale i profil tekstil, herretøj, og med uddannelsesperiode fra den 1.  

 juni  

 1999 til den 31. juli 2001.
Uddannelsen blev med virkning pr.  

 den 30. september 1999 ophævet ensidigt af klageren.
Der blev i anledning  

 heraf  

 den 8. november 1999 underskrevet et protokollat, hvorefter indklagede skulle  

 betale nærmere angivne beløb i kørselsgodtgørelse, løn og erstatning for tab  

 af  

 uddannelsesgode.
Klageren har ved sin faglige  

 organisation, Handels- og Kontorfunktionærernes Forbund i Danmark, ved  

 klageskrift modtaget den 30. august 2000 indbragt sagen for Tvistighedsnævnet  

 med påstand om, at indklagede skal betale klageren 50.000 kr.
Beløbet udgør  

 godtgørelse under henvisning til, at klageren under sin ansættelse blev udsat  

 for diskriminerende behandling i strid med lov om forbud mod  

 forskelsbehandling  

 på arbejdsmarkedet.
 Indklagede har, ved sin  

 organisation Dansk Handel & Service, principalt påstået afvisning,  

 subsidiært frifindelse.
Klageren og indklagedes direktør,  

 C, har givet personligt møde for Tvistighedsnævnet.
Klageren og D, HK  

 København, har afgivet forklaring for nævnet.
 Indklagedes afvisningspåstand er  

 efter parternes ønske behandlet særskilt.
Det anføres i klageskriftet, at  

 klageren har været udsat for forskelsbehandling i form af negative udtalelser  

 om indvandrere fra butikschefen.
Det drejer sig om følgende:
 at udlændinge ikke ville arbejde, men hellere være  

 på bistandshjælp. Om  

 klagerens kammerater:  

  

 De har ingen  

 rygrad. Kom her din skævbenede perker. Musse, Musse får ingen kusse. Det tilføjes, at der har været  

  

 andre nedsættende bemærkninger om  

 indvandrere. Forløbet  

 frem til protokollatet af 8. november 1999:
 HK København rettede  

    

  

 den 6. oktober 1999 henvendelse til Dansk  

 Handel & Service  

    

  

 vedrørende parterne.  

 I skrivelsen anføres bl.a.:
 A valgte selv at afbryde  

 uddannelsesforholdet med virkning fra den 1. oktober 1999, idet han følte sig  

 mistænkeliggjort.
I relation hertil forbeholder vi os  

 ret til at rejse krav om godtgørelse for tab af uddannelsesgode. Dansk Handel & Service udbad  

 sig i skrivelse 8. oktober 1999 dokumentation, såfremt klageren ville gøre  

 gældende, at indklagede var årsag til klagerens opsigelse.
 I protokollatet af 8. november 1999  

 hedder det bl.a.:
 Nedenstående  

 parter er enige om at løse sagen vedrørende A fratræden fra B på følgende  

 vis.
Herefter  

 udestår ikke yderligere krav parterne imellem, og sagen kan betragtes som  

 værende afsluttet. Af protokollatet fremgår, at  

 indklagede til klageren skal betale nærmere angivne beløb vedrørende  

 kørselsgodtgørelse, løn og tab af uddannelsesgode.
 HK København anmodede i en  

 skrivelse af 25. februar 2000 Dansk Handel & Service om at sagen blev  

 genoptaget, idet der efterfølgende er fremkommet oplysninger   

 Endvidere hed  

 det i brevet:
I forbindelse  

 med forhandlingen hos Dem, den 8. november 1999, oplyste vi at A - der var  

 ansat som salgsassistentelev - på grund af butikschefens chikane følte sig  

 presset til at ophæve uddannelsesforholdet. I en skrivelse af  

    

  

 7. marts 2000 om behandling af sagen som en  

 ny sag anførte HK København bl.a.:
I  

 forbindelse med ansættelsesforholdet var han udsat for en række krænkelser  

 udført af butikkens daglige leder og disse var i strid med Lov om forbud mod  

 forskelsbehandling på arbejdspladsen m.v. hvorfor vi med henvisning til § 7  

 rejser krav om godtgørelse. Dansk Handel & Service henviste  

 i sit svar af 22. marts 2000 til parternes bindende organisationsaftale  

 af 8.  

 november 1999, hvor parterne gjorde op med alle krav. Klageren  

  

  

 har  

 forklaret, at butikschefen har udtalt sig som anført i klageskriftet.
Der har  

 været andre nedsættende bemærkninger fra butikschefen, men han kan ikke huske  

 indholdet af disse.
Han blev ikke godt behandlet.
Han var også udsat for  

 mistænkeliggørelse fra butikschefens side.
De opregnede bemærkninger fremkom  

 alle, mens han arbejdede i indklagedes butik på Nørrebrogade, der var hans  

 arbejdsplads efter sommerferien.
Han fortalte indklagedes direktør, C, at han  

 havde problemer med butikschefen, idet denne skældte ham ud.
Han forklarede  

 ikke C, hvad der nærmere lå heri.
Klageren talte med D om sagen forud  

 for forhandlingen den 8. november 1999. Han fortalte D, at han ikke blev godt  

 behandlet.
D sagde til ham, at det ville være nødvendigt at føre bevis.  

 Herefter sagde han til D, at så kunne det være lige meget.
D  

  

  

 har  

 forklaret, at klageren ikke omtalte de nedsættende udtalelser under deres  

 samtaler forud for forhandlingsmødet den 8. november 1999. Han fortalte om  

 overvågningen og mistænkeliggørelse.
Det var alene vedrørende dette, at han  

 sagde til klageren, at det var nødvendigt at føre bevis, hvis det skulle  

 forfølges nærmere.
Grundlaget for forhandlingen den 8. november 1999 var  

 således navnlig butikschefens chikane i form af overvågning og  

 mistænkeliggørelse.
Det var også dette, der blev drøftet.  

    

  

 Racisme indgik ikke i forhandlingstemaet og  

 blev heller ikke drøftet.
Han hørte først om de udtalelser, der er grundlaget  

 for tvistighedsnævnssagen, flere måneder senere, da HK påbegyndte en anden  

 sag  

 for et medlem, der kunne bevidne nogle af de nedsættende udtalelser.
Indklagede  

  

  

 har til  

 støtte for afvisningspåstanden gjort gældende, at organisationsaftalen af 8.  

 november 1999 afskærer klageren fra efterfølgende at rejse krav om  

 godtgørelse  

 efter lov om forskelsbehandling.
Det må, navnlig efter korrespondancen forud  

 for den 8. november 1999 antages, at HK på forhandlingstidspunktet kendte til  

 de udtalelser, man nu forfølger.  

    

  

 Det  

 fremgår af protokollatet, at der herefter ikke udestår yderligere krav  

 parterne  

 imellem, og at sagen kan betragtes som afsluttet.
HK tog ingen forbehold i  

 forbindelse med forhandlingen.
HK må  

    

  

 i  

 denne henseende identificeres med klageren, der var klar over, hvad han mente  

 sig udsat for.
Der er ikke tale om, at der er dukket forhold op, som ingen af  

 parterne kendte til, da de forhandlede.
Endvidere har indklagede gjort  

 gældende, at brevet af 25. februar 2000 tyder på, at spørgsmålet omkring  

 chikane tillige var blevet drøftet på organisationsforhandlingen.
Klageren har gjort gældende, at HK  

 ikke på forhandlingstidspunktet kendte til de udtalelser, man nu forfølger.  

 Havde man gjort det, ville der naturligvis være blevet rejst krav som følge  

 heraf.
Klageren var ikke klar over, at han kunne påberåbe sig lov om  

 forskelsbehandling.
Når protokollatet således slet ikke omhandler  

 overtrædelser  

 af lov om forskelsbehandling, er man ikke afskåret fra at føre en ny sag på  

 dette grundlag.
Alternativet ville være, at man altid skulle tage forbehold  

 om  

 alle mulige forhold.
I sagens behandling har som faste  

 medlemmer af Tvistighedsnævnet deltaget Mogens Kroman (formand), advokat Tine  

 B.
Skyum og konsulent Pernille Knudsen (begge Dansk Arbejdsgiverforening)  

 samt  

 konsulent Evelyn Jørgensen og konsulent Claus Jørgensen ( begge  

 Landsorganisationen i Danmark). Herudover har som særligt sagkyndige  

 medlemmer  

 i denne sag deltaget faglig sekretær Bente Andersen, Uddannelses- og  

 arbejdsmarkedspolitisk sekretariat, Handels- og Kontorfunktionærernes Forbund  

 I  

 Danmark og advokat Linda Frederiksen, Dansk Handel & Service.
Nævnet finder, at det efter de  

 afgivne forklaringer må lægges til grund, at klageren ikke forud for  

 forhandlingen den 8. november 1999 over for HK omtalte de udtalelser, som  

 denne  

 tvistighedsnævnssag omhandler, og at disse ikke blev drøftet under  

 forhandlingen.
Klageren var imidlertid på forhandlingstidspunktet og forud  

 herfor klar over, at han under arbejdet var blevet mødt med de nævnte  

 udtalelser.
Han havde også oplyst sin organisation om, at han ikke var  

    

  

 blevet godt behandlet.
Han forstod sin  

 organisation sådan, at der i givet fald måtte være bevisførelse herom, og på  

 baggrund heraf valgte klageren ikke at gøre mere ved det.
Under disse  

 omstændigheder finder vi, at klageren, ved at underskrive protokollatet, har  

 afskåret sig fra efterfølgende at fremsætte krav i anledning af udtalelserne.  

 Da retsfølgen heraf  

    

  

 ikke er sagens  

 afvisning, men at indklagede skal frifindes, stemmer vi herfor.
 T h i  

    

  

 b e s t e m m e s:
 Indklagede,  

 virksomhed B, frifindes.
 Hver part bærer sine omkostninger.
 Denne kendelse kan inden 8 uger fra  

 modtagelsen indbringes for domstolene.
