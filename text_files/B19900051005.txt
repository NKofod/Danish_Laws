 I henhold til § 5, stk. 2, i lov nr. 389 af 7. juni 1989, jf.
 lovbekendtgørelse nr. 583 af 31. august 1989 om frikommuner meddeles:
 § 1.  Socialministeriet har den 21. juni 1990 godkendt  

 frikommuneregulativ nr. 12 for Herlev Kommune, om at udbetaling af mindre  

 godtgørelsesbeløb til 18-25 årige under deltagelsen i et arbejdspraktik- og  

 vejledningsforløb af indtil 15 måneders varighed ikke indgår i beregningen af  

 kontanthjælpen.
 § 2.  Frikommuneregulativet indebærer, at følgende  

 bestemmelser, for så vidt angår indtægter omfattet af regulativet, ikke  

 gælder i Herlev Kommune:
 Beregning af kontanthjælp efter § 37 i lov om social bistand, jf.
 lovbekendtgørelse nr. 637 af 27. september 1989, som senest ændret ved lov  

 nr. 387 af 13. juni 1990 i den udstrækning denne bestemmelse er fraveget i §  

 1 ovenfor.
 § 3.  Frikommuneregulativet træder i kraft dagen efter  

 bekendtgørelsen i Lovtidende og har virkning fra den 1. april 1990.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
