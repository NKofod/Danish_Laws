Fremsat den 7. april 2006 af Torben Hansen (S),  

 Kirsten Brosbøl (S), Pernille Blach Hansen (S),  

 Jens Christian Lund (S), Niels Sindal (S),  

 Arne Toft (S) og Jytte Wittrock (S) Forslag til folketingsbeslutning om en langsigtet strategi  

 for udbygning af den vedvarende energi og en markant styrkelse af dansk  

 energiforskning, herunder udvikling,  

  

 demonstration og markedsmodning Folketinget opfordrer regeringen til at udarbejde og iværksætte  

 en strategi for udbygning af vedvarende energi og energiforskning frem mod  

 2016  

 med følgende elementer:
1)  

 	  

 Danmark skal øge  

 kapaciteten i ny vindmølleenergi til havs med 3.000 MW ud over de 400 MW, der  

 allerede er besluttet i de kommende år.
Der skal i samme forbindelse  

 udarbejdes  

 en ny langsigtet plan for udbygningen af havvindmøller.
 2)  

 	  

 Danmark skal nå op på  

 at dække 50 pct. af sit elektricitetsforbrug med vedvarende energi.
 3)  

 	  

 Der udarbejdes en plan  

 for de landbaserede vindmøller, der sikrer plangrundlag og deraf følgende  

 handling, for derved at garantere kontinuitet og stabilitet for nye  

 landbaserede vindmøller i de kommende år.
 4)  

 	  

 Danmark skal bruge 5  

 mia. kr. af de voksende forskningsbudgetter til at understøtte erhvervslivets  

 forskning, udvikling, demonstration og markedsmodning af ny teknologi inden  

 for  

 vind- og solenergi, biogas, biomasse, bølgeenergi, brintenergi,  

 energibesparelser, grønne drivmidler inden for trafikken, brændselsceller  

 m.m.
Bemærkninger til forslaget Almindelige bemærkninger Beslutningsforslaget er en delvis genfremsættelse af  

 beslutningsforslag nr.
B 4 fra folketingsåret 2004-05, 2. samling (se  

 Folketingstidende 2004-05, 2. samling, forhandlingerne side 1635 og tillæg A  

 side 4834 og 4838) og beslutningsforslag nr.
B 103 fra folketingsåret  

 2004-05,  

 1. samling (se Folketingstidende 2004-05, 1. samling, tillæg A side 4751 og  

 4755).
Baggrund for beslutningsforslaget Dansk energi- og klimapolitik står over for afgørende valg i  

 den nærmeste fremtid.
På det nordiske elmarked kan der ventes  

 kapacitetsmangel  

 og stigende priser.
Man må desuden vente stadig strammere krav til reduktion  

 af  

 forureningen med drivhusgasser.
Samtidig udtømmes olieressourcerne i Nordsøen  

 gradvis.
Dermed vil Danmark med tiden igen blive afhængig af  

 energiforsyninger  

 fra udlandet  ganske som under de økonomiske kriser i halvfjerdserne.  

 For EU  

 gør samme problemstilling sig gældende.
Og som klart påpeget af  

 Europa-Kommissionen er dette et væsentligt problem, både økonomisk,  

 miljøpolitisk og sikkerhedspolitisk.
Også på globalt plan er der udsigt til svindende forekomster af  

 fossile brændsler og deraf følgende prisstigninger, som udviklingen de  

 seneste  

 måneder allerede har givet et varsel om.
Det kan få drastiske konsekvenser  

 for  

 den globale økonomi og befolkningerne ikke mindst i verdens fattigste lande.  

 Endvidere ses eksplosivt stigende efterspørgsel på energi fra eksempelvis  

 Kina  

 og Indien.
Det spiller en meget stor rolle for de nuværende prisstigninger,  

 men  

 åbner til gengæld også for uanede eksportmuligheder for dansk  

 energiteknologi.
 Endelig er de menneskeskabte klimaforandringer  og deres  

 miljømæssige, menneskelige og økonomiske skadevirkninger  efterhånden  

 så  

 veldokumenterede, at ingen længere seriøst kan argumentere for, at  

 verdenssamfundet  

 ikke skal forholde sig aktivt.
Tilsammen peger alle disse faktorer i retning af et massivt  

 behov for omstilling.
Man kan naturligvis ikke udelukke, at olien varer ved  

 længere end forudset.
Og modstanderne af en ansvarlig global klimaindsats kan  

 muligvis forhale processen mod mere vidtrækkende reduktionskrav yderligere.  

 Men  

 alt tyder på, at forandringerne kommer under alle omstændigheder før eller  

 senere  i den ene eller den anden form.
Og når det sker, vil de mest  

 velforberedte lande komme til at høste store økonomiske fordele, mens de, der  

 tænker kortsigtet, løber en risiko for at pådrage sig store omkostninger.
Derfor har Danmark brug for en langsigtet og visionær energi-  

 og klimapolitik af hensyn til både økonomi, beskæftigelse, miljø og  

 forsyningssikkerhed.
Det er på høje tid, at vi erkender mulighederne for at  

 skabe en positiv sammenhæng mellem disse hensyn.
Fremadrettede  

 energipolitiske  

 initiativer er ikke udtryk for idealistisk luksus, men derimod et helt  

 centralt  

 instrument til overvindelse og forebyggelse af økonomiske kriser.
En væsentlig del af forklaringen på Danmarks nuværende overskud  

 på statsbudgettet og betalingsbalancen er en fremsynet energipolitik.
Den  

 tidlige danske satsning på vindkraft har skabt overvældende resultater.
I dag  

 er hver anden vindmølle i verden bygget med dansk teknologi.
De danske  

 producenter omsætter for ca. 25 mia. kr. årligt og beskæftiger ca. 20.000  

 mennesker i Danmark. 90 pct. af omsætningen går til eksport.
 Hertil kommer den åbenbare fordel, der er knyttet til at have  

 sin »egen« energiforsyning til stabile priser baseret på hjemlige  

 energikilder.  

 I takt med at olien og gassen i Nordsøen slipper op, giver det god mening at  

 indfase stadig større mængder af VE-strøm.
Også i fremtiden vil der kunne skabes mange tusind  

 arbejdspladser, hvis vi udnytter Danmarks unikke forudsætninger for at  

 bidrage  

 til løsningen af et globalt nøgleproblem.
De erhvervspolitiske perspektiver  

 ved  

 en progressiv klimapolitik handler ikke bare om vindmøller.
Også store danske  

 virksomheder som eksempelvis Danfoss, Rockwool og Velux ville vinde ved en  

 politik, der gør reelt op med klimaproblemerne.
Og der er klare muligheder  

 for  

 at gentage »vindmølleeventyret« med andre VE-teknologier som bølgekraft,  

 solenergi,  

 bioetanol, metanol og biogas samt omstilling til anvendelse af mere  

 energieffektive brintteknologier.
Økonomi Beslutningsforslagets målsætninger for udbygning af den  

 vedvarende energi bør realiseres med initiativer, som finansieres på  

 markedsøkonomiske vilkår efter den fremgangsmåde, som nu bliver anvendt til  

 bygning af to nye havvindmølleparker i medfør af den politiske aftale af 29.  

 marts 2004.
Efter denne fremgangsmåde sikres grundlaget for etablering af  

 nye havvindmølleparker ved gennemførelse af »udbud efter forhandling«.
Det  

 betyder, at der i første omgang sker en prækvalifikation af interesserede  

 investorer, inden der i anden omgang afgives bud.
Derefter indgås aftale med  

 den tilbudsgiver, der afgiver det laveste bud på den enkelte kontrakt.
Som  

 fastslået i aftalen af 29. marts 2004 indhentes der bud med udgangspunkt, i  

 at  

 netudbygningsomkostningerne afholdes af den nye statslige system- og  

 transmissionsvirksomhed Energinet.dk.
Der skabes adgang til forsøg og  

 forskning  

 i alle havvindmølleparker.
Der fastsættes ikke noget afregningsloft, og der  

 gives adgang til realkreditfinansiering.
Den foreslåede udbygning vil således ikke belaste de offentlige  

 finanser.
For elforbrugerne er der udsigt til stærkt begrænsede omkostninger  

 på  

 kort sigt  og en økonomisk gevinst på længere sigt.
Samfundsøkonomisk  

 er der  

 udsigt til betydelige gevinster med en yderligere udbygning af den vedvarende  

 energi, som det er konstateret af bl.a.
Det Økonomiske Råds formandskab.
 Med hensyn til de øgede bevillinger til forskning og udvikling  

 skal de foreslåede midler afsættes fra rammen af voksende  

 forskningsbevillinger, der følger af den danske indfrielse af  

 Barcelonamålsætningen,  

 som samler bred politisk tilslutning.
Bemærkninger til enkelte af forslagets punkter Ad 2 Som påpeget af repræsentanter fra den samlede energibranche på  

 den såkaldte Energy Camp 04 er der behov for en ambitiøs samfundsmæssig  

 målstyring, hvis energisektoren også i fremtiden skal bidrage til dansk  

 eksport.
Uanset tidsperspektivet er tankegangen den samme: Udviklingen må  

 drives frem via ambitiøse målsætninger, som skal fastsættes her og nu.
I så  

 fald dokumenterer energisektorens eget oplæg, at der er enorme perspektiver  

 for  

 udvikling og samarbejde blandt branchens forskellige aktører.
Eksempelvis  

 forestiller man sig i 2025 at kunne femdoble eksporten af dansk  

 energiteknologi  

 og at kunne dække 25 pct. af transportsektorens energiforbrug med »venzin«,  

 som  

 er vindmøllestrøm omdannet til brændstof til biler.
 En vigtig forudsætning for i praksis at nå målet  at 50 pct.  

 af det danske forbrug af el dækkes af varig energi  er, at der sker en  

 kraftig  

 udvikling af det overordnede transmissionsnet nationalt og internationalt,  

 således at det bliver muligt effektivt at udnytte samspillet mellem de  

 forskellige produktionsformer vindkraft, vandkraft, kraft baseret på  

 biobrændsel og på de mere konventionelle brændsler alt efter vindforhold,  

 vandmængde i magasinerne osv.
Ad 4 I VK-regeringens første finanslov fjernede man stort set  

 samtlige bevillinger til forskning og udvikling på energiområdet.
De nyeste  

 undersøgelser fra IEA (Det Internationale Energi Agentur) viser, at de danske  

 statslige bevillinger til forskning og udvikling på energiområdet har været  

 faldende over en årrække.
Hvor tilførslen af offentlige midler i 1990  

 udgjorde  

 0,03 pct. af BNP, er dette tal i dag faldet til 0,01 pct. af BNP.
Udviklingen  

 bliver endnu mere foruroligende, når man samtidig kan se, at lande som  

 Sverige  

 og Irland prioriterer deres midler anderledes  til fordel for  

 energiområdet.  

 Det er helt afgørende, at vi får vendt udviklingen hurtigst muligt, så vi  

 ikke  

 sakker bagud i den internationale konkurrence.
Mængden af offentlige midler,  

 som bl.a. via finansloven tilføres energiforskningen, skal tilbage på 0,03  

 pct.  

 af BNP  og gerne højere.
Eksempelvis er de samlede statslige  

 bevillinger til  

 energiforskning, virksomhedernes markedsmodning m.m. blevet reduceret fra 646  

 mio. kr. i 2000 til 141 mio. kr. i 2005 plus 56 mio. kr. fra  

 højteknologifonden.
Det svarer til en samlet reduktion på 70 pct.
I samme  

 periode er indtægterne fra Nordsøen steget med 20 mia. kr.
Det er Socialdemokratiets opfattelse, at Danmark skal være på  

 forkant med morgendagens behov og turde foretage investeringer, der sikrer  

 Danmark en førende plads på det internationale energimarked.
En velfungerende  

 og blomstrende dansk energisektor kan bidrage positivt til den samlede  

 samfundsøkonomi i form af øget beskæftigelse og større indtjening.
Skriftlig fremsættelse Torben Hansen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en langsigtet strategi for udbygning af den  

 vedvarende  

 energi og en markant styrkelse af dansk energiforskning, herunder udvikling,  

 demonstration og markedsmodning.
(Beslutningsforslag nr.
B 132).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
