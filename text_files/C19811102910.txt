 Efter lov nr. 501 af 26. november 1980 om ophævelse af lov om ændring af  

 gebyrerne for kongelige bevillinger m.v. skal der fra den 1. januar 1981 ikke  

 betales gebyr for udfærdigelse af proklama- og eksekutorbevillinger, og  

 regnskab efter justitsministeriets cirkulæreskrivelse af 23. april 1974 skal  

 ikke udfærdiges for så vidt angår bevillinger udfærdiget efter 1. januar  

 1981.
 Eksekutor- og proklamabevillinger udfærdiges for fremtiden på blanket  

 ju.00-122, eller - indtil oplaget hos Statens Indkøb af blanket ju.00-123 er  

 opbrugt - på denne blanket med fornøden rettelse.
 Man skal endelig anmode om, at sædvanligt regnskab for bevillinger udstedt  

 i tiden indtil 31. december 1980 indsendes til rigsrevisionen, og at der  

 herunder foretages en optælling af restbeholdningen af blanket ju.00-123 pr.  

 31. december 1980.
 P.M.V.
 E.B.
Peter Rhedin Cirkulæreskrivelse til overøvrighederne.
