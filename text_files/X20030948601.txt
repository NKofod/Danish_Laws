Ophørsspaltning   

 holdingselskab  ikke skatteundgåelse eller skatteunddragelse A var stiftet i 1982. De to anpartshavere, B og C, havde ejet  

 anparter i selskabet siden stiftelsen og havde været eneejere af kapitalen  

 siden 1997.
I henhold til vedtægterne var selskabets formål at drive handel og  

 finansiering, og selskabets primære indtægter stammede fra børsnoterede  

 aktier  

 m.v.
Selskabets aktiver bestod hovedsageligt af en aktiepost i D, svarende  

 til  

 en ejerandel på 14,18 pct., børsnoterede aktier og likvide beholdninger.
 Det var hensigten, at A skulle omdannes til et aktieselskab.  

 Herefter skulle spaltningen gennemføres som en ophørsspaltning, således at A  

 ophørte, og samtlige aktiver og passiver blev indskudt i to nystiftede  

 selskaber,  

 der ville blive stiftet ved apportindskud.
 Anpartshaverne i A skulle vederlægges, således at de alene fik  

 anparter i ét af de nystiftede selskaber.
Det var oplyst, at baggrunden for ønsket om ophørsspaltning var,  

 at de to anpartshavere havde forskellige ønsker for fremtiden.
De forskellige  

 ønsker for fremtiden var konkret, at anpartshaverne ønskede at gennemføre et  

 generationsskifte med deres respektive børn.
Anpartshaverne anså det for mest  

 fordelagtigt, hvis holdingselskabet var opdelt i to selskaber før  

 generationsskiftet fandt sted, da anpartshavernes børn ikke kendte hinanden  

 særlig godt, hvorfor det var usikkert, om de kunne samarbejde for at fremme  

 selskabets fremtidige interesser.
Herudover ville den ene anpartshaver  

 påbegynde et generationsskifte snarest muligt, mens den anden anpartshaver  

 ønskede at vente nogle år.
 Aktiverne i det indskydende selskab bestod af:
 Aktier i D svarende til en ejerandel på 14,18 pct.
Ansvarlig lånekapital indskudt i D Likvider Renter Børnoterede aktier Det var endvidere oplyst, at der ikke var stillet kaution, pant  

 eller andre former for sikkerhed for de modtagende selskaber, hverken af  

 anpartshavere eller andre.
 Den skatteansættende myndighed for selskabet, havde udtalt, at den  

 skatteansættende myndighed anså betingelserne for skattefri ophørsspaltning  

 for  

 opfyldt, såfremt selskabet blev omdannet til et aktieselskab forud for  

 spaltningen, og den skatteansættende myndighed indstillede derfor, at  

 anmodningen blev imødekommet.
 Den regionale told- og skattemyndighed indstillede ligeledes, at  

 det ansøgte blev imødekommet uden fastsættelse af vilkår.
 Told- og Skattestyrelsen meddelte tilladelse til skattefri  

 spaltning uden fastsættelse af særlige vilkår, idet de objektive betingelser  

 i  

 fusionsskattelovens § 15 a, stk. 1 og 2, måtte antages at være opfyldt, og  

 idet  

 styrelsen lagde til grund, at anpartshaverne/aktionærerne med den nuværende  

 formulering af aktieavancebeskatningslovens § 11 ikke kunne anvende denne  

 bestemmelse ved et generationsskifte med aktionærernes respektive børn,  

 hvorfor  

 der efter en samlet vurdering af de foreliggende oplysninger ikke sås at være  

 tale om, at hovedformålet eller et af hovedformålene med spaltningen var  

 skatteundgåelse eller skatteunddragelse.
