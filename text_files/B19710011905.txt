 I medfør af § 1, stk. 1, i lov nr. 93 af 4. maj 1927 om udførsel af  

 mælkekonserves, m.m., som ændret ved § 25 i lov nr. 213 af 4. juni 1965 og  

 lov nr. 80 af 12. marts 1970, samt §§ 12, 15 og 18 i lov om levnedsmidler  

 m.m., jfr. lovbekendtgørelse nr. 26 af 9. februar 1968, og § 1 i lov nr. 74  

 af 31. marts 1936 angående vitaminreklame, fastsættes efter forhandling med  

 indenrigsministeriet og handelsministeriet følgende bestemmelser.
 § 1.  Ved modermælkserstatninger forstås i denne  

 bekendtgørelse mælkekonserves eller de i § 7 omhandlede produkter, som ved  

 anvisning på emballage, i annoncer, i tekst, billeder eller på anden måde  

 fremtræder som bestemt til eller egnet for ernæring af spædbørn i stedet for  

 modermælk.
§ 2.  En vare, der forhandles som  

 modermælkserstatning, jfr. § 1, skal opfylde de betingelser, der er fastsat i  

 denne bekendtgørelse.
Bestemelserne i bekendtgørelse nr. 124 af 31. marts  

 1966 om udførsel af mælkekonserves er iøvrigt med de ændringer og  

 tilføjelser, der fremgår af de følgende paragraffer, gældende for  

 modermælkserstatninger.
 § 3.  Tilvirkning i omsætningsøjemed af  

 modermælkserstatninger må kun ske på fabrikker (virksomheder), som af  

 landbrugsministeriet er autoriseret til tilvirkning af mælkekonserves til  

 udførsel.
 Stk. 2.  Ingen autoriseret fabrik må påbegynde  

 tilvirkningen af modermælkserstatninger, forinden fabrikken har foretaget  

 anmeldelse herom til Statskontrollen med mejeriprodukter og æg m.m.  

 Landbrugsministeriet kan fastsætte, at der under hensyn til den anmeldte  

 vares karakter og sammensætning skal opstilles særlige vilkår for varens  

 forhandling.
Stk. 3.  Anmeldelsen skal indgives i 3 eksemplarer og  

 indeholde en nøje angivelse af varens sammensætning, herunder oplysning om,  

 hvorvidt der i varen indgår fedtstoffer af den i § 7 nævnte art.
Endvidere  

 skal anmeldelsen bl.a. indeholde oplysning om fremstillingsmetode.
 Stk. 4.  Ingen ændringer i sammensætningen må foretages,  

 forinden anmeldelse herom er indgivet til statskontrollen.
§ 4.  Modermælkserstatninger skal være fremstillet ud  

 fra komælk ved forstøvningsmetoden (spray-tørring), eller ved anden for  

 bevaring af næringsværdien velegnet metode.
Den anvendte mælk skal have været  

 underkastet den i § 3, stk. 4, i landbrugsministeriets bekendtgørelse nr. 124  

 af 31. marts 1966 om udførsel af mælkekonserves omhandlede varmebehandling.
 Stk. 2.  Det er tilladt at forskyde mængdeforholdet  

 mellem mælkens naturlige bestanddele, idet dog indholdet af mælkeprotein  

 mindst skal svare til 20 g pr. 1.000 kalorier (kcal).
 Stk. 3.  Modermælkserstatninger fremstillet ved  

 forstøvningsmetoden (spray-tørring) skal modsvare de af ADMI (American Dry  

 Milk Institute) til enhver tid opstillede krav til gaspakket mælkepulver -  

 Premium - for såvidt angår indhold af påbrændte partikler, samt for så vidt  

 angår usyrnede produkter, der ikke er tilsat vegetabilsk fedt, kravet til  

 indhold af titrerbare syrer (syregrad) og opløselighed.
 § 5.  Modermælkserstatninger skal indeholde jern og  

 alle nedennævnte vitaminer, hvis totale indhold, beregnet pr. 1.000 kalorier  

 (kcal), skal være følgende:
 Jern mindst 10 mg.
 A-vitamin mindst 1.000 i.e. højst 3.000 i.e.
 D-vitamin mindst 600 i.e. højst 900 i.e.
 Tiamin (B1-vitamin) mindst 0,4 mg.
 Riboflavin (B2-vitamin) mindst 0,6 mg.
 Pyridoxin (B6-vitamin) mindst 1 mg.
 Niacinækvivalenter mindst 7 mg.
 Ascorbinsyre (C-vitamin) mindst 50 mg.
 § 6.  Det er tilladt at tilsætte varen rørsukker  

 (saccharose), glukose, dextrin, maltose, lactose, lactulose, glutenfri  

 stivelse samt mælkesyre og citronsyre, forudsat at art og mængde heraf  

 tydeligt fremgår af varens mærkning.
 § 7.  Det er tilladt at erstatte en del af mælkens  

 naturlige fedtindhold med uhændet vegetabilsk fedt på betingelse af, at  

 varens totale indhold af fedt er højst 55 g pr. 1.000 kalorier (kcal) og af  

 E-vitamin svarende til mindst 1 mg alfa tocoferol (mængdeangivelsen svarende  

 til frit alfa tocoferol) pr. gram linolsyre.
 § 8.  Modermælkserstatninger eller de enkelte  

 bestanddele i disse, må ud over de i §§ 5-7 anførte stoffer ikke være tilsat  

 eller behandlet med noget som helst stof, f.eks. farvestoffer, smagsstoffer  

 eller konserveringsstoffer, medmindre landbrugsministeriet i hvert enkelt  

 tilfælde har givet tilladelse dertil.
 § 9.  Alle tilsatte stoffer, som er beskrevet i  

 Famakopeen, skal opfylde de deri fastsatte renhedskrav.
 Stk. 2.  En eventuel forøgelse af varens indhold af  

 niacinækvivalenter skal ske ved tilsætning af nikotinsyreamid (nikotinamid)  

 og ikke som nikotinsyre.
 § 10.  For modermælkserstatninger i pulverform gælder  

 følgende hygiejnisk-bakterieologiske krav:
§ 11.  Emballagen for modermælkserstatninger skal være  

 påført betegnelsen »Modermælkserstatning« og skal i øvrigt være  

 mærket som angivet i § 6 i bekendtgørelse nr. 124 af 31. marts 1966 om  

 udførsel af mælkekonserves.
Bestemmelsen i § 6, stk. 16, gælder dog ikke for  

 modermælkserstatninger.
Endvidere finder bestemmelserne i § 6, stk. 3-8 samt  

 §§ 12-14 og 15, stk. 1, i fornævnte bekendtgørelse ikke anvendelse på  

 modermælkserstatninger, hvortil der, som anført i § 7 i nærværende  

 bekendtgørelse, er tilsat vegetabilsk fedt.
Stk. 2.  På emballagen for modermælkserstatninger, som i  

 medfør af bestemmelserne i § 7 er tilsat vegetabilsk fedt, skal der ud over  

 mærkningen i stk. 1 i umiddelbar forbindelse med benævnelsen  

 »Modermælkserstatning« med bogstaver af samme type og farve samt  

 mindst halvt så store som bogstaverne i benævnelsen  

 »Modermælkserstatning« anføres ordene »Indeholder vegetabilsk  

 fedt«.
Derudover skal det procentuelle indhold af fedtet og arten af  

 dette angives, jfr. § 7.
 Stk. 3.  Ud over den i stk. 1 og 2 nævnte mærkning skal  

 emballage for modermælkserstatninger på tydeligt, let læselig og holdbar måde  

 være mærket med følgende:
 § 12.  De til tilvirkningen af modermælkserstatninger  

 eventuelt anvendte vegetabilske fedtstoffer skal uden for  

 anvendelsestidspunktet opbevares i lokaler, der er adskilt fra tilvirkningen  

 af mælkekonserves.
 Stk. 2.  Fabrikkens indkøb og anvendelse af vegetabilsk  

 fedtstof af den anførte art skal fremgå af virksomhedens bogføring.
§ 13.  Kontrollen med overholdelsen af de i denne  

 bekendtgørelse indeholde bestemmelser udøves af Statskontrollen med  

 mejeriprodukter og æg m.m.
Statskontrollen skal have adgang overalt, hvor  

 modermælkserstatninger tilvirkes, forhandles (fordeles), opbevares eller  

 forsendes, og kan kræve fornøden dokumentation forelagt samt udtage prøver.
 Stk. 2.  Omkostningerne ved kontrollen med tilvirkningen  

 af modermælkserstatninger afholdes af vedkommende fabrik efter følgende  

 regler:
Til dækning af analyseomkostninger i forbindelse med kontrollen, jfr. §§  

 5-7 og § 10, pkt. 3-5, betaler vedkommende fabrik en årlig a'conto afgift på  

 10.000 kr., der forfalder til betaling ved finansårets begyndelse efter  

 opkrævning fra statskontrollen.
Såfremt disse afgifter ikke er tilstrækkelige  

 til dækning af de afholdte analyseudgifter, opkræves det manglende beløb hos  

 fabrikkerne i forhold til de for hver enkelt afholdte analyseudgifter.  

 Efterbetaling skal ske efter opkrævning fra statskontrollen.
Et eventuelt  

 overskydende beløb overføres til regulering i følgende finansår.
Såfremt  

 afgifterne ikke er indbetalt senest en måned efter påkrav, vil de ved  

 statskontrollens foranstaltning blive inddrevet.
 § 14.  Landbrugsministeriet kan, når hensyn til  

 eksporten eller særlige forhold gør sig gældende, fravige bestemmelserne i  

 denne bekendtgørelse.
 § 15.  Enhver, der agter her til landet at indføre  

 modermælkserstatning, skal skriftligt anmelde det til Statskontrollen med  

 mejeriprodukter og æg m.m. med angivelse af, hvor de importerede varer agtes  

 opbevaret, indtil forhandling (fordeling) finder sted.
 Stk. 2.  Indførsel af modermælkserstatning må kun finde  

 sted, såfremt der for hver enkelt forsendelse til toldvæsenet afleveres en af  

 statskontrollen på importørens begæring udfærdiget passerseddel, der  

 indeholder angivelse af importørens navn, varens art, mængde og importland,  

 samt hvor varen skal opbevares, indtil forhandling (fordeling) finder sted.  

 Statskontrollen kan som betingelse for udstedelse af passerseddel kræve  

 fornøden dokumentation for, at der i det pågældende land er fastsat krav til  

 fremstillingen af modermælkserstatning af mindst tilsvarende art som de krav,  

 der er gældende for fremstillingen af modermælkserstatning her i landet.
Stk. 3.  Den i stk. 2 nævnte passerseddel skal ved  

 varens udlevering påtegnes af toldvæsenet og skal af importøren senest 3 dage  

 efter påtegningen tilbagesendes statskontrollen.
Ikke udnyttede passersedler  

 skal straks efter gyldighedsperiodens udløb tilbagesendes statskontrollen.
 Stk. 4.  Indført modermælkserstatning må ikke forhandles  

 (fordeles) her i landet, forinden statskontrollen efter foretagne  

 undersøgelser af de importerede produkter har meddelt tilladelse dertil.
 Stk. 5.  Analyseomkostningerne i forbindelse med  

 kontrollen af importeret modermælkserstatning i medfør af §§ 5-7 og 10, pkt.  

 3-5, i denne bekendtgørelse pålægges vedkommende importør.
 § 16.  Overtrædelse af bestemmelserne i §§ 3-12 og 15  

 i denne bekendtgørelse straffes i medfør af § 2 i lov nr. 93 af 4. maj 1927  

 om udførsel af mælkekonserves m.m., som ændret ved § 25 i lov nr. 213 af 4.  

 juni 1965, henholdsvis § 23 i lov om levnedsmidler m.m., jfr.  

 lovbekendtgørelse nr. 26 af 9. april 1968.
 § 17.  Bekendtgørelsen træder i kraft 1. juli 1971.
 Modermælkserstatninger, der er indført her til landet eller tilvirket  

 inden dette tidspunkt, kan dog forhandles indtil udgangen af december 1971,  

 uanset at de ikke opfylder betingelserne i denne bekendtgørelse.
 Landbrugsministeriet, den 19. marts  

 1971.
Henry Christensen /G.
Skibsted.
