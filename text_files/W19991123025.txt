Afslag på tandregulering, da tilbud  

 herom tidligere var afvist af forældre Nævnet fandt ikke grundlag for at kritisere, at  

 tandlægerne i den kommunale tandpleje i januar 1998 afviste at give  

 fornyet tilbud om tandreguleringsbehandling, da afslaget blev givet i  

 overensstemmelse med Sundhedsstyrelsens retningslinier på  

 området.
Patientklagenævnet fandt, at det tilbud om  

 tandreguleringsbehandling, som drengen fik i marts 1995, blev givet på  

 et for behandlingens forløb gunstigt tidspunkt.
Drengen og hans  

 forældre fik frist fra marts 1995 til januar 1996 til at overveje, om  

 de ville tage imod behandlingstilbuddet.  Da de i januar 1996 meddelte, at de  

 ikke ønskede at tage imod tilbuddet om tandreguleringsbehandling, blev  

 de ifølge journalen orienteret om, at der ikke senere ville kunne  

 tilbydes tandreguleringsbehandling.
