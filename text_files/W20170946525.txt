Skrivelse om, hvorvidt et medlem af et byråd, der har vedtaget en bøde for overtrædelse af restaurationslovens § 37, stk. 1, nr. 1, jf. § 32, stk. 1, er valgbar (Valgbarhedsnævnets skrivelse af 8. maj 2017 til et byråd) Ved e-post af 1. marts 2017 har byrådet i X Kommune i henhold til § 101, stk. 4, i lov om kommunale og regionale valg, jf. nu lovbekendtgørelse nr. 391 af 26. april 2017, indberettet til Valgbarhedsnævnet, at byrådsmedlem N.
N. har vedtaget et bødeforelæg fra X Politi på 1.500 kr. for overtrædelse af restaurationslovens § 37, stk. 1, nr. 1, jf. § 32, stk. 1.
Det fremgår af sagen, at pågældende den  på , i spirituspåvirket tilstand har udvist truende og voldelig adfærd ved at have opfordret N.
N. til at indlade sig i slagsmål med pågældende, idet pågældende til denne udtalte; Vil du med i anlægget?  og  Kom nu med udenfor og få det afgjort, hvilket var egnet til at forstyrre den offentlige orden og medføre ulempe for andre tilstedeværende.
 I den anledning skal det meddeles, at Valgbarhedsnævnet har fundet, at den begåede handling  uanset de krav, der må stilles til personer, der beklæder hverv som medlem af kommunale og regionale råd  ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
