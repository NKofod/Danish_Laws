Da den kritiske dækning af politiske forhold var af væsentlig  

 betydning for den fri meningsdannelse, var god presseskik ikke  

 overtrådt.
Endvidere blev det tillagt vægt, at mediet havde  

 søgt at indhente en udtalelse fra borgmesteren.
Klageren havde ikke  

 retlig interesse i klagen over offentliggørelsen af navnene på  

 stillingsansøgerne, hvorfor denne del af klagen blev afvist.
Kendelse fra Pressenævnet i sag nr.  

 53/1992 Ved skrivelse af 10. juli 1992 har Venstre i Holstebro  

 Kommune ved formand [K] klaget over nogle indslag, der blev bragt i  

 TV/Midt-Vests nyhedsudsendelser den 17., 18. og 19. juni 1992, idet klageren  

 finder, at indslagene strider mod god presseskik.
Indslagene omhandlede en sag i Holstebro Kommune,  

 hvorunder et flertal i økonomiudvalget den 15. juni 1992 indstillede  

 til kommunalbestyrelsen, at kommunaldirektøren  Poul  Juul  Larsen  

 blev afskediget.
Udvalgsflertallet bestod bl.a. af borgmesteren, der er valgt  

 for Venstre.
Under møder den 20. og 30. juni 1992 fulgte et flertal i  

 kommunalbestyrelsen indstillingen fra økonomiudvalget.
Blandt Venstres  

 7 medlemmer af byrådet stemte 6 medlemmer for at afskedige  

 kommunaldirektøren.
I de påklagede indslag blev afskedigelsen af  

 kommunaldirektøren betegnet som et led i en politisk studehandel.
I  

 indslaget den 18. juni 1992 hed det således bl.a.:
 "TV/Midt-Vest kan i aften afsløre, at der bag  

 ønsket om at slippe af med kommunaldirektøren ligger et  

 forsøg på en stor politisk studehandel:
 Denne mand, skoledirektør  Ole  Egendal, skulle  

 efter  Anders  Poulsens plan konstitueres som ny kommunaldirektør  

 indtil november 1993, hvor  Ole  Egendal så skulle pensioneres.
Men planen mislykkedes.
De borgerlige partier kunne ikke  

 holde sammen.
Nogle sagde nej til denne politiske rævekage.
Samme  Ole  Egendal var iøvrigt selv en central  

 figur i en anden politisk sag: I går skulle et ansættelsesudvalg  

 vælge en ny viceskoledirektør i Holstebro.
Viceborgmester  Arne  

  Nielsen, Kristeligt Folkeparti, fik 4 af udvalgets 12 stemmer.
Det var  

 borgmester  Anders  Poulsen, venstremanden  Ole  Stride, fremskridtsmanden  

  Jørgen  Andersen, og så stemte skoledirektør  Ole  

  Egendal også på  Arne  Nielsen som ny viceskoledirektør.  

 Var  Ole  Egendal blevet ny kommunaldirektør, var vejen åben for  

  Arne  Nielsen, som så kunne rykke op som ny skoledirektør.
Med sådan gik det ikke: Ansættelsesudvalget  

 indstillede skoleinspektøren på Sct.
Jørgens Skole  

 ....." I et af de påklagede indslag blev der tillige givet  

 oplysning om navnet på en ansøger til en nyoprettet stilling som  

 vicekommunaldirektør i Holstebro.
 Til støtte for klagen er det gjort gældende,  

 at TV/Midt-Vest har handlet i strid med god presseskik ved at bringe de  

 insinuerende udtalelser om, at afskedigelsen af kommunaldirektøren var  

 et led i en politisk studehandel, hvori tillige  Arne  Nielsens  

 ansøgning til stillingen som viceskoledirektør og  Ole  

  Egendals overtagelse af stillingen som kommunaldirektør skulle  

 indgå.
 Klageren finder det endvidere moralsk uhørt, at der  

 i indslagene er bragt navne på ansøgerne til  

 vicekommunaldirektør og viceskoledirektørstillingerne.
 I en udtalelse om klagen har TV/Midt-Vest anført,  

 at teorien om, at afskedigelsen af kommunaldirektøren var et led i en  

 politisk studehandel, støttes på udsagn fra en række  

 kilder, der imidlertid har ønsket at være anonyme.
 TV/Midt-Vest har endvidere påpeget, at man gentagne  

 gange har forsøgt at indhente kommentarer fra borgmesteren, men at  

 denne ikke har ønsket at udtale sig.
 Indklagede har endelig anført, at klagen ikke  

 kommer fra personer, der er omtalt i indslagene, men fra et led længere  

 væk fra de faktiske begivenheder.
 I sagens behandling har følgende  

 nævnsmedlemmer deltaget: Else Mols, Henrik Antonsen, Kate Bluhme og Ole  

 Malmqvist.
 Nævnet har under sagens behandling set de  

 påklagede indslag.
 Pressenævnet udtaler:
Det bemærkes indledningsvis, at det flertal i  

 kommunalbestyrelsen, der vedtog at afskedige kommunaldirektøren, bl.a.  

 bestod af 6 medlemmer af Venstres gruppe.
For så vidt angår den  

 del af klagen, der vedrører udtalelserne om, at afskedigelsen af  

 kommunaldirektøren var et led i en politisk studehandel, findes  

 klageren derfor at have fornøden retlig interesse.
De påklagede udtalelser baserer sig på en  

 kritisk analyse og vurdering af de politiske forhold i Holstebro Kommune i  

 forbindelse med afskedigelsen af kommunaldirektøren.
En sådan  

 kritisk analyserende dækning af de politiske forhold findes at  

 være af væsentlig betydning for den fri meningsdannelse.  

 Særligt hvad angår ordvalget "politisk studehandel"  

 bemærker Pressenævnet, at der i den politiske debat bør  

 være adgang til et vist frisprog.
 Denne del af klagen tages derfor ikke til følge,  

 idet Pressenævnet tillige lægger afgørende vægt  

 på, at TV/Midt-Vest har søgt at indhente udtalelser fra  

 borgmesteren, som imidlertid ikke har ønsket at medvirke.
 For så vidt angår den del af klagen, der  

 vedrører oplysningerne om, hvilke personer, der havde søgt  

 stillingerne som vicekommunaldirektør og viceskoledirektør,  

 bemærker nævnet, at klageren ikke ses at have retlig interesse  

 heri.
 Denne del af klagen afvises derfor i medfør af  

 medieansvarslovens § 43, stk. 2, nr. 2.
 Afsagt den 1. september 1992.
