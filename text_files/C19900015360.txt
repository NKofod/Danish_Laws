 Dette supplementshæfte til Socialstyrelsens vejledning om lov om dagpenge  

 ved sygdom eller fødsel af 22. marts 1990 udsendes som følge af indsættelse  

 af en ny § 31 a i Socialministeriets bekendtgørelse nr. 153 af 5. marts 1990  

 om dagpenge ved sygdom eller fødsel og en ændret fortolkning af  

 dokumentationsreglen i pkt. 30.
 Hæftet indeholder herudover en tilføjelse til pkt. 19, en uddybning af  

 pkt. 20 og rettelse af trykfejl i pkt. 125 og 152. 1. Tilføjelse til pkt. 19.  

 2. Uddybning af pkt. 20. 3. Rettelse til pkt. 30 (ny fortolkning). 4. Ny § 31  

 a i Socialministeriets bekendtgørelse (holddrift) tilføjelse til pkt. 70 i  

 vejledningen. 5. Rettelse af trykfejl i pkt. 125 og 152.
1. TILFØJELSE TIL PKT. 19 I VEJLEDNINGEN Indsættes efter andet afsnit, 1) - 4).
ad 1) Betingelsen er opfyldt, hvis den pågældende har været i ansættelse, har  

 modtaget sygedagpenge eller arbejdsløshedsdagpenge i hele 13-ugers perioden,  

 har afholdt ferie med løn eller feriegodtgørelse, eller har modtaget  

 godtgørelse i opsigelsesperioden fra Lønmodtagernes Garantifond på grund af  

 arbejdsgiverens konkurs.
Uanset om der i 13-ugers perioden, mellem 2 ansættelsesforhold m.v. er  

 dage, hvor den pågældende på grund af arbejdsløshedslovgivningens regler om  

 mindste udbetaling, overførsel af timer og lignende ikke har modtaget  

 dagpenge, anses tilknytning til arbejdsmarkedet at have foreligget.
Det  

 kræves ikke, at lønmodtageren har været tilmeldt arbejdsformidlingen som  

 arbejdssøgende.
 Hvis den pågældende i 13-ugers perioden har været pålagt karantæne, anses  

 tilknytningen til arbejdsmarkedet at have bestået også i denne periode.
 Hvis den pågældende på sygemeldingstidspunktet er omfattet af en  

 almindelig karantæne, indtræder dagpengeretten fra det tidspunkt, hvor  

 karantænen er udløbet.
 Er der tale om en effektiv karantæne på sygemeldingstidspunktet, har  

 karantænen ingen betydning for retten til dagpenge, idet karantænen  

 suspenderes ved sygdom.
 For så vidt angår barsel gælder tilsvarende regler, dog med den  

 begrænsning, at beskæftigelseskravene senest skal være opfyldt ved fraværets  

 begyndelse, dvs. senest ved fødslen.
ad 2) Betingelsen er opfyldt, uanset om den pågældende er ledig eller i  

 beskæftigelse ved sygdommens indtræden, og uanset om 13-ugers kravet er  

 opfyldt, jf. under 1).
2. RETTELSER TIL PKT. 20 I VEJLEDNINGEN Næstsidste afsnit erstattes med følgende:
Opgørelse af 120 timers-kravet Hvis lønmodtageren i 13-ugers perioden ikke har arbejdet i 120 timer af  

 grunde, der ikke kan tilregnes den pågældende som pligtforsømmelse, bortses  

 der fra sådanne dage uden beskæftigelse. 13-ugers perioden suppleres med det  

 antal af nærmest forudgående arbejdsdage, som svarer til udgåede dage.  

 Beskæftigelseskravet anses for opfyldt, hvis der i en således sammenlagt  

 13-ugers periode er udført arbejde i mindst 120 timer.
 Dette gælder fx fravær på grund af ferie eller fridage, søgnehelligdage,  

 sygdom og dage, for hvilke der på grund af arbejdsløshedslovgivningens regler  

 ikke udbetales dagpenge til et iøvrigt dagpengeberettiget, ledigt medlem,  

 eller hvis den sikrede har modtaget godtgørelse fra Lønmodtagernes  

 Garantifond fx på grund af arbejdsgivers konkurs.
3. RETTELSER TIL PKT. 30 I VEJLEDNINGEN 3. afsnit erstattes med følgende:
 Det følger af lovens § 8, stk. 2, 1. pkt., at retten til dagpenge  

 bortfalder, sålænge den sikrede ikke opfylder sin pligt til anmeldelse af  

 eller dokumentation for fraværet.
 Vedrørende for sen anmeldelse se vejledningens pkt. 26.
 Det er en forudsætning for bortfald af dagpengeretten, at den sygemeldte i  

 personalecirkulære, i ansættelsesbrev eller på anden måde af arbejdsgiveren  

 utvetydigt er orienteret om, hvornår den skriftlige dokumentation for  

 sygefraværet skal afleveres.
Hvis der ikke foreligger særlige omstændigheder og arbejdsgiveren gør sin  

 indsigelse gældende hurtigst muligt over for lønmodtageren på grund af for  

 sen aflevering af dokumentation, bortfalder retten til dagpenge fra og med  

 den dag, hvor arbejdsgiveren skulle have haft dokumentationen i hænde og til  

 og med den dag, hvor arbejdsgiveren får dokumentationen i hænde.
Fra og med  

 1. hele fraværsdag, efter at dokumentationen er arbejdsgiveren i hænde og i  

 den resterende del af perioden, udbetaler arbejdsgiveren påny dagpenge.
 Eksemplet i pkt. 30 erstattes med følgende:
 Arbejdsgiverens regel, der er fastsat i personalecirkulæret, angiver, at  

 tro- og loveerklæring skal afleveres på 4. dagen og lægeerklæring på 8.  

 dagen.
 Hvis arbejdsgiveren først modtager tro- og loveerklæringen på 5. dagen,  

 udbetales dagpenge til og med 3. dagen og igen for 6. og 7. dagen.
 Hvis lægeerklæringen først afleveres på 10. dagen, skal arbejdsgiveren  

 ikke udbetale dagpenge for 8., 9. og 10. dagen, men først fra dagen efter, at  

 erklæringen er modtaget.
 Forudsætningen for arbejdsgiverens fritagelse for dagpengeforpligtigelsen  

 i de mellemliggende dage er, at der hurtigst muligt, dvs. senest 2.  

 arbejdsdag efter den dag, hvor dokumentation skulle have været modtaget,  

 gøres indsigelse.
 Lønmodtageren har heller ikke ret til dagpenge fra kommunen for de dage,  

 hvor arbejdsgiveren ikke har pligt til at udbetale dagpenge på grund af for  

 sen aflevering af dokumentation.
4. TILFØJELSE TIL PKT 70 I VEJLEDNINGEN Indsættes før pkt. 71.
SKIFTEHOLDSARBEJDE EFTER HOLDDRIFTAFTALE Efter § 31 a, stk. 1 i Socialministeriets bekendtgørelse af 26. juni 1990  

 beregnes dagpenge til lønmodtagere, der arbejder i holddrift, forlagt  

 arbejdstid og lignende efter en særlig timeindtægt.
Ved »forlagt  

 arbejdstid« forstås arbejde, der udføres på 2. eller 3. skift.
Reglen  

 skal sikre, at disse lønmodtagere ikke afskæres fra at få udbetalt lovens  

 ugemaksimum i dagpenge, uanset om de arbejder på 2. eller 3. skift.
 Det er en betingelse for at være omfattet af de særlige beregningsregler i  

 bekendtgørelsens § 31 a, stk. 1, AT der på den enkelte virksomhed er indgået  

 en holddriftaftale, AT der arbejdes i mere end 1 skift på virksomheden, AT  

 arbejdstiden på 2. og eventuelt 3. skift er nedsat i forhold til den normale  

 overenskomstmæssige arbejdstid på DA/LO området for dagarbejde, og AT der  

 udbetales løn, der svarer til normal løn for fuldtidsarbejde.
 Dagpenge efter § 31 a, stk. 1 beregnes efter en særlig timeindtægt, der  

 fastsættes på grundlag af den til enhver tid normale overenskomstmæssige  

 arbejdstid på DA/LO området p.t. 37 1/2 time.
 Til fastsættelse af denne særlige timeindtægt anvendes en  

 omregningsfaktor, der fremkommer ved at dividere de 37 1/2 time med den  

 normale overenskomstmæssige arbejdstid for arbejde på 2. og 3. skift.
Hvis arbejdstiden på 2. skift eksempelvis er 35 1/2 time bliver  

 omregningsfaktoren: 37 1/2 : 35 1/2 = 1,056 Denne omregningsfaktor ganges med timemax. efter lovens § 9, stk. 2, der  

 p.t. er på 65,52 kr.
Den »særlige timeindtægt« bliver herefter  

 1,056 x 65,52 kr. = 69,19 kr.
 EKSEMPEL:
Syg under beskæftigelse på andet skift, faktisk arbejdstid 35 1/2 time,  

 faktiske timeløn større end timemax.
Sygdommen varer 2 dage.
Arbejdstid pr.  

 sygedag skulle have været 7 timer.
 Dagpenge for de 2 fraværsdage udgør: 69,19 kr. x 14 = 969,-kr.
WEEKEND ARBEJDE Efter § 31 a, stk. 2 i Socialministeriets bekendtgørelse af 26. juni 1990  

 beregnes dagpenge efter en særlig timeindtægt for week-end arbejde.
Ved week-end arbejde, omfattet af bekendtgørelsen, forstås arbejde, der  

 efter gældende overenskomst som udgangspunkt - alene udføres på lørdag/søndag og - samtidig medfører, at den overenskomstmæssige arbejdsforpligtigelse for  

 fuldtidsarbejde er opfyldt.
 Til fastsættelsen af denne særlige timeindtægt anvendes en  

 omregningsfaktor, der fremkommer ved at dividere den normale  

 overenskomstmæssige arbejdstid ved dagarbejde på DA/LO området p.t. 37 1/2  

 time med den normale overenskomstmæssige arbejdstid for week-end arbejde.
Hvis dette timetal eksempelvis er fastsat til 20 bliver  

 omregningsfaktoren: 37 1/2 : 20 = 1,875 Denne omregningsfaktor ganges med timemax. efter dagpengelovens § 9, stk.  

 2. Den særlige timeindtægt bliver herefter 1,875 x 65,52 kr. = 122,85 kr.
 EKSEMPEL:
 Syg søndag, faktisk arbejdstid skulle have været 10 timer, faktisk timeløn  

 større end timemax., jf. dagpengelovens § 9, stk. 2. Dagpenge for  

 fraværsdagen søndag udgør: 122,85 kr. x 10 = 1.229 kr.
 De ændrede beregningsregler efter bekendtgørelsens § 31 a anvendes ved  

 sygefravær, hvor første hele fraværsdag er den 2. juli 1990 eller senere.
5. RETTELSER TIL PKT. 125 OG PKT. 152 I VEJLEDNINGEN I pkt. 125 under »Generhvervelse af dagpengeretten« ændres i 2.  

 afsnits 2. linie: »de første 3 uger« til »de første 2  

 uger«.
 I pkt. 152, 3. afsnit (før »Eksempel«) ændres i de sidste 2  

 linier: »de første 2 uger« til: »de første 13 uger«.
