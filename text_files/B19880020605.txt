 I medfør af § 1, stk. 1, §§ 7 og 16, stk. 6, i lov om administration af  

 Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 731 af 13. november 1987,  

 fastsættes:
§ 1.  Denne bekendtgørelse vedrører produktkontrol med der i henhold til Det europæiske økonomiske Fællesskabs forordninger skal  

 overholde særlige kvalitetskriterier som led i anvendelsen af reglerne om  

 eksportrestitutioner og monetære udligningsbeløb.
 § 2.  Kontrollen udøves af Landbrugsministeriets  

 slagteri- og konserveslaboratorium, Howitzvej 13, 2000 Frederiksberg.
 § 3.  Eksportautoriserede virksomheder, der vil  

 fremstille de i § 1 omhandlede produkter, skal, inden produktionen  

 påbegyndes, til Landbrugsministeriets slagteri- og konserveslaboratorium  

 indsende anmodning om registrering som producent af nævnte produkter.
 § 4.  Alle produktioner af de i § 1 omhandlede  

 produkter skal af den producerende virksomhed indberettes til  

 Landbrugsministeriets slagteri- og konserveslaboratorium.
Stk. 2.  Produkterne skal på emballagen være forsynet  

 med tydelig og holdbar angivelse af partikode.
Produkterne skal desuden være  

 mærket således, at de kan identificeres partivis på ethvert tidspunkt til og  

 med lastning i det endelige transportmiddel.
Kodenøgle skal opgives til  

 laboratoriet.
§ 5.  Landbrugsministeriets slagteri- og  

 konserveslaboratorium udtager stikprøver af virksomhedens produktioner.  

 Prøveudtagningen skal finde sted bl.a. under hensyn til den enkelte  

 virksomheds produktionshyppighed af den pågældende varetype og under hensyn  

 til resultaterne fra tidligere undersøgelser.
Landbrugsministeriets slagteri-  

 og konserveslaboratorium er berettiget til at efterse analyseattester,  

 recepter og lignende.
 Stk. 2.  Prøverne udtages af personale fra laboratoriet  

 eller af personer fra anden offentlig myndighed på anmodning fra  

 laboratoriet.
 Stk. 3.  Prøverne kan udtages i alle led fra  

 produktionen frem til produkternes udførsel af landet.
§ 6.  Landbrugsministeriets slagteri- og  

 konserveslaboratorium meddeler skriftligt EF-direktoratet resultatet og  

 vurderingen af de undersøgte prøver.
Kopi heraf sendes samtidig til den  

 producerende virksomhed og Direktoratet for Toldvæsenet.
 Stk. 2.  Laboratoriet opbevarer de originale  

 analyserapporter i 5 år.
 § 7.  Såfremt et undersøgt produkt ikke overholder de  

 stillede kvalitetskrav, skal den producerende virksomhed på anmodning herom  

 oplyse EF-direktoratet om, hvorledes der er disponeret over produktet.
 § 8.  Overtrædelse af §§3, 4 og 7 straffes med bøde.
 Stk. 2.  Er en overtrædelse begået af et aktieselskab,  

 anpartsselskab eller lignende, kan der efter § 16, stk. 8, i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987, pålægges selskabet som sådant bødeansvar.
 § 9.  Bekendtgørelse nr. 318 af 1. juli 1980 om  

 produktkontrol med fedt og visse kødprodukter ophæves.
