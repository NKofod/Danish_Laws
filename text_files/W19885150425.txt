En nordmand besad amfetamin under strafafsoning i Danmark og blev  

 sigtet for at ville udføre det til Norge.
Blev udleveret til Norge, hvor  

 strafforfølgningen ansås at omfatte besiddelsen her i landet af amfetaminen.  

 Tiltalefrafald meddelt.(* 2) En norsk statsborger var blevet anholdt her i landet for overtrædelse af udlændingeloven og dagen efter idømt hæfte i 7  

 dage for denne overtrædelse.
Han blev overført til arresten og her fundet i  

 besiddelse af 646 gram amfetamin, som han erkendte at have købt i Holland,  

 men han bestred at ville udføre stoffet til Norge, således som han blev  

 sigtet for.
Det norske politi begærede sigtede udleveret til strafforfølgning  

 i Norge, hvilket blev besluttet efter domstolsprøvelse i to instanser.  

 Statsadvokaten skønnede, at den forskyldte straf i Danmark ville have  

 oversteget fængsel i 1 år, således at kompetencen til at meddele  

 tiltalefrafald ikke kunne søges i bek. 561 13.11.1984 § 3. Rigsadvokaten  

 frafaldt tiltale for overtrædelse af straffelovens § 191 m.v., idet  

 strafforfølgningen i Norge ansås for at omfatte besiddelsen her i landet af  

 amfetaminen.
(* 1) Offentliggjort i Anklagemyndighedens Års beretning 1988, side 78-79.
