 Ved finansministeriets bekendtgørelse af 18. december 1970 er med virkning  

 fra 1. januar 1971 fastsat ændrede regler for beregning af kildeskattetræk i  

 arbejdsløshedsunderstøttelse og sygekassedagpenge m.v. uden anvendelse af  

 skattekort.
Ændringerne vedrører alene  størrelsen  af den foreløbige skat, der  

 skal indeholde.
De øvrige regler opretholdes, herunder regelen om, at  

 forevises frikort, der ikke er fuldt udnyttet, skal der ikke indeholdes, men  

 ske påtegning af frikortet og redegøres for udbetalt A-indkomst.
 Det drejer sig om:
I.
Dagpenge fra anerkendte arbejdsløshedskasser.
 Den foreløbige skat indeholdes med 15 pct. af den del af det optjente  

 dagpengebeløb, der svarer til højst sats 40, og derefter med 35 pct. af  

 resten.
II.
Andre ydelser, der beregnes som dagpenge:
 1. Strejke og lockoutgodtgørelser, jf.  

 finansministeriets bekendtgørelse af 28. marts 1969, § 1, nr. 4.
 2. Godtgørelse for tab af indtægt eller  

 arbejdsmuligheder under uddannelse m.v., jf. § 1, nr. 5.
 3. Dagpenge, der efter sygeforsikringslovens afsnit II  

 ydes til lønarbejdere i tilfælde af sygdom, jf. § 1, nr. 6 a.
 4. Dagpenge, der efter §§ 6-8 i loven om børnetilskud  

 og andre familieydelser ydes kvinder som erstatning for mistet  

 arbejdsfortjeneste ved fravær fra arbejde på grund af svangerskab og fødsel,  

 jf. § 1, nr. 6 b.
 5. Dagpenge, der ydes lønarbejdere i medfør af den  

 lovpligtige ulykkesforsikring, jf. § 1, nr. 6 c.
 6. Dagpenge efter loven om erstatning til  

 tilskadekomne værnepligtige m.fl., jf. § 1, nr. 66 d.
 Den foreløbige skat indeholdes i ovennævnte ydelser efter følgende satser.
 Overstiger ydelsen pr. dag 190,00 kr., beregnes den foreløbige skat som  

 77,00 kr. af de første 190,00 kr. og 60 pct. af resten.
