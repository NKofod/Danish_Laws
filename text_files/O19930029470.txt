Resumé Journalist A klagede over, at DSB havde afslået at give ham  

 aktindsigt i flere dokumenter i sagen om DSB's leje af færgerne  

 "Ask"  

 og "Urd", og at DSB kun delvist havde givet ham aktindsigt i andre  

 dokumenter i sagen.
På grund af utilstrækkelig journalisering havde DSB haft  

 vanskeligheder med at få et samlet overblik over sagens dokumenter.
A havde  

 flere på hinanden følgende gange måttet anmode om tilsendelse af yderligere  

 dokumenter.
 Ombudsmanden udtalte, at god forvaltningsskik tilsiger, at  

 myndigheder i almindelighed bør foretage systematisk journalisering af  

 indkommen og udgået post, og at dette i særlig grad må gælde, hvor undladelse  

 vil stride mod hensynet til borgernes adgang til aktindsigt.
 Med hensyn til DSB's afslag på aktindsigt under henvisning til §  

 12, stk.1, nr. 2, i offentlighedsloven, fandt ombudsmanden ikke, at DSB på  

 fyldestgørende måde havde godtgjort, at offentliggørelse af bl. a.  

 anskaffelsessummer, hjemtagelsesomkostninger og ombygningsudgifter måtte  

 antages at ville medføre væsentlige økonomiske skadevirkninger for udlejeren.  

 Ombudsmanden fandt endvidere ikke, at DSB havde haft grundlag for at anvende  

 undtagelsesbestemmelsen i offentlighedslovens § 13, stk. 1, nr. 5.  

 Ombudsmanden  

 henstillede på den baggrund til DSB at tage aktindsigtsspørgsmålet op til  

 fornyet overvejelse. (J. nr. 1992-2824-501).
 Afslag på aktindsigt i en sag om DSB's leje af 2 færger.
 A, der er journalist, klagede  

 over, at DSB havde afslået at give ham aktindsigt i dokumenter vedrørende  

 DSB's  

 kontrakter om leje af færgerne "Ask" og "Urd", og at DSB  

 kun gradvist havde givet aktindsigt i andre dokumenter i sagen om leje af de  

 to  

 færger.
Af sagens akter fremgik det,  

 at A på møder den 16., 18. og 19. november 1992 fik adgang til at gennemse  

 dokumenter  

 vedrørende DSB's leje af færgerne "Ask" og "Urd". Den 19.  

 november 1992 anmodede A skriftligt om aktindsigt i yderligere dokumenter i  

 sagen.
A anførte følgende:
 "Jeg skal herved begære  

 aktindsigt i sagen om chartringen af de to færger Ask og Urd til  

 Århus-Kalundborg overfarten og anmode om at få fotokopier af papirerne i  

 sagen.  

 Tidsmæssigt kan jeg begrænse min begæring til tiden efter 1. januar 1990.
 Jeg skal særligt pege på de  

 dokumenter, der vedrører forhandlinger med (B), dennes selskaber og  

 medarbejdere - herunder også forhandlingerne med (C).
Jeg skal tillige anmode om at  

 få aktindsigt i forhandlingerne med (B) om en konsulentaftale.
Blandt disse  

 papirer skal jeg specifikt pege på:
 (B's) brev af 13. august 1990  

 med udkast til konsulentaftale.
 (B's) forslag til  

 konsulentaftale af 4. september 1990.
 (B's) brev om yderligere  

 bankforbehold af 31. juli 1990.
 DSB's brev af 6. september  

 1990 om tiltrædelse af "diverse finansdetaljer" om M/S (D).
 DSB's svarbreve samt øvrige  

 korrespondance om såvel kontrakterne om Ask og Urd samt øvrige aftaler med  

 (B).
 Selve kontrakterne med (B's)  

 selskaber om Ask og Urd samt aftaler med de finansierende selskaber og  

 pengeinstitutter.
 Korrespondance mellem DSB og  

 skibsmæglere om skibe, der kunne egne sig til Århus-Kalundborg overfarten og  

 brevveksling om forhandlingerne om priser etc.
Denne oplistning af papirer  

 er ikke udtryk for, at det udelukkende er disse papirer, jeg ønsker  

 aktindsigt  

 i.
Jeg anmoder om hele korrespondancen.
Men når jeg specifikt nævner så mange  

 dokumenter, skyldes det, at der under de hidtidige samtaler med rederichef  

 (E)  

 gentagne gange er fremkommet yderligere dokumenter, når jeg har peget på, at  

 der må ligge flere papirer i sagen.
Rederichefen har hver gang erkendt, at de  

 tidligere udsagn om, at DSB ikke havde flere dokumenter, ikke var  

 dækkende." Den 27. november 1992 fik A  

 udleveret kopi af yderligere dokumenter i sagen.
I en skrivelse af samme dato  

 meddelte DSB A afslag på hans anmodning om aktindsigt i visse andre  

 dokumenter  

 i sagen.
DSB anførte bl.a. følgende:
 "F.s.v. angår selve  

 kontrakterne i sagen med (B's) selskaber beklager vi at måtte afslå en  

 udlevering.
 Samarbejdsaftalerne med  

 tilhørende Bareboat Certeparti m.v. er således efter vor opfattelse undtaget  

 fra aktindsigt efter offentlighedslovens § 12, stk. 1, nr. 2).
 Aktindsigt efter denne  

 bestemmelse omfatter således bl.a. ikke oplysninger om forretningsforhold  

 f.s.v. det er af væsentlig økonomisk betydning for den virksomhed,  

 oplysningerne angår, at begæringen ikke imødekommes.
 Da det selvsagt er vanskeligt  

 for DSB at vurdere, hvilken betydning en offentliggørelse af kontrakterne vil  

 have for DSBs private medkontrahent, har vi fundet det rigtigst at bede denne  

 om en udtalelse.
Selskabet har i den anledning  

 på det bestemteste modsat sig en udlevering.
Man har i den forbindelse  

 henvist  

 til, at en offentliggørelse af de mere detaljerede kontraktvilkår, herunder  

 oplysninger om basispriser, charterhyre, mæglersalær,  

 finansieringsomkostninger  

 osv. vil indebære væsentlige konkurrencemæssige ulemper og skadevirkninger  

 for  

 selskabet.
Man har herved især peget på en skadelig indflydelse på  

 prisfastsættelsen for fremtidige certepartier.
 På denne baggrund har DSB  

 vurderet, at der foreligger en konkret risiko for økonomisk tab for DSBs  

 medkontrahent  

 ved en offentliggørelse af kontrakterne, hvorfor vi altså allerede af denne  

 grund må afvise en udlevering af disse.
 Tilsvarende gælder efter vor  

 opfattelse tillige f.s.v. angår korrespondance vedr. (B's) bank- og  

 finansieringsforhold, hvorfor vi ligeledes må afvise udlevering af disse  

 dokumenter.
 Selv om foranstående hensyn  

 til DSBs private medkontrahent med henvisning til lovens § 12, stk. 1, nr. 2)  

 efter DSBs opfattelse er tilstrækkelig begrundelse for at nægte udlevering af  

 kontrakterne m.v., skal vi fremføre et yderligere argument.
 Vi skal således henvise til  

 offentlighedslovens § 13, stk. 1, nr. 5), hvorefter retten til aktindsigt  

 bl.a.  

 kan begrænses i det omfang, det er nødvendigt til beskyttelse af væsentlige  

 hensyn til det offentliges økonomiske interesser, herunder udførelsen af det  

 offentliges forretningsvirksomhed.
DSB står således over for en  

 periode, hvor yderligere lejeaftaler om færger kan blive aktuel.
DSB må  

 således  

 også for sit eget vedkommende finde det betænkeligt i et følsomt marked inden  

 for rederibranchen at offentliggøre de aftalte lejevilkår.
Vi mener således,  

 at  

 det vil forringe DSBs forhandlingsposition ved fremtidige, lignende  

 kontraktsindgåelser, og at der er en helt reel risiko for, at potentielle  

 tilbudsgivere vil være tilbageholdende med at afgive tilbud til DSB, hvis de  

 risikerer offentliggørelse af de aftalte kontraktvilkår.
 Det er således DSBs bestemte  

 opfattelse, at en offentliggørelse af de i nærværende sag aftalte lejevilkår  

 vil afskære DSB fra at modtage måske særdeles fordelagtige tilbud således, at  

 man ved at nægte aktindsigt m.h.t. selve kontrakterne i nærværende sag netop  

 tillige varetager det offentliges økonomiske og forretningsmæssige  

 interesser.
Fotokopi af de øvrige,  

 ønskede dokumenter vedlægges." I A's klage af 1. december  

 1992 til mig anførte A bl.a. følgende:
 "Det drejer sig i  

 hovedsagen om to forhold:
1: - DSB nægter at give  

 aktindsigt i selve kontrakterne om leje af de to skibe og de indgåede  

 samarbejdsaftaler med (B)-koncernen.
Ligeledes afviser DSB at give aktindsigt  

 i  

 korrespondancen om forhandlingerne op til aftalernes indgåelse.
2: - DSB har gradvist - over  

 fire omgange - givet aktindsigt i andre papirer i sagen.
Hver gang har DSB  

 erklæret, at jeg nu havde set alle papirer med undtagelse af dem, der direkte  

 vedrørte kontraktmæssige forhold.
Efter hver af de tre første gange, hvor jeg  

 fik lejlighed til at læse dokumenterne, har DSB - på baggrund af min  

 insisteren  

 - erkendt, at der alligevel fandtes flere papirer, som ikke direkte drejede  

 sig  

 om kontraktmæssige forhold.
På trods af det langvarige forløb har DSB fortsat  

 tilbageholdt dokumenter udover dem, der angår selve kontrakten.
 Til belysning af baggrunden  

 for denne klage skal jeg orientere om det hidtidige forløb i mine samtaler og  

 brevveksling med DSBs rederichef (E).
 4. november 1992 begærede min  

 kollega (F) telefonisk på egne og mine vegne overfor rederichefen om  

 aktindsigt  

 i sagen om lejen af færgerne Ask og Urd. (F) oplyste, at vi ønskede at  

 undersøge, hvorfor DSB valgte at samarbejde med skibsreder (B).
5. november 1992 svarede  

 rederichefen telefonisk, at der alene lå papirer angående kontraktuelle  

 forhold, og at han ikke ønskede at lade os få adgang til dem.
Ifølge  

 rederichefen lå der ingen papirer, der belyste, hvorfor (B) fik forretningen.  

 (F) nævnte, at vi ønskede at undersøge rygter, om der var blevet betalt  

 returkommission.
11. november ringede jeg til  

 rederichefen og fornyede begæringen om aktindsigt. (E) svarede, at der  

 fandtes  

 to typer papirer.
Den ene type drejede sig om rent praktiske ting, som  

 eksempelvis besigtelsesrejser af skibene.
Den anden type var papirer, der  

 ledte  

 frem til kontrakten og var dermed efter hans mening uden for aktindsigt.  

 Rederichefen var dog nu villig til at lade os se de papirer, der ikke  

 vedrørte  

 kontrakten.
16. november mødte (F) og jeg  

 efter aftale frem hos rederichefen, der indledningsvis erklærede, at vi godt  

 kunne få lov at se papirerne, da DSB da også var interesseret i at få  

 afklaret  

 spørgsmål om eventuelle modydelser for kontrakten.
Men han ville først have  

 sikkerhed for, at vi ikke på grundlag af at have set disse papirer - som vi  

 efter hans mening ikke havde krav på at se - skrev nogle andre artikler om  

 andre vinkler af sagen.
Jeg afviste at indgå en sådan aftale, og efter nogen  

 diskussion  

 fik vi lov til at læse papirerne. (E) havde ladet fremstille flere sæt kopier  

 af dokumenterne, så vi hver havde vor stabel.
Men han afviste vort ønske om  

 at  

 få udleveret fotokopier af papirerne.
Først efter en længere diskussion gav  

 han  

 mig tilladelse til at tage noter fra papirerne.
Jeg kunne straks fastslå, at  

 rederichefen kun havde stillet en lille del af sagens dokumenter til  

 rådighed.  

 Jeg gjorde ham opmærksom på, at der manglede noget.
Det afviste han.
Jeg bad  

 om  

 at se sagens journal-ark.
Men rederichefen meddelte, at der ikke i DSBs  

 journaler fandtes registrering af denne sag.
Han erklærede, at der ikke i DSB  

 fandtes flere papirer end de foreliggende i denne sag.
Jeg fastholdt, at den  

 fremlagte dokumentpakke var ufuldstændig.
Den indeholdt udelukkende breve til  

 DSB - og ikke et eneste fra DSB.
Jeg gjorde opmærksom på, at jeg havde viden  

 om, at der i hvert fald havde været en brevveksling med (G) som ikke var  

 indeholdt i den fremlagte pakke.
Jeg påpegede det besynderlige i, at DSB  

 aldrig  

 skulle have afsendt et eneste brev i denne sag.
 Rederichefen var derpå villig  

 til på ny at undersøge, om der alligevel skulle ligge flere papirer.
 17. november 1992 meddelte  

 (E) telefonisk, at det nu var lykkedes ham at finde flere papirer.
18. november 1992 fik jeg hos  

 rederichefen adgang til at se de "nye" papirer.
Rederichefen  

 oplyste,  

 at det var resultatet af hans fornyede rundspørge i DSBs afdelinger.
Der  

 fandtes nu også en fotokopi af flere journal-ark, hvor de fremlagte papirer  

 var  

 indført - alle med nøjagtigt den samme håndskrift.
Udover de fremlagte  

 papirer  

 figurerede der på journal-arkene kun fire yderligere dokumenter - som  

 rederichefen nægtede mig indsigt i med henvisning til, at de direkte angik  

 kontraktsforhold.
Blandt de fremlagte papirer  

 var også et DSB-notat fra 23. april 1990 med vurdering af chartermulighederne  

 til Århus-Kalundborg overfarten.
Dette notat havde jeg direkte efterlyst  

 overfor rederichefen ved telefonsamtalen 17. november.
Ved den lejlighed  

 afviste han, at notatet var omfattet af aktindsigt.
Begrundelsen var, at det  

 "er ikke sendt officielt ud af huset". Jeg har over for (E) gjort  

 klart, at jeg i april 1990 havde mulighed for at læse notatet hos kilder  

 udenfor DSB - og at notatet derfor efter min mening er sendt ud af DSBs  

 generaldirektorat  

 og følgeligt må være omfattet af aktindsigt.
Rederichefen fastholdt, at  

 notatet  

 ikke var sendt nogen steder "officielt". DSB har efterfølgende  

 fastholdt, at notatet ikke var omfattet af aktindsigt.
Notatet var ikke med i  

 den pakke fotokopier af dokumenter, som jeg 27. november 1992 har fået kopier  

 af.
Da jeg 18. november 1992  

 havde gennemlæst de tilvejebragte fotokopier, gjorde jeg på ny opmærksom på  

 åbenlyse "huller" i korrespondancen.
Rederichefen afviste på ny, at  

 der fandtes flere dokumenter i sagen.
Han fastholdt også afvisningen af at  

 udlevere fotokopier af dokumenterne.
19. november 1992 fremlagde  

 rederichefen yderligere dokumenter - i fotokopi.
Det var nu lykkedes DSB at  

 finde blandt andet generaldirektørens brevveksling i sagen.
På ny fremlagde  

 DSB  

 fotokopier af nye journal-ark, hvor kun de fremlagte papirer figurerede.
Også  

 alle de nye optegnelser på journal-kortene var sket med præcis samme  

 håndskrift  

 som på de tidligere fremlagte journal-ark.
Som tidligere var der  

 "huller"  

 i dokumentrækken.
Men rederichefen fastholdt, at DSB havde ledt alle vegne,  

 og  

 der nu definitivt ikke fandtes flere papirer.
Han fastholdt tillige sin  

 tidligere afvisning af at udlevere fotokopier af dokumenterne.
På den baggrund besluttede  

 jeg mig samme dag - 19. november 1992 - til at forny min begæring om  

 aktindsigt  

 og gøre det skriftligt.
I begæringen bad jeg om at få udleveret fotokopier af  

 dokumenterne.
Samtidig pegede jeg specifikt på de papirer, som stod opført på  

 de fremviste journal-ark, men gjorde opmærksom på, at denne oplysning ikke  

 var  

 udtryk for, at det kun var de dokumenter, jeg ønskede kopier af, men  

 samtlige.  

 Min begæring blev afsendt med telefax til DSBs rederichefs kontor.
 24. november 1992 oplyste  

 rederichefen i en telefonsamtale efter henvendelse fra mig, at DSB nu havde  

 fundet yderligere papirer - blandt andet skrivelser fra (...).
27. november 1992 fik jeg fra  

 DSB udleveret en række kopier.
Samtidig meddelte rederichefen mig afslag på  

 aktindsigt i papirerne om kontrakterne med (B's) selskaber.
Blandt de  

 udleverede dokumenter er heller ikke papirer om forhandlingerne mellem DSB og  

 (C). I rederichefens følgebrev oplyses ikke, hvorfor der ikke udleveres noget  

 om disse forhandlinger med (C). Jeg havde specifikt nævnt papirer om disse  

 forhandlinger i min skriftlige begæring om aktindsigt fra 19. november 1992.  

 Baggrunden var, at (B) i telefax af 12. juli 1990 anmodede rederichefen om at  

 forhandle direkte med (C). Dennes private telefonnummer er blandt de  

 håndskrevne noter på telefaxen til (E) - hvilket tyder på, at rederichefen  

 vitterligt har ført forhandlinger med (C) - men om hvad og med hvilket  

 resultat? Det skal bemærkes, at DSB  

 ikke har udleveret kopi af det DSB-notat af 23. april 1990, som (E) rent  

 faktisk gav mig aktindsigt i 18. april 1992, da jeg fik lejlighed til at læse  

 notatet og tage noter fra det.
 På baggrund af dette forløb  

 er jeg ude af stand til at vurdere, i hvor stort et omfang, DSB har givet mig  

 aktindsigt.
Rederichefen afviser i sit  

 brev af 27. november 1992 at give aktindsigt i såvel kontrakten med (B) som  

 samarbejdsaftalerne i øvrigt.
DSB begrunder afvisningen med såvel hensynet  

 til  

 den private forretningspartners interesser (offentlighedslovens § 12, stk. 1,  

 nr. 2), som DSBs egne muligheder for fremover at forhandle andre kontrakter  

 om  

 chartring af skibe (samme lovs § 13, stk. 1, nr. 5).
Vedrørende henvisningen til §  

 12, stk. 1, nr. 2, vil jeg påpege, at (B)-koncernens indvendinger mod  

 aktindsigt efter min mening ikke sandsynliggør, at der er tale om oplysninger  

 af en så væsentlig økonomisk betydning, at de kan holdes uden for aktindsigt.  

 Det er vanskeligt at se, hvordan det skulle kunne få nogen skadelig  

 indflydelse  

 for (B) ved prisfastsættelsen for fremtidige charteraftaler.
Den samlede  

 charterhyre er jo velkendt - og har været det lige siden 1990, da den blev  

 offentligt oplyst af DSB.
Det, der holdes hemmeligt, er, hvordan man er nået  

 frem til dette beløb.
Jeg kan rent ud sagt ikke begribe, hvilken legitim  

 interesse, der skulle være i at hemmeligholde det regnestykke, der ligger bag  

 den samlede charterhyre.
Det savner efter min mening grund i virkeligheden,  

 når  

 DSB hævder, at aktindsigt i kontrakterne indebærer en konkret risiko for tab  

 for (B). Den prismæssige afsmitning fra Ask/Urd-kontrakterne til fremtidige  

 charteraftaler, som (B) måtte søge, er allerede sket i kraft af  

 offentliggørelsen af den samlede charterhyre.
Vedrørende henvisningen til §  

 13, stk. 1, nr. 5, skal jeg tillade mig at gøre opmærksom på bemærkningerne i  

 punkt 4 på side 213 i John Vogters kommenterede udgave af offentlighedsloven.  

 Ifølge den dér citerede udtalelse fra Justitsministeriet forstår jeg, at  

 kontrakter som udgangspunkt ikke vil kunne holdes uden for aktindsigt, når de  

 først er indgået, "såfremt det offentlige ikke længere i det konkrete  

 tilfælde har behov for at beskytte sin stilling som forhandlingspart".  

 Det  

 må efter min vurdering betyde, at DSB ikke i al fremtid kan hemmeligholde  

 indholdet af en kontrakt med henvisning til, at lignende kontrakter på et  

 senere tidspunkt kan blive aktuelle for etaten.
Det står da i al fald fast,  

 at  

 DSB ikke skal indgå flere charter-aftaler om øst-vest besejlingen i Danmark -  

 Storebælts-projektet i erindring.
DSBs henvisning til, at etaten står over  

 for  

 "en periode, hvor yderligere lejeaftaler om færger kan blive  

 aktuel",  

 synes at sigte på et meget langt åremål.
Med den begrundelse kan DSB holde  

 alt  

 under lås og slå stort set til evig tid.
Mine hidtidige undersøgelser  

 har vist, at DSB - uden at nævne det for hverken Folketinget eller  

 Rigsrevisionen - har forpligtet sig til at betale over fire millioner kroner  

 i  

 mægler-salær til (B's) koncern.
Udsagn fra den svenske sælger af Ask og den  

 medvirkende mægler peger på, at mægler-salæret til (B) er udbetalt på et  

 tvivlsomt grundlag.
Jeg er naturligvis opmærksom  

 på, at dette salær går i modsat retning af de rygter om returkommission, der  

 var min indgang til sagen.
Men salær-problemet belyser vanskeligheden ved at  

 klarlægge sagen uden fuld aktindsigt.
 Hele forløbet i aktindsigten  

 rejser efter min mening principielle spørgsmål om DSBs behandling af begæring  

 af aktindsigt".
 DSB anførte i skrivelse af  

 23. december 1992 i anledning af klagen bl.a. følgende:
"Med hensyn til de  

 dokumenter, der er afslået udleveret, er DSBs argumenter indeholdt i DSBs  

 svarbrev til journalist (A) dateret 27.11.1992. DSB har således vurderet, at  

 der foreligger en kontant risiko for økonomisk tab for DSBs medkontrahent ved  

 en offentliggørelse, hvilket er den afgørende begrundelse.
DSB har dog  

 samtidig  

 fundet anledning til a.h.t.
DSBs fremtidige forhandlingsposition - også for  

 sit  

 eget vedkommende at udtrykke betænkelighed ved en offentliggørelse.
 I den forbindelse vedlægges  

 samtidig til ombudsmandens orientering fotokopi af en udtalelse af 10.09.1991  

 fra Danmarks Rederiforening og fra (B) Marine A/S's advokatforbindelse af  

 06.09.1991, som er indhentet i en tidligere sag, hvor der blev begæret  

 aktindsigt i lejeaftale mellem DSB og (B) Marine A/S vedrørende  

 "Ask"  

 og "Urd".
 Endelig er internt DSB-notat  

 den 23.04.1990 ikke udleveret, selvom det er forelagt til gennemsyn for  

 journalist (A).
 Til brug for Folketingets  

 Ombudsmands vurdering vedlægges kopi af de ikke udleverede dokumenter.
 Klagepunktet vedrørende  

 aktindsigtsprocessens forløb giver anledning til følgende kommentarer:
DSB beklager processens  

 forløb.
Denne beklagelse er udtrykt flere gange over for journalist (A).
På det første møde med  

 journalisterne (A) og (F) gav undertegnede den forklaring, at der tidligere  

 ikke havde været tradition for ét samlet formelt arkiv.
Det betyder, at  

 dokumenter  

 ligger spredt blandt de personer, der deltager i sagsbehandlingen.
På grund  

 af  

 en række personudskiftninger, herunder på rederichefposten, opstod der derfor  

 problemer med at sikre, at alle dokumenter i den 2½ år gamle sag var fremlagt  

 i  

 en ombæring.
Dette er baggrunden for fremlæggelsen i flere tempi.
 Det skal understreges, at  

 undertegnede ikke har fastholdt, at de fremlagte dokumenter nødvendigvis var  

 "alle" sagens dokumenter - men de dokumenter, som undertegnede var  

 bekendt med på respektive tidspunkter.
 Forløbet har også været  

 præget af, at journalisterne fra starten forklarede baggrunden for deres  

 aktindsigtsønske - at undersøge rygter om, at DSB skulle have betalt  

 returkommission.
På første møde (den  

 16.11.1992) bad de to journalister om kopier af fremlagte dokumenter.  

 Undertegnede vurderede umiddelbart, at det kunne være tvivlsomt, om alle de  

 kommercielle dokumenter var omfattet af aktindsigtsretten.
På baggrund af den  

 alvorlige påstand -at DSB skulle betale returkommission - tilbød jeg i  

 stedet,  

 at journalisterne kunne gennemgå dokumenterne på stedet med henblik på at  

 vurdere rygtets holdbarhed.
Dette tilbud blev accepteret af journalisterne og  

 var formen i 3 af 4 møder - i alt ca. 6 timer.
I brev af 19.11.1992 bad (A)  

 så skriftligt om fotokopier af dokumenter, som jeg undervejs havde afvist at  

 udlevere til gennemsyn med den førnævnte begrundelse samt om kopier af de  

 allerede forelagte dokumenter.
Efter høring af juridisk rådgiver og  

 medkontrahenter blev resultatet brev dateret 27.11.1992.
 De af journalist (A) nævnte  

 "journalark" vedrører alene de dokumenter, der er arkiveret hos en  

 af  

 rederidivisionens tekniske funktioner.
For at lette journalist (A's)  

 arbejde blev alle dokumenter påført "journalark" forud for de  

 enkelte  

 møder, hvor de blev fremlagt.
Derfor er de påført med samme håndskrift.
Denne  

 fremgangsmåde er forklaret for journalist (A). Disse "journalark"  

 vedlægges.
Endelig må der tages  

 forbehold for journalist (A's) erindringer om mundtlige formuleringer på de  

 enkelte møder.
Min hensigt var fra starten at give journalisterne mulighed  

 for  

 at verificere et alvorligt rygte - også ved at give dem mulighed for at se  

 dokumenter, som jeg umiddelbart var i tvivl om var omfattet af  

 offentlighedsloven.
Det er beklageligvis blevet opfattet som det modsatte -  

 som  

 et forsøg på at tilbageholde dokumenter.
Det kan af undertegnede  

 bekræftes, at alle kendte dokumenter - undtagen de eksplicit nævnte - er  

 udleveret i kopi den 27.11.1992." I skrivelse af 29. januar  

 1993 anførte A hertil bl.a. følgende:
 "Rederichef (E) skriver,  

 at han på vore møder "ikke har fastholdt, at de fremlagte dokumenter  

 nødvendigvis var "alle" sagens dokumenter", men de dokumenter,  

 som (E) var bekendt med på respektive tidspunkter.
Hertil vil jeg gerne bemærke,  

 at (E) ved hvert af de fire møder erklærede, at han fremlagde alle papirer  

 med  

 undtagelse af dem, der direkte vedrørte kontraktmæssige forhold.
Først da jeg  

 hver gang insisterede på, at der måtte være flere papirer - og da jeg pegede  

 på  

 konkrete papirer, som manglede - erklærede rederichefen sig villig til at  

 eftersøge papirer endnu engang.
Jeg vil også gerne henlede  

 opmærksomheden på, at rederichefen først ved vort tredje møde - 19. november  

 1992 - fremlagde kopier af generaldirektørens brevveksling.
Det forekommer  

 mærkværdigt, at det tog så lang tid at finde frem til generaldirektørens  

 arkiv.
 Rederichef (E) skriver, at  

 journalarkene "vedrører alene de dokumenter, der er arkiveret hos en af  

 rederidivisionens tekniske funktioner".
Hertil vil jeg gerne bemærke,  

 at jeg står helt uforstående over for det udsagn. (E) anfører, at det har  

 været  

 svært at finde frem til papirerne, fordi de lå i forskellige afdelinger.
På  

 de  

 fremlagte journalark var alle papirer opført.
Dette kan jeg ikke få til at  

 stemme overens.
Derefter oplyser (E), at alle  

 dokumenter blev påført disse journalark forud for hvert enkelt møde.
Hertil  

 vil  

 jeg gerne gøre opmærksom på, at retten til aktindsigt - så vidt jeg har  

 forstået - gælder de originale journalark eller kopier af dem.
Den, der  

 begærer  

 aktindsigt, beder jo netop om at se journalarkene for at kunne se, om han/hun  

 har fået aktindsigt i alle papirer.
Men jeg forstår på (E's)  

 brev, at DSB erkender, at de fremlagte journalark var fabrikeret til  

 lejligheden.
De gav mig altså ingen mulighed for at kontrollere, om der blev  

 tilbageholdt papirer.
Jeg mener, at rederichef (E) og DSB ved den valgte  

 fremgangsmåde - som rederichefen selv redegør for - har gjort min ret til  

 aktindsigt i journalindførelserne om denne sag værdiløs.
Endelig vil jeg gerne  

 bemærke, at jeg også efter læsningen af (E's) brev af 7. december 1992, mener  

 at have fremlagt en korrekt beskrivelse af det samlede hændelsesforløb." I skrivelse af 10. februar  

 1993 fremsatte DSB bl.a. følgende bemærkninger:
 "Som allerede anført i  

 mit brev af 23. december var der ikke i DSBs rederidivision et samlet arkiv  

 indeholdende de papirer, som (A) efterspurgte.
 Alene det forhold udelukker,  

 at jeg undervejs overfor (A) skulle have givet udtryk for, at jeg havde  

 fremlagt "alle" sagens dokumenter - uden forbehold.
Papirerne blev som tidligere  

 nævnt fremlagt i flere omgange, idet jeg måtte rekvirere dem fra forskellige  

 kontorer og personer.
Det er rigtigt, at jeg efter hver fremlæggelse var af  

 den  

 opfattelse, at der ikke fandtes flere papirer, hvilket jeg gav udtryk for  

 over  

 for (A). Men jeg måtte i sagens natur tage et forbehold svarende til  

 udtrykket  

 "mig bekendt".
Jeg skal gerne bekræfte, at  

 de fremlagte "journal-ark" (bortset fra et enkelt, jvf. nedenfor)  

 er  

 udarbejdet i forbindelse med (A's) henvendelse.
Det fremgår allerede af mit  

 brev til ombudsmanden af 23. december, hvor "journal-ark" af samme  

 grund netop er sat i anførelsestegn.
At det forholder sig sådan har på intet  

 tidspunkt været skjult for (A).
Baggrunden er den enkelte, at  

 de "originale" journal-ark, som (A) efterlyser, ikke findes - fordi  

 der jo som tidligere nævnt ikke fandtes et samlet arkiv og ej heller på de  

 enkelte kontorer fandtes formaliserede arkiver med tilhørende journal-ark -  

 bortset fra et enkelt.
Det er dette enkelte kontor, der henvises til i mit  

 brev  

 af 23. december, hvor jeg nævner "journal-ark vedrørende dokumenter, der  

 er arkiveret hos en af rederidivisionens tekniske funktioner".
 For at lette (A's) arbejde -  

 herunder at give ham overblik over hvilke dokumenter, jeg ikke udleverede med  

 henvisning til offentlighedslovens undtagelsesbestemmelser - udarbejdede vi  

 nye  

 "journal-ark" i takt med, at jeg fik sagens papirer hentet frem fra  

 personer og kontorer.
 Denne fremgangsmåde blev  

 forklaret (A).
Jeg skal afslutningsvis  

 bemærke, at sagens forløb også set fra min synsvinkel har været klart  

 utilfredsstillende.
Sagen har derfor givet anledning til, at jeg har taget  

 skridt til at etablere et nyt fælles centralt arkivsystem for  

 rederidivisionen." I en skrivelse til A udtalte  

 jeg herefter følgende:
 "  

  

 1. DSB's journaliseringssystem og behandlingen af Deres sag.
 Ifølge § 9, stk. 1, i lov nr.  

 337 af 14. maj 1992 om offentlige arkiver m.v. skal myndighederne drage  

 omsorg  

 for, at deres arkivalier opbevares på betryggende måde.
 Kulturministeriets  

 bekendtgørelse nr. 857 af 21. oktober 1992 om offentlige arkivalier og om  

 offentlige arkivers virksomhed indeholder følgende bestemmelser i § 6:
 "  

  

 § 6.  

  

 Rigsarkivaren kan fastsætte regler om arkivdannelsen, herunder  

 om etablering, indretning, afgrænsning og drift af journal- og arkivsystemer.
Stk. 2.  

  

 Myndighederne skal forelægge vedkommende statslige arkiv  

 nye journal- og arkivsystemer, herunder journal- og arkivplaner med  

 tilhørende  

 vejledninger og instrukser om forretningsgange, til godkendelse, inden de  

 tages  

 i brug.
For nye edb-baserede journal- og arkivsystemer gælder endvidere, at  

 arkiveringsprocedurer og konvertering til arkiveringsversioner skal  

 forelægges  

 vedkommende statslige arkiv til godkendelse, inden systemerne tages i brug.
 Stk. 3.  

  

 I tilfælde, hvor en myndigheds journal- eller arkivsystem  

 ikke opfylder betingelserne for varetagelse af arkivmæssige hensyn, kan  

 vedkommende statslige arkiv foreskrive myndigheden at udarbejde nyt journal-  

 og  

 arkivsystem".
 I en sag, der er gengivet i  

 Folketingets Ombudsmands beretning for 1974, s.  

 193 f., har den daværende ombudsmand  

 taget stilling til nogle spørgsmål angående journalisering af indkommen post.  

 Ombudsmanden udtalte bl.a. følgende:
"Efter min mening  

 tilsiger god forvaltningspraksis, at indkommet post så vidt muligt  

 journaliseres umiddelbart efter modtagelsen (samme dag eller dagen efter), og  

 således inden de pågældende dokumenter går til sagsekspedition.
Herfor taler  

 for det første de almindelige formål med foretagelse af journalisering, jfr.  

 herved  

 administrationsrådets rapport (1968) om journalisering, s. 4, herunder  

 tilvejebringelse af en sikker kontrol med sagsbehandling.
I samme retning  

 taler  

 - hvilket havde en særlig interesse med henblik på den foreliggende sag -  

 bestemmelsen i offentlighedslovens § 3, nr. 2, hvorefter adgangen til at få  

 oplysning i overensstemmelse med offentlighedslovens regler omfatter  

 "indførelser i journaler, registre og andre fortegnelser vedrørende den  

 pågældende sags dokumenter"; en forudsætning for, at denne bestemmelse  

 kan  

 virke i overensstemmelse med hensigten, er, at journaliseringen sker  

 umiddelbart efter de pågældende dokumenters modtagelse.
På den foreliggende  

 baggrund henstillede jeg til socialministeriets overvejelse, om der i  

 ministeriet burde udfærdiges en kontorinstruks i overensstemmelse med det  

 ovenfor anførte.
Jeg udtalte samtidig over for ministeriet, at jeg var  

 opmærksom på, at der kan forekomme tilfælde, hvor det er nødvendigt, at et  

 dokument går til ekspedition uden at afvente journalisering.
Jeg pegede  

 imidlertid samtidig på, at det problem, der er en følge heraf, formentlig som  

 regel vil kunne løses ved, at det modtagne dokument går til journalisering  

 samtidig med, at der tages en fotokopi, der kan benyttes som grundlag for  

 sagsbehandling".
 Der er ikke fastsat regler,  

 der påbyder, at myndighederne i almindelighed skal journalisere indkommen  

 post,  

 da hjemmelen hertil i § 6, stk. 1, i bekendtgørelsen om offentlige arkivalier  

 og om offentlige arkivers virksomhed ikke er udnyttet.
Som det fremgår af den  

 daværende ombudsmands ovenfor gengivne udtalelse, må det antages, at god  

 forvaltningspraksis tilsiger, at myndighederne tilrettelægger  

 journaliseringsarbejdet således, at indkommen post så vidt muligt  

 journaliseres  

 umiddelbart efter modtagelsen.
Udtalelsen forudsætter, at posten i den  

 aktuelle  

 sag skulle journaliseres, men tager næppe stilling til spørgsmålet om  

 hvorvidt  

 der i almindelighed er pligt til journalisering.
Såfremt en myndighed undlader  

 at foretage journalisering af indkommen (og udgået) post og fordeler  

 dokumenter, der angår samme sag, til forskellige enheder inden for  

 myndigheden,  

 - således som tilfældet var i den foreliggende sag - er der risiko for, at en  

 anmodning om aktindsigt i en sag ikke bliver imødekommet fuldt ud, fordi der  

 ikke er tilstrækkeligt overblik over, hvor sagens dokumenter befinder sig.  

 For  

 at imødegå denne risiko tvinges en borger, der under disse omstændigheder  

 søger  

 aktindsigt, til at foretage en væsentligt mere detaljeret identifikation af  

 sagen eller de ønskede dokumenter, end forudsat i offentlighedslovens § 4,  

 stk.  

 3. Det forhold, at en myndighed undlader at foretage en samlet registrering  

 af  

 de dokumenter, der hører til en sag, kan således indebære en ikke uvæsentlig  

 forringelse af borgernes retsstilling efter offentlighedsloven, bl.a. i  

 tidsmæssig henseende.
Hertil kommer, at der under forhold, hvor der ikke er  

 overblik over, hvor sagens dokumenter befinder sig, også i andre henseender  

 kan  

 være risiko for, at myndighedens arbejde ikke bliver udført på fuldt  

 betryggende  

 måde.
På den baggrund er det min opfattelse, at god forvaltningsskik  

 tilsiger,  

 at en myndighed i almindelighed bør foretage systematisk journalisering af  

 indkommen og udgået post, og at dette i særlig grad må gælde, hvor undladelse  

 vil stride mod hensynet til borgernes adgang til aktindsigt, (det vil sige  

 især, hvor der er tale om større sager med mange dokumenter fordelt på  

 forskellige administrative enheder).
 Det fremgår af den  

 foreliggende sag, at der kun i et enkelt kontor i DSB's rederidivision blev  

 foretaget journalisering af indkommen post, og at dette i væsentlig grad var  

 medvirkende til at skabe usikkerhed om, hvilke dokumenter sagen om leje af  

 færgerne "Ask" og "Urd" omfattede.
 På den baggrund har jeg  

 anmodet DSB om at oplyse, hvorvidt etableringen af et nyt fælles arkivsystem  

 i  

 DSB's rederidivision indebærer, at der fremover vil blive foretaget en samlet  

 journalisering af indkommen og udgået post vedrørende alle enheder inden for  

 rederidivisionen.
DSB har oplyst, at de  

 journalark, som De fik overgivet, var fremstillet med henblik på at lette  

 Deres  

 arbejde, og at De blev gjort bekendt hermed.
DSB har endvidere oplyst, at i  

 forbindelse med fremlæggelserne af dokumenter for Dem, blev det ganske vist  

 oplyst, at hermed var alle sagens dokumenter blevet fremlagt, men der blev  

 taget et forbehold svarende til udtrykket "mig bekendt". De har  

 bestridt, at det blev oplyst over for Dem, at journalarkene var blevet  

 fremstillet med henblik på at lette Deres arbejde, og at der i forbindelse  

 med  

 fremlæggelserne af sagens dokumenter blev taget det nævnte forbehold.
Jeg har ikke mulighed for at  

 afklare, hvilke oplysninger De har fået angående de forhold, hvor der er  

 uenighed mellem Dem og DSB, bl.a. fordi ombudsmanden efter praksis ikke  

 foretager vidneafhøring i forbindelse med sin behandling af en sag.
Jeg må  

 derfor afstå fra at foretage videre i denne henseende.
 DSB har beklaget, at De ikke  

 ved første henvendelse fik udleveret samtlige dokumenter i sagen, der var  

 undergivet aktindsigt, og har oplyst, at der vil blive oprettet et nyt  

 centralt  

 arkivsystem i DSB's rederidivision.
Efter min opfattelse burde  

 DSB, da man modtog Deres første anmodning om aktindsigt, netop fordi  

 rederidivisionen manglede et fælles arkiv, have foretaget en gennemgang i  

 samtlige de kontorer, der kunne tænkes at opbevare dokumenter i sagen.
Under  

 de  

 givne omstændigheder var det kun ved den fremgangsmåde, man kunne sikre, at  

 De  

 fik aktindsigt i samtlige de dokumenter i sagen, der var omfattet af retten  

 til  

 aktindsigt.
Det er således efter min  

 opfattelse uheldigt, at DSB ved besvarelsen af Deres anmodning om aktindsigt  

 gav udtryk for, at det var usikkert, om De hermed havde fået kopi af alle de  

 dokumenter i sagen, der var undergivet aktindsigt.
Jeg kan samtidig tilslutte  

 mig DSB's beklagelse af, at De først efter at have anmodet om aktindsigt  

 flere  

 gange fik alt materiale, som efter DSB's opfattelse var omfattet af retten  

 til  

 aktindsigt.
 Jeg har gjort DSB bekendt med  

 min opfattelse.
 2. Aktindsigt vedrørende de indgåede kontrakter m.v.
 DSB har henvist til  

 bestemmelsen i § 12, stk. 1, nr. 2, i offentlighedsloven vedrørende de  

 dokumenter, der efter DSB's opfattelse ikke er omfattet af retten til  

 aktindsigt. § 12, stk. 1, nr. 2, og stk. 2, i offentlighedsloven, lov nr. 572  

 af 19. december 1985 om offentlighed i forvaltningen, har følgende indhold:
"  

  

 § 12.  

  

 Retten til aktindsigt omfatter ikke oplysninger om 1) ...
 2) tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes.
Stk. 2. Omfattes kun en del  

 af et dokument af bestemmelsen i stk. 1, skal den pågældende gøres bekendt  

 med  

 dokumentets øvrige indhold." Efter lovens forarbejder er  

 bestemmelsen i stk. 1, nr. 2, kun anvendelig, hvis der efter en konkret  

 vurdering er nærliggende fare for, at de nævnte interesser vil lide skade af  

 betydning, hvis oplysningerne udleveres.
 I tvivlstilfælde bør der  

 indhentes en udtalelse fra den, hvis interesse kan være til hinder for, at  

 begæringen om aktindsigt imødekommes, jf. pkt. 42 i Justitsministeriets  

 vejledning om lov om offentlighed i forvaltningen.
En udtalelse, hvorefter den  

 pågældende virksomhed modsætter sig, at oplysningerne bliver udleveret, er  

 ikke  

 i sig selv tilstrækkelig til, at aktindsigt kan nægtes.
Det er den offentlige  

 myndighed, som har ansvaret for offentlighedslovens overholdelse og som  

 træffer  

 afgørelse herom.
En udtalelse fra virksomheden kan alene indgå som et moment  

 i  

 myndighedens konkrete vurdering af, om oplysningerne er af den type, der er  

 omhandlet i § 12, stk. 1, samt af, om det er af væsentlig økonomisk betydning  

 for den person eller virksomhed, oplysningen angår, at begæringen ikke  

 imødekommes.
 For at godtgøre, at der er  

 grundlag for at anvende undtagelsesbestemmelsen i § 12, stk. 1, nr. 2, er det  

 nødvendigt at foretage en konkretisering af, hvilke økonomiske  

 skadevirkninger  

 for den person eller virksomhed, oplysningerne angår, der er tale om, og det  

 skal fremgå, hvorledes det økonomiske tab vil eller kan indtræde som en  

 følgevirkning af, at begæringen om aktindsigt imødekommes.
 Det er ikke tilstrækkeligt  

 blot at henvise til undtagelsesbestemmelsens ordlyd, til konkurrencemæssige  

 grunde eller tilsvarende abstrakte angivelser af beskyttelsesbehovet.
 Det fremgår af sagen, at DSB  

 ved skrivelse af 27. november 1992 afslog at give Dem aktindsigt i  

 kontrakterne  

 mellem DSB og (B)-selskaberne med tilhørende Bareboat Certeparti samt  

 korrespondancen vedrørende disse selskabers bank- og finansieringsforhold.
I anledning af tidligere  

 anmodninger om aktindsigt i de nævnte kontrakter havde DSB indhentet  

 udtalelser  

 fra Danmarks Rederiforening og fra advokat (I), der var advokat for  

 (B)-selskaberne.
Udtalelsen af 10. september 1991 fra Danmarks Rederiforening  

 havde følgende ordlyd:
 "Vi henviser til vor  

 telefonsamtale den 5. september d.å. og skal oplyse, at det er sædvanlig  

 praksis inden for befragtningsforhold, at parterne i befragtningskontrakter  

 (certepartier) ikke offentliggør kontraktens indhold.
Baggrunden herfor er, at en  

 certeparti-aftale indeholder så mange kommercielt fortrolige eller følsomme  

 oplysninger, at en offentliggørelse vil kunne påføre den ene eller begge  

 parter  

 skade i forhold til konkurrenter, ligesom offentliggørelse vil kunne skade  

 mulighederne for fremtidig kontraktafslutning." Advokat (I's) skrivelse af 6.  

 september 1991 indeholder en punktvis gennemgang af de omstændigheder, der  

 efter hans opfattelse dokumenterer, at en offentliggørelse af de nævnte  

 kontrakter vil påføre (B)-selskaberne økonomiske tab.
Nogle af de forhold,  

 der  

 fremhæves, er forholdsvis konkret begrundede, mens andre er af mere generel  

 karakter.
På nogle punkter er der tale om forhold som (muligvis) ikke længere  

 er aktuelle.
 Der er ikke i skrivelsen til  

 Dem eller i udtalelserne til mig givet nærmere oplysninger om de økonomiske  

 skadevirkninger for (B)-selskaberne.
Efter min gennemgang af  

 kontraktmaterialet er der efter min opfattelse på visse punkter (bl.a. med  

 hensyn til oplysninger om (B)-selskabernes skattemæssige situation og  

 generelle  

 økonomiske standard i kontraktperioden) utvivlsomt tale om oplysninger, som  

 kan  

 tilbageholdes med hjemmel i offentlighedslovens § 12, stk. 1, nr. 2. I andre  

 henseender, bl.a. oplysninger om anskaffelsessummer, hjemtagelsesomkostninger  

 og ombygningsudgifter for de omhandlede skibe, finder jeg ikke, at det på  

 fyldestgørende måde er godtgjort, at offentliggørelse af disse oplysninger må  

 antages at ville medføre væsentlige økonomiske skadevirkninger for  

 (B)-selskaberne.
Jeg henviser til de ovenævnte konkretiseringskrav og til  

 bestemmelsen i § 12, stk. 2.
Om det af DSB anførte om  

 anvendelse af bestemmelsen i offentlighedslovens § 13, stk. 1, nr. 5,  

 vedrørende hemmeligholdelse af hensyn til det offentliges økonomiske  

 interesser  

 skal jeg bemærke, at det DSB har anført - om forringelse af DSB's  

 forhandlingsposition ved fremtidige lignende kontraktindgåelser - ikke ses at  

 indeholde en sådan konkretisering og sandsynliggørelse af en økonomisk  

 tabsrisiko  

 for DSB, at det giver grundlag for anvendelse af bestemmelsen.
Jeg henviser  

 til  

 min udtalelse i en lignende sag omtalt i Ombudsmandens beretning for 1990, s.  

 388 ff.
 Jeg har gjort DSB bekendt med  

 min opfattelse og har samtidig henstillet, at man genoptager  

 aktindsigtsspørgsmålet til fornyet overvejelse i lyset af det, jeg har anført  

 og træffer en ny afgørelse i forhold til Dem.
 Jeg foretager ikke videre på  

 det foreliggende grundlag.
..." Rederichefen i DSB meddelte  

 senere i en skrivelse til mig følgende:
 "Tak for udredningen  

 omkring journalist (A's) begæring om aktindsigt i sagen om leje af færgerne  

 "Ask" og "Urd".
 DSB rederi har fulgt  

 ombudsmandens henstilling om god forvaltningsskik med en systematisk  

 journalisering ved at iværksætte en samlet journalisering af indkommen og  

 udgået post vedrørende alle enheder indenfor rederiet.
Jeg kan endvidere oplyse, at  

 man i det centrale rederi er ved at opbygge og indrette et fælles arkiv,  

 hvortil al post skal indgå og fordeles efter journalisering, samt hvorfra al  

 udgående post journaliseres inden afsendelse.
Alle sager vil fremover blive  

 arkiveret her.
