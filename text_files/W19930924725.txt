Ankestyrelsens principafgørelse O-70-93 om astma - varig lidelse - hjælpemiddel - medicinudgifter - beroligende medicin - apozepam Resume:
 Beroligende medicin (Apozepam rektal) kunne efter den lægelige vurdering ikke anses for et nødvendigt led i behandlingen af astma.
 Der kunne derfor ikke ydes hjælp til dækning af medicinudgifter efter bistandslovens § 58.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 58, stk. 1 Sagsfremstilling:
 En 61-årig kvinde, der led af astma, fik bevilget hjælp til dækning af udgifter til astmamedicin efter bistandslovens § 58.
 Kommunen afslog at betale udgifter til Apozepam rektal, da medicin bevillingen ikke omfattede dette præparat.
 Ifølge kommunens lægekonsulent var Apozepam rektal ikke et astma præparat, men en følgemedicin (et beroligende middel) som kvinden fik ordineret, når hun fik det psykisk dårligt p.g.a. astmaanfaldene.
 Ankenævnet tiltrådte kommunens afslag på at yde hjælp efter bi standsloven til Apozepam rektal.
 Nævnet lagde ved sin afgørelse vægt på en udtalelse fra Embedslæge institutionen, hvorefter Apozepam rektal næppe kunne siges at være et nødvendigt led i behandlingen af kvindens astmalidelse og på, at hendes udgifter til astmamedicin i øvrigt ikke oversteg 300 kr. pr. måned.
 Sagen blev behandlet i principielt møde med henblik på afklaring af, om et beroligende middel ordineret i forbindelse med en astmalidelse kunne anses for at være et led i behandlingen af den varige lidelse.
 Afgørelse:
 Det var en betingelse for at bevilge hjælp til medicin efter bi standslovens § 58, at medicinen kunne anses for at være et led i behandlingen af en varig lidelse.
 Efter almindelig lægelig vurdering var anvendelsen af beroligende medicin ikke et nødvendigt led i behandlingen af astma.
 Dette var også gjort gældende i de lægelige oplysninger om kvindens astmalidelse.
 Der var herefter ikke grundlag for at yde kvinden den ansøgte medicinhjælp efter bistandslovens § 58.
 Ankestyrelsen tiltrådte derfor ankenævnets afgørelse.
