den 5. juni 1992 er der indgået en overenskomst mellem Industriministeriet i Danmark og Transportministeriet i Forbundsrepublikken Tyskland om samarbejde vedrørende maritim eftersøgning og redning i Nordsøen og Østersøen.
 Brevvekslingen har følgende ordlyd:
Oversættelse Skrivelse om samarbejde vedrørende eftersøgning og redning indgået  

 mellem Industriministeriet i Kongeriget Danmark og Transportministeriet i  

 Forbundsrepublikken Tyskland I henhold til bestemmelserne i stk. 2.1.4 i  

 Bilaget til den Internationale Konvention om Maritim Eftersøgning og Redning  

 af 1979 (i det efterfølgende kaldt »SAR Konventionen«) skal der  

 oprettes eftersøgnings- og redningsregioner efter aftale mellem de  

 involverede parter.
For Nordsøen og Østersøen er der udarbejdet to foreløbige  

 planer for maritim eftersøgning og redning, som fastsætter de nøjagtige  

 grænser for eftersøgnings- og redningsregioner i de pågældende områder.  

 Planerne er udsendt af Den Internationale Søfartsorganisation (IMO) som  

 Cirkulære SAR.2/Circ.2/Rev.2 af 29. november 1990.
På vegne af Industriministeriet i Kongeriget Danmark bekræfter jeg, at  

 eftersøgnings- og redningstjenesterne i mit land vil udføre eftersøgnings- og  

 redningsaktioner inden for de regioner, hvis grænser er beskrevet i planerne  

 for maritim eftersøgning og redning i Nordsøen og Østersøen, og at  

 eftersøgnings- og redningstjenesterne i mit land vil samarbejde med de  

 tilsvarende tjenester i Deres land, som fastsat i Kapitel 3 i Bilaget til SAR  

 Konventionen.
Under forudsætning af gensidighed kan eftersøgnings- og  

 redningsenheder fra Deres land umiddelbart og uden forudgående tilladelse  

 sejle ind i eller overflyve territoriale farvande eller landområder, som  

 tilhører Kongeriget Danmark i forbindelse med eftersøgning af nødstedte skibe  

 og redning af overlevende fra sådanne skibe forudsat at sådanne enheder  

 straks rapporterer deres position samt tidspunktet for deres indsejling i  

 eller overflyvning af de territoriale farvande eller landområder til det  

 relevante redningskoordinationscenter.
De eftersøgnings- og redningsaftaler,  

 der henvises til i stk. 3.1.8 i Bilag til SAR Konventionen vedrørende fælles  

 brug af faciliteter, fastlæggelse af fælles procedurer, fælles uddannelse og  

 øvelser, regelmæssig kontrol af kommunikationsforbindelserne mellem landene,  

 kontaktbesøg af personale fra redningskoordinationscentre samt udveksling af  

 oplysninger vedrørende eftersøgning og redning, vil blive indgået direkte  

 mellem de to landes redningskoordinationscentre.
 Parterne aftaler endvidere, at »Overenskomst mellem regeringen i  

 Kongeriget Danmark og regeringen i den Tyske Demokratiske Republik om  

 samarbejde vedrørende redning af menneskeliv i Østersøen« af 14.  

 september 1988 som følge af gennemførelsen af den tyske enhed den 3. oktober  

 1990 ikke længere gælder med hensyn til maritim eftersøgning og redning.
 Nærværende skrivelse skal sammen med en tilsvarende skrivelse udarbejdet  

 af Deres ministerium udgøre en overenskomst mellem Industriministeriet i  

 Kongeriget Danmark og Transportministeriet i Forbundsrepublikken Tyskland i  

 henhold til bestemmelserne i stk. 2.1.4 i Bilag til SAR Konventionen.  

 Overenskomsten skal anmeldes til Generalsekretæren for Den Internationale  

 Søfartsorganisation.
København, den 26. maj 1992 For Industriministeriet i Kongeriget  

 Danmark Torben Ginnerup Kontorchef Oversættelse Skrivelse om samarbejde vedrørende eftersøgning og redning indgået  

 mellem Transportministeriet i Forbundsrepublikken Tyskland og  

 Industriministeriet i Kongeriget Danmark I henhold til bestemmelserne i  

 stk. 2.1.4 i Bilaget til den Internationale Konvention om Maritim  

 Eftersøgning og Redning af 1979 (i det efterfølgende kaldt »SAR  

 Konventionen«) skal der oprettes eftersøgnings- og redningsregioner  

 efter aftale mellem de involverede parter.
For Nordsøen og Østersøen er der  

 udarbejdet to foreløbige planer for maritim eftersøgning og redning, som  

 fastsætter de nøjagtige grænser for eftersøgnings- og redningsregioner i de  

 pågældende områder.
Planerne er udsendt af Den Internationale  

 Søfartsorganisation (IMO) som Cirkulære SAR.2/Circ.2/Rev.2 af 29. november  

 1990.
På vegne af Transportministeriet i Forbundsrepublikken Tyskland bekræfter  

 jeg, at eftersøgnings- og redningstjenesterne i mit land vil udføre  

 eftersøgnings- og redningsaktioner inden for de regioner, hvis grænser er  

 beskrevet i planerne for maritim eftersøgning og redning i Nordsøen og  

 Østersøen, og at eftersøgnings- og redningstjenesterne i mit land vil  

 samarbejde med de tilsvarende tjenester i Deres land, som fastsat i Kapitel 3  

 i Bilaget til SAR Konventionen.
Under forudsætning af gensidighed kan  

 eftersøgnings- og redningsenheder fra Deres land umiddelbart og uden  

 forudgående tilladelse sejle ind i eller overflyve territoriale farvande  

 eller landområder, som tilhører Forbundsrepublikken Tyskland, i forbindelse  

 med eftersøgning af nødstedte skibe og redning af overlevende fra sådanne  

 skibe forudsat at sådanne enheder straks rapporterer deres position samt  

 tidspunktet for deres indsejling i eller overflyvning af de territoriale  

 farvande eller landområder til det relevante redningskoordinationscenter.
De  

 eftersøgnings- og redningsaftaler, der henvises til i stk. 3.1.8 i Bilag til  

 SAR Konventionen vedrørende fælles brug af faciliteter, fastlæggelse af  

 fælles procedurer, fælles uddannelse og øvelser, regelmæssig kontrol af  

 kommunikationsforbindelserne mellem landene, kontaktbesøg af personale fra  

 redningskoordinationscentre samt udveksling af oplysninger vedrørende  

 eftersøgning og redning, vil blive indgået direkte mellem de to landes  

 redningskoordinationscentre.
 Parterne aftaler endvidere, at »Overenskomst mellem regeringen i den  

 Tyske Demokratiske Republik og regeringen i Kongeriget Danmark om samarbejde  

 vedrørende redning af menneskeliv i Østersøen« af 14. september 1988 som  

 følge af gennemførelsen af den tyske enhed den 3. oktober 1990 ikke længere  

 gælder med hensyn til maritim eftersøgning og redning.
 Nærværende skrivelse skal sammen med en tilsvarende skrivelse udarbejdet  

 af Deres ministerium udgøre en overenskomst mellem Transportministeriet i  

 Forbundsrepublikken Tyskland og Industriministeriet i Kongeriget Danmark i  

 henhold til bestemmelserne i stk. 2.1.4 i Bilag til SAR Konventionen.  

 Overenskomsten skal anmeldes til Generalsekretæren for Den Internationale  

 Søfartsorganisation.
Bonn, den 5. juni 1992 For Transportministeren Christoph Hinz Generaldirektør for Skibsfart Den tyske skrivelse af 5. juni 1992 var Industriministeriet i hænde den  

 10. juni 1992. Overenskomsten er herefter trådt i kraft på denne dato.
