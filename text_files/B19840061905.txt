 I medfør af lov nr. 173 af 28. april 1982 om mål og vægt (metrologi) samt  

 under henvisning til rådsdirektiv af 26. juli 1971 (71/ 316/ EØF) som ændret  

 ved rådsdirektiv af 19. december 1972 (72/ 427/ EØF) og af 26. oktober 1983  

 (83/ 575/ EØF) om tilnærmelse af medlemsstaternes lovgivning med hensyn til  

 fælles bestemmelser om måleinstrumenter samt om måletekniske kontrolmetoder  

 bestemmes:
Almindelige bestemmelser § 1.  Ved »medlemsstater« forstås i denne  

 bekendtgørelse De europæiske Fællesskabers medlemsstater.
 Ved »instrument« forstås et kontrolpligtigt måleredskab, dele af  

 sådanne redskaber, supplerende anordninger samt måleanlæg.
 Bekendtgørelsen omhandler ligeledes måleenheder, harmonisering af  

 målemetoder og metoder for måleteknisk kontrol samt eventuelt de til  

 anvendelsen heraf nødvendige midler.
 Den omhandler ligeledes for så vidt angår varemængden i færdigpakninger:  

 fastsættelsen og fremgangsmåden ved målingen deraf samt den måletekniske  

 kontrol dermed og mærkningen.
 § 2.  Statens Metrologiråd fastsætter bestemmelser om  

 måletekniske egenskaber, teknisk udførelse, materiale, funktion, nøjagtighed,  

 anvendelsesområde samt afprøvningsmetode for instrumenter, måleenheder,  

 målemetoder og måling af færdigpakninger, som er omfattet af  

 EØF-specialdirektiver, og i overensstemmelse med direktivernes regler.
 Hver enkelt medlemsstat underretter de øvrige medlemsstater og  

 Kommissionen om, hvilke tjenestegrene, organer og institutter, der er  

 behørigt bemyndigede til at gennemføre de i denne bekendtgørelse og i  

 specialdirektiverne omhandlede afprøvninger, til at udstede  

 EØF-typegodkendelsesattester samt til at anbringe  

 EØF-førstegangsverifikationsmærker.
§ 3.  EØF-typegodkendelse, jfr. kap.
II, for en  

 instrumentkonstruktion meddeles af Teknologistyrelsen i overensstemmelse med  

 bestemmelser udfærdiget for den pågældende instrumenttype, jfr. § 2, eller af  

 den kompetente måletekniske tjeneste i en anden medlemsstat.
§ 4.  EØF-førstegangsverifikation, jfr. kap.
III,  

 foretages af laboratorier, der af Teknologistyrelsen er bemyndiget til at  

 udføre verifikation, i overensstemmelse med bestemmelser udfærdiget for den  

 pågældende instrumenttype, jfr. § 2, eller af den kompetente måletekniske  

 tjeneste i en anden medlemsstat.
 § 5.  EØF-typegodkendelse og  

 EØF-førstegangsverifikation har samme retsvirkning her i landet som  

 tilsvarende danske foranstaltninger med hensyn til måleudstyr, der er  

 underkastet obligatorisk måleteknisk kontrol.
EØF-typegodkendelse § 6.  EØF-typegodkendelse er en godkendelse af et  

 instrument som grundlag for EØF-førstegangsverifikation; hvor en sådan ikke  

 er foreskrevet, er EØF-typegodkendelsen en tilladelse til salg og anvendelse  

 af instrumentet i alle medlemsstaterne.
Fritages en instrumenttype for  

 EØF-godkendelse, er instrumentet godkendt til EØF-førstegangsverifikation.
 § 7.  EØF-typegodkendelse meddeles efter ansøgning fra  

 fabrikanten eller dennes i Fællesskabet etablerede repræsentant i det omfang  

 det er muligt at tilvejebringe prøvningsfaciliteter i et eller flere  

 laboratorier med tilstrækkelig teknisk kompetence, herunder med det  

 nødvendige tekniske udstyr.
 Stk. 2.  Ansøgning om EØF-typegodkendelse for en bestemt  

 instrumentkonstruktion må kun indgives i een medlemsstat.
Stk. 3.  EØF-godkendelsesprøvning (typeprøvning) udføres  

 af laboratorier autoriseret af Statens Tekniske Prøvenævn eller af dertil  

 egnede statslige eller kommunale laboratorier.
Teknologistyrelsen kan  

 bemyndige sådanne laboratorier til at modtage ansøgning om, samt udstede  

 attest for, EØF-typegodkendelse.
 § 8.  Ved ansøgning om og meddelelse af  

 EØF-typegodkendelse følges reglerne i bilag I, nr. 1 og 2, samt forskrifterne  

 for den pågældende instrumenttype.
§ 9.  Ændringer i eller tilføjelser til en godkendt  

 instrumentkonstruktion kræver en supplerende EØF-typegodkendelse, hvis  

 ændringen eller tilføjelsen har eller kan have indflydelse på instrumentets  

 måleresultater eller på dets normale anvendelsesbetingelser.
Den supplerende  

 typegodkendelse skal søges hos den samme måletekniske tjeneste, der har  

 udstedt typegodkendelsen.
 Stk. 2.  I stedet for tillæg til den oprindelige  

 EØF-typegodkendelsesattest gives der imidlertid ny EØF-typegodkendelse for  

 den ændrede type, såfremt denne er ændret efter at denne bekendtgørelse eller  

 det pågældende specialdirektiv er blevet ændret eller tilpasset på en sådan  

 måde, at den ændrede type ellers kun kunne godkendes i henhold til de nye  

 bestemmelser.
 § 10.  I en EØF-typegodkendelse for en supplerende  

 anordning fastsættes:
a. de instrumentkonstruktioner den supplerende anordning må tilsluttes  

 eller indbygges i; b. de almindelige betingelser for den samlede funktion af instrumentet med  

 den supplerende anordning.
§ 11.  Fører EØF-godkendelsesprøvningen  

 (typeprøvningen) til et tilfredsstillende resultat udstedes attest herom til  

 ansøgeren.
Denne har pligt til at anbringe attestens godkendelsesmærke på  

 alle instrumenter, der er i overensstemmelse med den godkendte konstruktion,  

 såfremt dette foreskrives i bestemmelserne for den pågældende instrumenttype,  

 eller såfremt EØF-førstegangsverifikation ikke er foreskrevet for den  

 pågældende instrumenttype.
I alle andre tilfælde har ansøgeren ret til at  

 anbringe godkendelsesmærket på instrumenterne.
 Stk. 2.  Med hensyn til attester, godkendelsesmærker,  

 deponering af en instrumentmodel og bekendtgørelse af EØF-typegodkendelse  

 følges reglerne i bilag I, nr. 3, 4, og 5 og 6.
§ 12.  EØF-typegodkendelsen gælder i 10 år.
Dens  

 gyldighed kan forlænges for ti år ad gangen; antallet af instrumenter, der  

 kan fremstilles i overensstemmelse med den godkendte konstruktion, er ikke  

 begrænset.
Forlænges gyldigheden af en EØF-typegodkendelse ikke, anses de  

 instrumenter, der allerede er i brug, som godkendt, når de er blevet  

 fremstillet og anvendt i henhold til denne bekendtgørelse.
 Stk. 2.  EØF-typegodkendelser, som er udstedt på  

 grundlag af forskrifter i denne bekendtgørelse og i et specialdirektiv, kan  

 ikke forlænges efter den dato, hvor en ændring eller tilpasning af disse  

 fællesskabsforskrifter er trådt i kraft, såfremt disse EØF-typegodkendelser  

 ikke ville kunne udstedes på grundlag af disse nye forskrifter.
Stk. 3.  For instrumenter, der ikke kan opnå godkendelse  

 eller forlængelse i henhold til stk. 1, kan Teknologistyrelsen udstede en  

 begrænset godkendelse eller forlængelse.
Godkendelsen kan indeholde  

 begrænsning af gyldighedstiden, af antallet af godkendte instrumenter, af  

 anvendelsesområdet samt forpligtelse til at meddele Teknologistyrelsen  

 installationsstedet i det enkelte tilfælde.
 Stk. 4.  Teknologistyrelsen kan fastsætte regler for de  

 i § 7, stk. 3 bemyndigede laboratorier til inden for klart afgrænsede områder  

 at udstede begrænsede godkendelser eller forlængelser.
Stk. 5.  Ved anvendelse af en ny teknik, som ikke er  

 beskrevet i en bestemmelse i henhold til § 2, kan Teknologistyrelsen udstede  

 en begrænset EØF-typegodkendelse, der kan indeholde begrænsninger, jfr. stk.  

 3, og særlige betingelser med hensyn til den anvendte teknik.
En sådan  

 godkendelse kan dog kun udstedes, når de i bestemmelserne for den pågældende  

 instrumenttype fastsatte maksimale tolerancer ikke overskrides.
Godkendelsens  

 gyldighedsperiode er begrænset til højst to år, men kan forlænges med  

 yderligere tre år.
 § 13.  Kræves der ikke EØF-typegodkendelse for en  

 instrumenttype, der opfylder forskrifterne i de for den pågældende  

 instrumenttype udstedte bestemmelser, jfr. § 2, kan sådanne instrumenter af  

 fabrikanten forsynes med et særligt mærke i henhold til bilag I, nr. 3.3.
 § 14.  En EØF-typegodkendelse kan tilbagekaldes, når  

 instrumenterne ikke er i overensstemmelse med den godkendte konstruktion  

 eller de herom udstedte bestemmelser, jfr. § 2, eller når de i  

 godkendelsesattesten eller de i § 12, stk. 2 og 3, nævnte måletekniske krav  

 ikke overholdes.
 Stk. 2.  EØF-typegodkendelse tilbagekaldes af  

 Teknologistyrelsen, såfremt instrumenter af den godkendte konstruktion ved  

 anvendelsen udviser en fejl af generel karakter, der gør dem uegnede til  

 deres formål.
Stk. 3.  Når de i stk. 2 nævnte forhold er konstateret,  

 kan salg og anvendelse af instrumentet indtil videre forbydes.
Det samme  

 gælder for instrumenter, for hvilke der ikke kræves  

 EØF-førstegangsverifikation, når fabrikanten, efter påtale har fundet sted,  

 ikke har tilvejebragt overensstemmelse med den godkendte konstruktion eller  

 med de derom meddelte bestemmelser, jfr. § 2.
EØF-førstegangsverifikation § 15.  EØF-førstegangsverifikation består i afprøvning  

 og bekræftelse af et nyt eller renoveret instruments overensstemmelse med den  

 typegodkendte konstruktion og/ eller de i henhold til § 2 fastsatte  

 bestemmelser; denne verifikation markeres med EØF-verifikationsstemplet, jfr.  

 § 17.
 Stk. 2.  Denne EØF-førstegangsverifikation af  

 instrumenter kan i de tilfælde, som er nævnt i specialdirektiverne, og på de  

 deri omhandlede betingelser, foretages på anden vis end ved verifikation af  

 hvert enkelt instrument.
 Stk. 3.  EØF-førstegangsverifikation af instrumenter  

 kan, i det omfang der er laboratorier autoriseret af Statens Tekniske  

 Prøvenævn inden for det pågældende område og disse er bemyndiget af  

 Teknologistyrelsen til at foretage verifikation, udføres af disse  

 laboratorier.
 Forudsætningen for verifikation er, at fabrikanten dokumenterer, at  

 instrumenterne besidder de måletekniske egenskaber og opfylder de tekniske  

 forskrifter om udførelse og funktion, der er nærmere fastlagt i  

 bestemmelserne for den pågældende instrumenttype, jfr. § 2.
 Stk. 4.  Instrumenter, der er forsynet med stemplet for  

 EØF-førstegangsverifikation, er godkendt til salg og anvendelse indtil det  

 tidspunkt, der særligt måtte være blevet fastlagt i bestemmelserne herom,  

 jfr. § 2, dog mindst indtil udgangen af året efter det år, hvor stemplet for  

 EØF-førstegangsverifikation er blevet anbragt.
 § 16.  Når et instrument indleveres til  

 EØF-førstegangsverifikation, undersøges, om instrumentet er en konstruktion,  

 der ikke er godkendelsespligtig og, såfremt dette er tilfældet, om det er i  

 overensstemmelse med de forskrifter om teknisk udførelse og funktion, der er  

 fastlagt i de særlige bestemmelser herom, jfr. § 2. Endvidere undersøges om  

 instrumentet har fået tildelt EØF-typegodkendelse, og, såfremt dette er  

 tilfældet, om det er i overensstemmelse med den godkendte konstruktion.
 Stk. 2.  Afprøvningen gennemføres i øvrigt efter de  

 herom fastsatte regler, jfr. § 2.
 § 17.  Er resultatet af afprøvningen af et instrument  

 i henhold til § 16 og i henhold til bilag II, nr. 1 og 2, tilfredsstillende,  

 anbringes EØF-stemplet for den delvise eller fuldstændige  

 EØF-førstegangsverifikation i henhold til bilag II, nr. 3, på instrumentet.
 Stk. 2.  Modeller og beskrivelser af stemplet er angivet  

 i bilag II, nr. 3.
Kontrol af ibrugværende instrumenter § 18.  Når ibrugværende EØF-stemplede eller -mærkede  

 instrumenter afprøves, og der ikke i de for den pågældende instrumenttype  

 udstedte bestemmelser er fastsat regler for afprøvning og brugstolerancer,  

 anvendes de i øvrigt her i landet gældende forskrifter for tilsvarende  

 udstyr.
 § 19.  Her i landet ibrugværende instrumenter, der er  

 forsynet med EØF-stempel eller -mærke, omfattes med hensyn til overskridelse  

 af foreskrevne brugstolerancer af de i øvrigt for kontrolpligtige  

 instrumenter gældende regler.
 Ikrafttræden m.v.
 § 20.  Afgørelser, hvorved EØF-typegodkendelse afslås,  

 ikke forlænges eller tilbagekaldes, eller ved hvilke  

 EØF-førstegangsverifikation afslås eller salg eller anvendelse af et  

 instrument forbydes, skal nøje begrundes over for rekvirenten.
§ 21.  Denne bekendtgørelse træder i kraft dagen efter  

 bekendgørelsen i Lovtidende.
Samtidig ophæves Handelsministerets  

 bekendtgørelse nr. 75 af 6. februar 1976 om EØF-justering.
Statens Metrologiråd, den 1. november  

 1984 Peder C.
Beyer /Jørgen Kaave Bilag I EØF-typegodkendelse 1. Ansøgning om EØF-godkendelse 1.1. Ansøgning og korrespondance skal være affattet på det officielle  

 sprog i den stat, i hvilken ansøgningen indgives.
 Denne medlemsstat kan kræve, at vedlagte dokumenter ligledes er affattet  

 på dette officielle sprog.
 Ansøgeren skal samtidig tilsende hver medlemsstat et eksemplar af sin  

 ansøgning.
 1.2. Ansøgningen skal indeholde følgende oplysninger:
- fabrikantens eller firmaets, den befuldmægtigedes eller ansøgerens navn  

 og adresse, - måleinstrumentets kategori - påtænkt anvendelse, - måletekniske data, - eventuel handelsbetegnelse eller typebetegnelse.
 1.3. Sammen med ansøgningen skal i to eksemplarer vedlægges de dokumenter,  

 der er nødvendige for dens behandling, særligt:
 1.3.1. en beskrivelse af:
- instrumentets udførelse og funktion, - anordninger, der garanterer en sikker funktion, - regulerings- og justeringsindretninger, - stederne for anbringelse af:
- verifikationsstemplet, - (eventuel) plombering.
 1.3.2. Samlingstegning for instrumentet samt eventuelt detailtegninger af  

 vigtige konstruktionsdele.
 1.3.3. Principdiagram samt eventuelt en fotografisk gengivelse.
 1.4. Er der allerede meddelt nationale godkendelser, skal sådanne  

 vedlægges ansøgningen.
2. EØF-godkendelsesprøve 2.1. EØF-godkendelsesprøven består af:
 2.1.1. En gennemgang af konstruktionsdokumenterne og en prøvning af de  

 måletekniske data foretaget på et autoriseret laboratorium eller på  

 produktions-, leverings- eller installationsstedet.
 2.1.2. En gennemgang alene af de indleverede dokumenter, når de  

 måletekniske data kendes i enkeltheder.
2.2. Afprøvningen omfatter hele instrumentets funktion under normale  

 anvendelsesbetingelser.
Under disse betingelser skal instrumentet bevare de  

 krævede måletekniske egenskaber.
 2.3. Art og omfang af afprøvningen i henhold til nr. 2.1. fastsættes i de  

 for den pågældende instrumenttype udstedte bestemmelser.
 2.4. Det laboratorium, som udfører godkendelsesprøven (typeprøvningen) kan  

 kræve, at ansøgeren stiller de normalinstrumenter samt det kvalificerede  

 personale, som måtte være nødvendigt ved prøvens gennemførelse, til dets  

 rådighed.
3. EØF-godkendelsesattest og godkendelsesmærke 3.1. EØF-godkendelsesattesten angiver resultaterne af  

 konstruktionsprøvningen og fastsætter de øvrige krav, der skal overholdes.  

 Der skal vedlægges beskrivelser, tegninger og diagrammer, der er nødvendige  

 til identifikation af konstruktionen og til forklaring af funktionen.  

 Godkendelsesmærket i henhold til § 11 i denne bekendtgørelse har form af et  

 stiliseret E.
Dette mærke indeholder:
- i den øverste del kendingsbogstavet for den stat, der tildeler  

 godkendelsen (B for Belgien, D for Forbundsrepublikken Tyskland, DK for  

 Danmark, F for Frankrig, GR for Grækenland, I for Italien, IR for Irland, L  

 for Luxembourg, NL for Nederlandene og UK for Det forende Kongerige  

 Storbritannien og Nordirland) samt de to sidste cifre i godkendelsesåret; - i den nederste del en betegnelse, der fastsættes af den kompetence  

 måletekniske tjeneste (kendingsnummer). Et eksempel på dette  

 godkendelsesmærke findes under nr. 6.1.
3.2. Ved en begrænset EØF-godkendelse suppleres dette mærke ved, at der  

 foran det stiliserede E anbringes et P af samme størrelse.
Et eksempel på  

 dette godkendelsesmærke findes under nr. 6.2.
3.3. Det mærke, der er nævnt i § 13 i denne bekendtgørelse, svarer til et  

 EØF-godkendelsesmærke, hvori det stiliserede E er erstatet med sit  

 spejlbillede symmetrisk om en lodret akse.
Et eksempel på dette  

 godkendelsesmærke findes under nr. 6.3.
3.4. Mærket i henhold til § 11 i denne bekendtgørelse for de tilfælde,  

 hvor et instrument er fritaget for EØF-verifikation, svarer til et  

 EØF-godkendelsemærke omskrevet med en sekskant.
Et eksempel på dette mærke  

 findes under nr. 6.4.
3.5. De i foranstående punkter nævnte mærker, der er anbragt af  

 fabrikanten i henhold til bestemmelserne i denne bekendtgørelse, skal på  

 ethvert måleinstrument og enhver supplerende anordning, der indleveres til  

 verifikation, være anbragt på et synligt sted, være let læselige, og må ikke  

 kunne slettes.
Er der tekniske vanskeligheder forbundet med anbringelsen, kan  

 der dispenseres herfor i de for den pågældende instrumenttype udstedte  

 bestemmelser, eller sådan dispensation kan indrømmes efter aftale med  

 medlemsstaternes måletekniske tjenester.
4. Deponering af instrumentmodel I de i bestemmelserne for de pågældende instrumenttyper nævnte tilfælde  

 kan Teknologistyrelsen, når det anses for påkrævet, bestemme, at der  

 deponeres en model af den godkendte måleinstrumentkonstruktion.
I stedet for  

 denne instrumentmodel kan Teknologistyrelsen også bestemme, at der deponeres  

 dele af måleinstrumentet, prototyper, eller tegninger, hvilket i så fald  

 angives på EØF-godkendelsesattesten.
5. Godkendelsens bekendtgørelse 5.1. EØF-typegodkendelserne og EØF-typegodkendelserne med begrænset  

 virkning bekendtgøres i et særtillæg til De Europæiske Fællesskabers Tidende.  

 Det samme gælder for godkendelsen af supplerende anordninger til  

 instrumenter.
 5.2. På tidspunktet for meddelelsen til den interesserede tilsendes der  

 Kommissionen og de andre medlemsstater genparter af godkendelsestesterne;  

 efter ønske kan disse også få genparter af prøvningsrapporterne.
 5.3. Tilbagekaldelse af en EØF-typegodkendelse samt andre meddelelser om  

 EØF-typegodkendelsens omfang og gyldighed sker ligeledes i overensstemmelse  

 med fremgangsmåden i henhold til nr. 5.1. og 5.2.
 5.4. En medlemsstat, der afviser enEØF-typegodkendelse, underretter de  

 øvrige medlemsstater og Kommissionen herom.
6. Mærker med relation til EØF-typegodkendelser 6.1. Mærke for EØF-typegodkendelse:
 Eksempel:
 EØF-typegodkendelse, udstedt af Physikalisch-technische Bundesanstalt  

 (PTB) i Forbundsrepublikken Tyskland i 1971 (jævnfør nr. 3.1., første led).  

 EØF-typegodkendelsens kendingsnummer (jævnfør nr. 3.1., andet led).
 6.2. Mærke for EØF-typegodkendelse medbegrænset virkning (jævnfør nr.  

 3.2.):
 Eksempel:
 EØF-typegodkendelse med begrænset virkning, udstedt af  

 Physikalisch-technische Bundesanstalt i Forbundesrepublikken Tyskland i 1971  

 Kendingsnummeret for EØF-typegodkendelsen med begrænset virkning.
 6.3. Mærke for fritagelse for EØF-typegodkendelse (jævnfør nr. 3.3.):
 Eksempel:
 6.4. Mærke for typegodkendelse i tilfælde af, at instrumentet er fritaget  

 for førstegangsverifikation (jævnfør nr. 3.4.):
 Eksempel:
 EØF-typegodkendelse, udstedt af Physikalisch-technische Bundesanstalt i  

 Forbundsrepublikken Tyskland i 1971. EØF-typegodkendelsens kendingsnummer.
Bilag II EØF-førstegangsverifikation 1. Almindeligt 1.1. EØF-førstegangsverifikation kan gennemføres i et eller flere afsnit  

 (i almindelighed to afsnit).
1.2. Under forbehold af de for den pågældende instrumenttype fastsatte  

 bestemmelser 1.2.1. gennemføres EØF-førstegangsverifikation i et afsnit ved  

 instrumenter, der når de forlader fabrikken, udgør en enhed, dvs. som  

 principielt kan overføres til anvendelsesstedet uden forinden at skilles ad; 1.2.2. gennemføres EØF-førstegangsverifikation i to eller flere afsnit ved  

 instrumenter, hvis korrekte funktion afhænger af installations- eller  

 anvendelsesbetingelserne; 1.2.3. skal det første afsnit af verifikationen navnlig tjene til at sikre  

 instrumentets overensstemmelse med den godkendte konstruktion eller - for  

 instrumenter, der ikke kræver typegodkendelse - med de pågældende  

 forskrifter.
2. Stedet for EØF-førstegangsverifikation 2.1. Er verifikationsstedet ikke fastlagt i bestemmelserne for den  

 pågældende instrumenttype, udføres verifikationen for sådanne instrumenter,  

 som afprøves i et afsnit, på det af det bemyndigede laboratorium hertil  

 bestemte sted.
 2.2. For de instrumenters vedkommende, der afprøves i to eller flere  

 afsnit, udføres verifikationen af det bemyndigede laboratorium eller dettes  

 lokale repræsentant.
 2.2.1 Det sidste verifikationsafsnit finder sted på installationsstedet.
 2.2.2. For de øvrige verifikationsafsnit gælder forskrifterne i nr. 2.1.
2.3. Specielt i sådanne tilfælde, hvor verifikationen foretages på andet  

 sted end ved det bemyndigede laboratorium, kan dette kræve, at ansøgeren - stiller de normalinstrumenter samt det prøvningsudstyr og det  

 kvalificerede personale, der kræves til verifikationen, til dets rådighed.
 - forelægger et eksemplar af EØF-godkendelsesattesten.
3. Verifikationsstemplet for  

 EØF-førstegangsverifikation 3.1. Beskrivelse af stemplet for EØF-førstegangsverifikation.
 3.1.1. Under forbehold af bestemmelserne udstedt for den pågældende  

 instrumenttype benyttes til EØF-førstegangsverifikation følgende stempler i  

 henhold til nr. 3.3.:
 3.1.1.1. Det endelige EØF-verifikationsstempel, der består af to mærker:
a.
Det første mærke, udført i form af et lille »e«, der - i den  

 øverste halvdel bærer kendingsbogstavet for den stat, i hvilken den første  

 verifikation er foretaget (B for Belgien, D for Forbundsrepublikken Tyskland,  

 DK for Danmark, F for Frankrig, GR for Grækenland, I for Italien, IR for  

 Irland, L for Luxembourg, NL for Nederlandene og UK for Det forenede  

 Kongerige Storbritannien og Nordirland) samt om nødvendigt et eller to cifre,  

 der angiver en opdeling efter området; - i den nederste halvdel bærer  

 kendingsnummeret for den person eller det bemyndigede laboratorium, der har  

 foretaget verifikationen.
b.
Det andet mærke, der består af de to sidste cifre i verifikationsåret i  

 en sekskantet ramme.
3.1.1.2. Stemplet for den delvis gennemførte EØF-førstegangsverifikation,  

 der kun består af det første mærke.
Det tjener også som plomberingsmærke.
3.2. Stemplernes form og dimensioner 3.2.1. Form, dimensioner og konturer af bogstaver og tal til stemplerne  

 for EØF-førstegangsverifikation i henhold til nr. 3.1. er bestemt i de  

 bilagte tegninger; de to første tegninger spcificerer stemplets enkeltdele,  

 medens den tredje viser et eksempel på stemplets hele udførelse.
De på  

 tegningerne angivne dimensioner er normaliseret i relation til diameteren i  

 den cirkel, der omskriver det lille bogstav »e« og det sekskantede  

 felt.
De faktiske diametre i den omskrevne cirkel i stemplerne er 1,6 mm, 3,2  

 mm, 6,3 mm og 12,5 mm.
 3.2.2. Medlemsstaternes måletekniske tjenester udveksler gensidigt  

 originaltegninger til deres stempler for EØF-førstegangsverifikation udført  

 efter de vedlagte modeltegninger.
3.3. Stemplernes anbringelse 3.3.1. Det endelige EØF-verifikationsstempel anbringes på det hertil  

 bestemte sted på instrumentet, når det er fuldstændigt afprøvet og godkendt  

 som værende i overensstemmelse med EØF-forskrifterne.
3.3.2. EØF-stemplet for del-verifikationen anbringes 3.3.2.1. ved verifikation i flere afsnit på det instrument eller den  

 instrumentdel, der opfylder betingelserne for de afsnit, der ikke er  

 foreskrevet gennemført på anvendelsesstedet, nærmere bestemt hvor  

 stempelskiltets skruer fastgøres eller på et vilkårligt andet sted, der er  

 foreskrevet i bestemmelserne for den pågældende instrumenttype; 3.3.2.2. som plomberingsmærke i alle tilfælde, nærmere bestemt på de i  

 bestemmelserne for den pågældende instrumenttype fastsatte steder.
