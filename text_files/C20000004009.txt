Cirkulære om plan for  

 tilsynet med skatteankenævnene1) Ligningsrådet har vedtaget følgende plan for  

 tilsynet med skatteankenævnenes klagebehandling på  

 skatteområdet, jf. skattestyrelseslovens § 17, stk. 1:
1. Indledning Formålet med tilsynsplanen er:
at sikre kvaliteten og ensartetheden i løsningen af  

 skatteankenævnenes del af skatteopgaven, herunder at  

 skatteansættelserne foretages korrekt og at de formelle regler anvendes  

 rigtigt at beskrive området for tilsynet at sikre indsigt i kvaliteten og ensartetheden i  

 skatteankenævnenes afgørelser at sikre et ensartet tilsyn Tilsynet tilrettelægges lokalt med udgangspunkt i  

 cirkulærets retningslinier.
 Tilsynsplanen skal tjene som vejledning for told- og  

 skatteregionerne i deres planlægning og udførelse af  

 tilsynsopgaven, således at tilsynet tilrettelægges og  

 gennemføres ensartet over hele landet.
 Regionerne skal udøve deres tilsynsopgave på  

 en måde, der kan understøtte opfattelsen af  

 skatteankenævnene som uafhængige og selvstændige lokale  

 lægmandsklageinstanser.
 Ligningsrådet og Told- og Skattestyrelsen vil  

 følge tilsynsopgavens løsning på baggrund af  

 afrapporteringer fra regionerne.
2. Tilsynets opgaver og tilsynets udførelse Tilsynet skal påse, at skatteankenævnene  

 på forsvarlig vis udfører de opgaver, der er pålagt dem i  

 henhold til skattestyrelseslovens §§ 5 - 11.
 Skatteankenævnene udfører deres opgaver i  

 henhold til deres forretningsorden (Skatteministeriets bekendtgørelse  

 nr. 528 af 17. juni 1996) og tilsynet tilrettelægges bl.a. med  

 udgangspunkt heri.
 Kommunerne yder skatteankenævnene  

 sekretariatsbistand ved klagebehandlingen, jf. skattestyrelseslovens  

 § 11, stk. 1.
3. De enkelte tilsynselementer Told- og skatteregionernes arbejde med tilsynsopgaven kan  

 opdeles i forskellige delelementer.
1.	Møder med skatteankenævnet 2.	Klagebehandlingen 3.	Afrapportering Ad 1. Møder med skatteankenævnet.
Told- og skatteregionen afholder møder med  

 skatteankenævnets medlemmer.
Møderne afholdes efter behov og  

 efter aftale.
 Skatteankenævnssekretariatet kan indbydes til  

 sådanne møder.
 Temaet for disse møder kan eksempelvis være  

 tilsynets praktiske tilrettelæggelse, herunder deltagelse i  

 skatteankenævnets klagebehandlende møder, og erfaringerne fra de  

 klagebehandlende møder.
Ad 2. Klagebehandlingen Skatteankenævnet påkender klager over de  

 kommunale skatteforvaltningers skatteansættelser.
Told- og skatteregionen påser, at  

 skatteankenævnene udfører de pålagte arbejdsopgaver efter  

 de i forretningsordenen beskrevne retningslinier.
Dette sker ved gennemgang  

 af skatteankenævnenes kendelser og ved deltagelse i  

 skatteankenævnenes klagebehandlende møder i fornødent  

 omfang.
 Klagebehandlingen i skatteankenævnet skal ske  

 uafhængigt af såvel den kommunale ligningsmyndighed som af  

 tilsynsmyndigheden.
 Regionens deltagelse i skatteankenævnenes  

 møder bør alene ske efter forudgående meddelelse herom  

 til skatteankenævnet.
Regionen bør kun deltage i skatteankenævnenes  

 klagebehandlende møder, hvis der er tale om helt særegne sager.  

 Regionen bør normalt ikke deltage, hvis klageren har personligt  

 fremmøde for skatteankenævnet, med mindre klageren eller  

 skatteankenævnet har anmodet regionen herom.
Regionen bør heller  

 ikke deltage, hvis regionen eller Told- og Skattestyrelsen tidligere har  

 været involveret i den konkrete sag.
Hvis skatteankenævnet træffer en efter  

 regionens opfattelse klart urigtig afgørelse, kan regionen i  

 medfør af skattestyrelseslovens § 14, stk. 5 indsende  

 skatteankenævnets afgørelse til Told- og Skattestyrelsen med  

 henblik på en vurdering af, om sagen bør forelægges  

 Ligningsrådet med indstilling om ændring.
Ligningsrådet  

 ændrer efter praksis dog kun skatteankenævnenes urigtige  

 afgørelser, hvis de har vidererækkende betydning eller  

 større provenumæssig betydning.
Ligningsrådet kan på  

 tilsvarende måde ændre skatteankenævnenes urigtige  

 afgørelser, hvis skatteankenævnet ikke retter sig efter en  

 tidligere henstilling fra Ligningsrådet, Told- og Skattestyrelsen eller  

 regionen om samme eller tilsvarende forhold eller hvis der er tale om  

 »nøglepersoner« i kommunen (borgmester, økonomidirektør,  

 skattechef eller tidligere og nuværende medlemmer af  

 skatteankenævnet samt disses ægtefæller).
 Til brug for tilsynet aftaler regionen med  

 skatteankenævnet, at regionen får tilsendt kopi af protokollen og  

 samtlige skatteankenævnskendelser.
 Told- og skatteregionen kan udtage et antal sager til  

 gennemgang med henblik på yderligere at sikre, at sagsbehandlingen,  

 herunder sagsfremstilling og begrundelse, opfylder forvaltningslovens krav.  

 Dette gælder sager af mere principiel karakter og ubetinget sager  

 vedrørende kommunens »nøglepersoner«.
Ad 3. Afrapportering Som dokumentation for tilsynets gennemførelse  

 udarbejder told- og skatteregionen for hver kommune en tilsynsrapport.
 Rapporten skal redegøre for, om og i hvilket omfang  

 enkeltforhold har givet anledning til bemærkninger.
 Rapporten skal desuden indeholde en kortfattet  

 redegørelse for de tilfælde, hvor skatteankenævnet har  

 afsagt en efter regionens opfattelse klart urigtig kendelse, som regionen  

 herefter har reageret på enten i form af en henstilling til  

 skatteankenævnet om at træffe korrekte afgørelser i  

 fremtiden eller i form af en anmodning om forelæggelse af sagen for  

 Ligningsrådet.
 Rapporten dækker kalenderåret.
 Rapporten skal vedlægges et bilag  

 indeholdende:
oplysning om antallet af møder med skatteankenævnene oplysning om antallet af kendelser, som skatteankenævnet har  

 truffet, og som regionen herefter har gennemgået oplysning om antallet af klagesager, der er udtaget til nærmere  

 undersøgelse på basis af indhentet sagsmateriale mv.
Tilsynsrapporten sendes herefter i udkast til  

 skatteankenævnet.
Eventuelle bemærkninger indarbejdes i  

 rapporten Evaluering af de enkelte elementer i tilsynet sker  

 på møder med skatteankenævnet.
 De årlige tilsynsrapporter skal være  

 udarbejdet senest 3 måneder efter kalenderårets udløb,  

 første gang senest den 1. april 2001.
 Tilsynsrapporten indsendes til Told- og Skattestyrelsen,  

 der herefter orienterer Ligningsrådet om status for tilsynet, hvis der  

 er særlige forhold eller problemer.
 Tilsynsrapporten sendes desuden til chefen for den  

 forvaltning, hvorunder skatteankenævnets sekretariat er organiseret, og  

 kommunalbestyrelsen.
Told- og Skattestyrelsen, den 16. marts  

 2000 Frantz Howitz /Ruth Kjærskov 1)   I Told- og  

 Skattestyrelsens egen fortløbende nummerrække har  

 cirkulæret nr. 2000-06.
