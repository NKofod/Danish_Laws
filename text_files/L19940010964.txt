I henhold til ministerresolution af 23. december 1993, og efter at  

 Folketinget den 10. december 1993 har meddelt sit samtykke dertil, har  

 Danmark godkendt de den 3. juni 1987 i Regina, Canada, vedtagne ændringer af  

 Ramsar-konventionen af 2. februar 1971 om vådområder af international  

 betydning, navnlig som levesteder for vandfugle, jf.
Udenrigsministeriets  

 bekendtgørelse nr. 26 af 4. april 1978 og senere bekendtgørelser, senest nr.  

 55 af 11. august 1987, Lovtidende C.
 Ændringerne har følgende ordlyd:
KONVENTION OM VÅDOMRÅDER AF INTERNATIONAL BETYDNING NAVNLIG SOM LEVESTEDER FOR VANDFUGLE Ekstraordinær konference mellem de kontraherende parter 28. maj til 3. juni 1987, Regina, Saskatchewan, Canada ÆNDRINGER AF KONVENTIONEN VEDTAGET AF DEN EKSTRAORDINÆRE KONFERENCE Artikel 6 1. Den nuværende tekst i stk. 1 erstattes af følgende  

 ordlyd:
»Der institueres en konference mellem de kontraherende parter med  

 henblik på at efterprøve og fremme denne konventions opfyldelse.  

 Sekretariatet, der omtales i artikel 8, stk. 1, skal mindst een gang hvert  

 tredie år sammenkalde de kontraherende parters konference til ordinære møder,  

 med mindre andet besluttes af konferencen, og til ekstraordinære møder efter  

 skriftlig anmodning fra mindst en trediedel af de kontraherende parter.
På  

 hvert ordinært møde i de kontraherende parters konference fastlægges tid og  

 sted for næste ordinære møde.« 2. Første sætning i stk. 2 ændres som følger:
»De kontraherende parters konference har beføjelse til at:» 3. I slutningen af stk. 2 tilføjes et yderligere punkt  

 som følger:
 4. Et nyt stk. 4 af følgende ordlyd tilføjes:
»De kontraherende parters konference skal vedtage en forretningsorden  

 for hvert af sine møder.« 5. Som nye stk. 5 og 6 tilføjes følgende:
5. De kontraherende parters konference skal fastsætte  

 og løbende efterprøve denne konventions økonomiske vedtægter.
På hvert af  

 sine ordinære møder skal den vedtage et budget for den følgende  

 regnskabsperiode med to trediedeles flertal af de tilstedeværende og  

 stemmeafgivende kontraherende parter.' 6. Hver af de kontraherende parter skal bidrage til  

 budgettet efter en bidragsskala, som vedtages eenstemmigt af de  

 tilstedeværende og stemmeafgivende kontraherende parter på et ordinært møde  

 under de kontraherende parters konference.' Artikel 7 Stk. 2  erstattes af følgende ordlyd:
»Hver af de kontraherende parter, som er repræsenteret på en  

 konference, har een stemme, idet anbefalinger, resolutioner og beslutninger  

 vedtages med simpelt flertal af de tilstedeværende og stemmeafgivende  

 kontraherende parter, med mindre andet er bestemt i denne konvention.« I medfør af artikel 10 bis trådte ændringerne i kraft den 1. maj 1994 for  

 Danmark og følgende andre lande:
Australien Armenien Bangladesh Bulgarien Canada Finland Grækenland Indonesien Irland Island Japan Jordan Lichtenstein Litauen Mexico Nederlandene New Zealand Norge Pakistan Polen Den Russiske Føderation Schweiz Storbritannien Sverige Sydafrika Trinidad & Tobago Tunesien Tyskland Ungarn Østrig Det meddeles samtidig, at yderligere følgende lande med virkning fra de  

 anførte datoer har ratificeret eller tiltrådt konventionen:
Alle de ovennævnte lande, bortset fra Algeriet, Belgien, Kroatien,  

 Slovenien, Suriname og Uruguay, har endvidere tiltrådt ændringsprotokollen af  

 3. december 1982, jf.
Udenrigsministeriets bekendtgørelse nr. 55 af 11.  

 august 1987.
 Ændringsprotokollen er tillige tiltrådt af:
Grækenland Italien New Zealand Norge Den Russiske Føderation og Sverige De godkendte ændringer trådte i kraft den 1. maj 1994.
 Ændringerne berører ikke Færøerne og Grønland.
