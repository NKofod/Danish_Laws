 En lejerforening spurgte, om der skal betales afgift af  

 vedligeholdelsesarbejder, udført på en ejendom, ejet af et byggeselskab.
 Lejerforeningen havde planlagt at oprette en håndværkerafdeling til  

 udførelse af arbejdsydelser vedrørende løbende vedligeholdelse, som i henhold  

 til lejeloven påhviler udlejer, samt istandsættelsesarbejder hos de enkelte  

 lejere.
Ministeriet for skatter og afgifter svarede, at håndværkerafdelingen vil  

 være omfattet af afgifts- og registreringspligten efter merværdiafgiftslovens  

 § 5, jf §§ 3 og 4, såfremt afdelingen etableres af lejerforeningen, og  

 håndværkerne ansættes af foreningen.
Det forudsættes herved, at  

 arbejdsydelserne udføres for ejeren (byggeselskabet) eller lejerne.
Håndværkerafdelingen er også omfattet af afgifts- og registreringspligten,  

 hvis afdelingen etableres af byggeselskabet, og håndværkerne ansættes af  

 dette.
Det forudsættes herved, at arbejdsydelserne præsteres for lejerne.  

 Hvis arbejdsydelserne tillige præsteres for byggeselskabet, skal der svares  

 afgift af dette arbejde efter lovens § 8, stk 1, jf § 11, stk 1.
