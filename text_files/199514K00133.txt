Nr BTL 133 Betænkning over Forslag til lov om ændring af ligningsloven og  

 personskatteloven (Vindmøller)   

 Nr L 133 1995-96, 1. samling Afgivet af Skatteudvalget Afgivet: 19960522 Udvalget har behandlet lovforslaget i nogle møder og har herunder stillet  

 spørgsmål til skatteministeren og miljø- og energiministeren, som disse har  

 besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dammann, Ulla, Juelsminde, Danmarks Vindmølleforening, Hogager-Skave-Trabjerg Vindmøllelaug I/S, I/S Fanø Vindmøllelaug af 1983, Nordvestjydsk Vindmølleforening og Tybjerg Vindmøllelaug I/S.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Dansk  

 Folkepartis medlem) lovforslaget til vedtagelse med de stillede  

 ændringsforslag.
 Et mindretal inden for flertallet (Socialistisk Folkepartis medlem af  

 udvalget) bemærker, at Socialistisk Folkeparti finder det positivt, at  

 ministerens ændringsforslag imødekommer den kritik, som Socialistisk  

 Folkeparti rejste ved 1. behandling af lovforslaget.
 Socialistisk Folkeparti lægger især vægt på overgangsreglerne for  

 hidtidige vindmølleejere og på de skematiske skatteregler for fremtiden, hvor  

 nye vindmølleejere ikke behøver at udarbejde et kompliceret skatteregnskab.
Socialistisk Folkeparti vil holde øje med, om de fremtidige  

 beskatningsvilkår i sammenhæng med de ændrede tilslutningsregler giver en  

 tilstrækkelig udbygning af vindenergien i Danmark.
Hvis det ikke bliver  

 tilfældet, er der behov for senere at revidere enten i skattereglerne eller i  

 andre af de regler, der tilsammen afgør økonomien ved vindmølledrift.
 Socialistisk Folkeparti finder, at der skal udstedes retningslinjer for  

 den kommunale planlægning af vindmøllers placering med det formål at hindre  

 jordspekulation.
Punktplanlægning, som indebærer, at nye vindmøller henvises til opstilling  

 på et nøje defineret få kvadratmeter stort areal, giver den jordbesidder, der  

 ejer det pågældende areal en utilsigtet gevinst, som fordyrer  

 vindmøllerprojekter væsentligt.
Det er årsagen til, at man ikke opstiller  

 vindmøller, hvor vindforholdene i øvrigt er gunstige.
De nye retningslinjer skal i stedet for punktplanlægning operere med  

 områdeplanlægning med skraverede områder, der generelt dækker flere  

 arealejerforhold.
Dette vil skabe konkurrence i udbudet af opstillingssteder  

 og gennem reducerede grundpriser gøre det attraktivt at opstille vindmøller.
Et mindretal (Dansk Folkepartis medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af DF):
 Til § 1 1) Paragraffen affattes således:
 »§ 1 I lov om påligningen af indkomst- og formueskat til  

 staten (ligningsloven), jf. lovbekendtgørelse nr. 869 af 15. november 1995,  

 som senest ændret ved § 2 i lov nr. 401 af 22. maj 1996, foretages følgende  

 ændringer:
 1. Efter § 8 O indsættes:
»8 P.
Fysiske personer, der ejer vindmøller eller  

 vindmølleandele, kan ved opgørelsen af den skattepligtige indkomst en gang  

 for alle vælge at medregne indkomst ved vindmølledriften efter reglerne i  

 stk. 2 og 3.
 Stk. 2. Af den del af bruttoindkomsten fra vindmølledriften, der  

 overstiger 3.000 kr., medregnes 60 pct. til den skattepligtige indkomst.
 Stk. 3. Såfremt bruttoindkomst ved vindmølledriften medregnes til  

 den skattepligtige indkomst efter reglen i stk. 2, kan der ikke foretages  

 fradrag for udgifter forbundet med vindmølledriften, herunder afskrivninger.
 Stk. 4. Hvis den skattepligtige vælger at anvende reglerne i stk.  

 2 og 3, anses vindmøllerne eller vindmølleandelene for udelukkende benyttet  

 til private formål.
Stk. 5. Hvis den skattepligtige vælger at medregne indkomst fra  

 vindmølledriften efter skattelovgivningens almindelige regler i stedet for  

 efter reglerne i stk. 2 og 3, anses vindmøllerne eller vindmølleandelene for  

 udelukkende erhvervsmæssigt benyttet.« 2. I § 29 indsættes efter stk. 3 som nyt stykke:
»Stk. 4. Ejere af vindmøller eller vindmølleandele, der  

 anvender reglerne i § 8 P, stk. 2 og 3, medregnes ikke ved opgørelsen af  

 antallet af ejere i stk. 1.«» Til § 2 2) Paragraffen affattes således:
 »§ 2 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 742 af 9. september 1995, som  

 senest ændret ved § 3 i lov nr. 399 af 22. maj 1996, foretages følgende  

 ændring:
 1. I § 4 indsættes efter stk. 7 som nyt stykke:
»Stk. 8. Ejere af vindmøller eller vindmølleandele, der  

 anvender reglerne i ligningslovens § 8 P, stk. 2 og 3, medregnes ikke ved  

 opgørelsen af antallet af ejere i stk. 1, nr. 10.«» Til § 4 3) Stk. 3 affattes således:
»Stk. 3. Fysiske personer, der udelukkende ejer vindmøller  

 eller vindmølleandele, der er erhvervet før den 22. maj 1996, kan vælge at  

 holde indtægter og udgifter, herunder afskrivninger, vedrørende  

 vindmølledriften uden for indkomstopgørelsen for indkomståret 1996 og senere  

 indkomstår.
Det er dog en betingelse, at vindmølleejerne for indkomståret  

 1995 har anvendt reglerne i punkt 1.1.1. i Ligningsrådets bindende anvisning  

 fra 1987 om den skattemæssige behandling af vindmøller.
Hvis der erhverves  

 yderligere vindmølleandele m.v. efter det i 1. pkt. nævnte tidspunkt, opgøres  

 indkomsten fra vindmølledriften efter skattelovgivningens almindelige regler  

 eller efter reglerne i ligningslovens § 8 P, stk. 2 og 3, fra og med det  

 indkomstår, hvori der er erhvervet yderligere andele m.v.« 4) Efter stk. 3 indsættes som nye stykker:
 »Stk. 4. Reglerne i afskrivningslovens § 32, stk. 2, jf. § 9,  

 finder ikke anvendelse, når fysiske personer, der ejer vindmøller eller  

 vindmølleandele, som benyttes til både erhvervsmæssige og private formål, ved  

 opgørelsen af den skattepligtige indkomst for indkomståret 1996 vælger at  

 medregne indkomst ved vindmølledriften efter skattelovgivningens almindelige  

 regler, jf. ligningslovens § 8 P, stk. 5, eller vælger at anvende reglerne i  

 ligningslovens § 8 P, stk. 2 og 3. Har vindmølleejeren valgt at medregne  

 indkomst ved vindmølledriften efter skattelovgivningens almindelige regler,  

 overgår den del af anskaffelsessummen for vindmøllerne eller  

 vindmølleandelene, der henstår uafskrevet ved begyndelsen af indkomståret  

 1996, til afskrivning efter reglerne i afskrivningslovens afsnit I fra og med  

 indkomståret 1996. Har vindmølleejeren valgt at anvende reglerne i  

 ligningslovens § 8 P, stk. 2 og 3, finder bestemmelserne i afskrivningslovens  

 § 32, stk. 2, jf. § 9, anvendelse ved et senere salg.
Stk. 5. Vælger fysiske personer, der ejer vindmøller eller  

 vindmølleandele, som udelukkende benyttes erhvervsmæssigt, ved opgørelsen af  

 den skattepligtige indkomst for indkomståret 1996 at medregne indkomst ved  

 vindmølledriften efter reglerne i ligningslovens § 8 P, stk. 2 og 3,  

 indebærer valget uanset bestemmelserne i afskrivningslovens § 32, stk. 1, og  

 ligningslovens § 8 P, stk. 4, ikke, at vindmøllerne eller vindmølleandelene  

 anses for solgt.
Ved et senere salg finder reglerne i afskrivningslovens  

 afsnit I anvendelse.« Bemærkninger Til nr. 1-4Ændringsforslagenes provenumæssige konsekvenser Ændringsforslagene giver ikke nettoprovenuvirkninger i forhold til de  

 nuværende skatteregler, givet de nuværende tilslutningsregler.
I forhold til  

 det oprindelige lovforslag er der heller ikke nettoprovenuvirkninger, men en  

 lidt ændret fordeling.
I forhold til det oprindelige forslag er der tale om en lempelse for de  

 nuværende ejere af store vindmølleandele, muliggjort ved et stort elforbrug.  

 Sådanne typiske elvarmehusstande fik efter det oprindelige lovforslag en  

 skattestigning.
Efter overgangsbestemmelsen i ændringsforslaget vil man kunne  

 opretholde skattefriheden uændret.
Modsat gives der dog ikke i samme  

 udstrækning mulighed for, at flerpersonshusstande vil kunne erhverve  

 væsentlig større vindmølleandele med fortsat hel skattefrihed.
Ændringsforslagenes administrative konsekvenser Ændringsforslagene medfører ingen ændringer i skønnet over de  

 administrative konsekvenser.
Ad nr. 1 (§ 1, nr. 1) I lovforslaget foreslås en ændring af de gældende regler for beskatning af  

 fysiske personers indkomst fra vindmøller eller vindmølleandele.
 Lovforslaget giver mulighed for, at Miljø- og Energiministeriet kan lempe  

 reglerne for tilslutning af vindmøller eller vindmølleandele til elnettet,  

 uden at dette har utilsigtede konsekvenser som følge af, at nogle af ejerne i  

 visse tilfælde kan opnå relativt store skattefordele i forbindelse med de  

 ændrede regler.
 Det foreslås i lovforslaget, at der sker en tilpasning af skattereglerne  

 til de ændrede tilslutningsregler samtidig med, at der gennemføres en  

 forenkling af skattereglerne.
 Efter lovforslaget skal indtægter og udgifter fra vindmølleproduktion  

 skattemæssigt behandles på samme måde som indtægter og udgifter fra andre  

 produktionsanlæg.
 Dog er det fundet vigtigt at sikre, at personer, der i tillid til de  

 gældende regler har investeret i vindmøller, fortsat får en vis  

 skattebegunstigelse.
 Dette sker efter lovforslaget ved, at en vindmølleejer, der er  

 gennemsnitsforbruger, og som ville kunne holde sine indtægter og udgifter  

 uden for indkomstopgørelsen efter de gældende regler i en anvisning fra  

 Ligningsrådet, økonomisk er stillet på samme måde efter lovforslaget.
 Efter lovforslaget gives der derfor hver vindmølleejer et fradrag i  

 nettoindkomsten fra vindmølledriften eksklusive renter på 2.300 kr. årligt.
 For at forenkle administrationen af skattereglerne for vindmølleejerne  

 yderligere foreslås i ændringsforslaget, at lovforslagets regler erstattes af  

 mere skematiske regler.
I ændringsforslaget tages der fortsat udgangspunkt i, at indkomst fra  

 vindmølledrift skattemæssigt skal behandles som indkomst fra andre  

 produktionsanlæg.
Derfor skal Ligningsrådets bindende anvisning om den  

 skattemæssige behandling af vindmøller ophæves.
 Det er også stadig regeringens opfattelse, at det er vigtigt, at personer,  

 der har investeret i vindmøller, fortsat får en vis skattebegunstigelse.
 På denne baggrund indeholder ændringsforslaget et forslag om at ændre  

 fradragsreglen til en skattefritagelsesregel kombineret med et skematisk  

 fradrag.
 Efter ændringsforslaget kan fysiske personer, der ejer vindmøller eller  

 vindmølleandele, i stedet for at anvende skattelovgivningens almindelige  

 regler på indkomsten fra vindmølledriften vælge at medregne 60 pct. af den  

 del af bruttoindkomsten fra vindmølledriften, der overstiger 3.000 kr., til  

 den skattepligtige indkomst.
Det betyder, at vindmølleejere ikke skal medregne indkomst fra  

 vindmølledrift ved indkomstopgørelsen, hvis bruttoindkomsten ikke overstiger  

 3.000 kr. årligt.
Hvis bruttoindkomsten overstiger 3.000 kr. årligt, skal  

 vindmølleejeren kun medregne 60 pct. af den del af bruttoindkomsten, der  

 overstiger de 3.000 kr.
De 40 pct. af den overskydende bruttoindkomst, der er skattefri, anses for  

 et standardiseret fradrag, der dækker de udgifter, der er forbundet med  

 vindmølledriften. 40 pct.s-fradraget svarer til de gennemsnitlige  

 omkostninger gennem møllens levetid til afskrivninger m.v. for moderne nye  

 møller med en almindelig god placering og økonomi.
Der er således ikke  

 tilstræbt særlige lempelser for sådanne nye møller ud over værdien af  

 bundfradraget.
De 3.000 kr. i bundfradrag svarer til indtægten fra salg af ca. 5.000 kWh.  

 For et ægtepar svarer det til indtægten ved salg af ca. 10.000 kWh.
Da  

 gennemsnitsforbruget for en hel husstand i et parcelhus er godt 4.000 kWh og  

 i en lejlighed godt 2.000 kWh, vil husstande med et almindeligt forbrug, der  

 dækkes af egen produktion af vindmølleel, ikke skulle betale skat heraf.
Bundfradraget på 3.000 kr. i bruttoindkomsten pr. person har mindre værdi  

 for mølleejeren end de oprindeligt foreslåede 2.300 kr.s-bundfradrag i  

 nettoindkomsten.
Reduktionen skal ses i lyset af, at nuværende ejere af store  

 vindmølleandele, muliggjort ved et stort elforbrug, ved dette ændringsforslag  

 sikres fortsat skattefrihed ved overgangsbestemmelsen i modsætning til det  

 oprindelige forslag.
Hvis vindmølleejeren vælger de foreslåede regler, kan der ikke foretages  

 fradrag ved indkomstopgørelsen for udgifter, der er forbundet med  

 vindmølledriften, herunder afskrivninger.
Der kan derfor heller ikke  

 foretages fradrag for underskud ved vindmølledriften i anden indkomst, f.eks.  

 lønindkomst, som vindmølleejeren har.
 Når ejeren vælger at anvende disse regler, anses indkomsten fra  

 vindmølledriften for ikke-erhvervsmæssig.
 Som følge heraf indgår indtægterne ikke i opgørelsen af overskuddet fra  

 selvstændig erhvervsvirksomhed, og der er derfor ikke noget bidragsgrundlag  

 efter § 10 i lov om arbejdsmarkedsfonde.
 De pågældende vindmølleejere kan ikke blive omfattet af anpartsreglerne,  

 da indkomsten fra vindmølledriften anses for ikke-erhvervsmæssig.
De foreslåede regler i ligningslovens § 8 P, stk. 2 og 3, om 3.000  

 kr.s-bundgrænsen og 60 pct.s-reglen er valgfri.
Hvis den skattepligtige har  

 valgt at anvende disse regler, skal reglerne anvendes på den skattepligtiges  

 samlede indkomst fra vindmølledrift.
 Vindmølleejeren kan i stedet for reglerne i ligningslovens § 8 P, stk. 2  

 og 3, vælge at anvende skattelovgivningens almindelige regler ved opgørelsen  

 af indkomsten fra vindmølledriften.
 Hvis en vindmølleejer vælger at anvende skattelovgivningens almindelige  

 regler ved indkomstopgørelsen, herunder at foretage fradrag for de faktiske  

 driftsomkostninger m.v., vil vindmølledriften være erhvervsmæssig, og  

 overskuddet/underskuddet vil blive beskattet på samme måde som  

 overskud/underskud ved andre former for erhvervsmæssig virksomhed.
Valget af reglerne i ligningslovens § 8 P, stk. 2 og 3, foretages en gang  

 for alle.
Hvis vindmølleejeren har valgt at anvende disse regler, kan ejeren  

 ikke senere overgå til at anvende skattelovgivningens almindelige regler på  

 indkomst fra vindmølledrift.
Ad nr. 1 (§ 1, nr. 2) Efter ligningslovens § 29 skal en selvstændig erhvervsvirksomhed med flere  

 end 10 personer som ejere, hvoraf nogle ikke deltager i virksomhedens drift i  

 væsentligt omfang, udarbejde et fælles skatteregnskab for disse ejere.
 Det foreslås præciseret, at antallet af ejere, der har valgt at anvende  

 3.000 kr.s-bundgrænsen og 60 pct.s- reglen, ikke medregnes ved opgørelsen af  

 det samlede antal ejere efter ligningslovens § 29, da indkomsten fra  

 vindmølledriften i dette tilfælde ikke anses for erhvervsmæssig.
 Hvis samtlige ejere af en vindmølle anvender 3.000 kr.s-bundgrænsen og 60  

 pct.s-reglen, skal der derfor ikke udarbejdes fælles skatteregnskab.
 Hvis nogle ejere af vindmøllen vælger ikke at anvende de foreslåede  

 regler, men derimod de almindelige skatteregler, hvorefter  

 vindmølleindkomsten for disse ejere derfor er erhvervsmæssig indkomst, gælder  

 reglerne i ligningslovens § 29 for udarbejdelse af skatteregnskab, hvis der  

 er flere end 10, der har valgt at anvende skattelovgivningens almindelige  

 regler.
Ad nr. 2 Det foreslås, at de ændringer, der er foreslået i lovforslaget, bortfalder  

 som følge af, at der ikke længere anvendes en fradragsmodel.
 Ejere, der har valgt at anvende 3.000 kr.s-bundgrænsen og 60 pct.s-reglen,  

 kan ikke blive omfattet af anpartsreglerne, da indkomsten efter  

 ændringsforslaget ikke anses for erhvervsmæssig.
 Det foreslås præciseret, at antallet af ejere, der har valgt 3.000  

 kr.s-bundgrænsen og 60 pct.s-reglen, ikke medregnes ved opgørelsen af det  

 samlede antal ejere efter anpartsreglen i personskattelovens § 4, stk. 1, nr.  

 10, da indkomsten fra vindmølledriften i dette tilfælde som nævnt ikke anses  

 for erhvervsmæssig.
 Ejere, der har valgt at anvende skattelovgivningens almindelige regler,  

 hvor indkomst fra vindmølledrift anses for erhvervsmæssig, kan derimod blive  

 omfattet af anpartsreglerne.
Ad nr. 3 Som en overgangsregel foreslås, at en vindmølleejer, der i indkomståret  

 1995 har anvendt reglerne i punkt 1.1.1. i den bindende anvisning fra  

 Ligningsrådet fra 1987 om den skattemæssige behandling af vindmøller, og som  

 har erhvervet samtlige vindmøller/vindmølleandele inden den 22. maj 1996,  

 fortsat kan holde indtægter og udgifter, herunder afskrivninger, uden for  

 indkomstopgørelsen.
Det gælder, uanset om indkomsten hidrører fra en  

 enkeltejet eller fællesejet vindmølle eller fra både en enkeltejet vindmølle  

 og en fællesejet vindmølle.
Anvisningen gælder kun for fysiske personer, der ejer vindmøller eller  

 vindmølleandele, og som bor i den kommune, hvor vindmøllen står, eller i  

 nabokommunen.
Anvisningen indebærer bl.a., at vindmølleejere under visse  

 betingelser kan holde indtægter og udgifter, herunder afskrivninger,  

 vedrørende vindmølledriften uden for indkomstopgørelsen.
Dette forudsætter,  

 at nettoudbetalingen (inklusive tilskud efter lov om tilskud til  

 elproduktion) fra elværket for solgt strøm ikke overstiger værdien af ejerens  

 eget strømforbrug med mere end 10 pct., beregnet på grundlag af prisen ved  

 køb fra elværket.
Produktionen af strøm anses så for ikke-erhvervsmæssig.  

 Mindre overskridelser af grænsen på 10 pct. for en enkelt afregningsperiode  

 medfører dog ikke, at produktionen anses for erhvervsmæssig, hvis  

 overskudsproduktionen over en længere produktionsperiode ikke overstiger 10  

 pct.
 10 pct.s-reglen betyder således, at der ikke sker beskatning af et  

 eventuelt overskud ved vindmølledriften.
Den foreslåede overgangsregel betyder, at vindmølleejere, der for  

 indkomståret 1995 ikke blev beskattet af indkomst fra vindmølledrift som  

 følge af 10 pct.s-reglen, fortsat ikke vil blive beskattet af indkomst fra  

 vindmølledrift, hvis de ikke erhverver flere andele m.v.
Det gælder uanset  

 størrelsen af eget strømforbrug og størrelsen af nettoudbetalingen fra  

 elværket.
Hvis en vindmølleejer den 22. maj 1996 eller senere har erhvervet  

 yderligere vindmøller/andele, finder overgangsreglen ikke anvendelse.
Den  

 samlede vindmølleindkomst beskattes så enten efter skattelovgivningens  

 almindelige regler eller efter de foreslåede regler i ligningslovens § 8 P,  

 stk. 2 og 3, fra og med det indkomstår, hvori der er erhvervet yderligere  

 vindmølleandele m.v.
Det er kun selve reglen i punkt 1.1.1. i Ligningsrådets anvisning fra 1987  

 om den skattemæssige behandling af vindmøller, der lovfæstes.
Hvis  

 vindmølleejeren ikke i indkomståret 1995 har været omfattet af punkt 1.1.1. i  

 Ligningsrådets anvisning fra 1987, er ejeren ikke omfattet af  

 overgangsreglen.
Det betyder i stedet, at ejeren vil kunne vælge at anvende  

 skattelovgivningens almindelige regler eller de foreslåede regler i  

 ligningslovens § 8 P, stk. 2 og 3, på indkomst fra vindmølledriften.
Den  

 pågældende ejer vil ikke få fradrag for sit private strømforbrug ved  

 indkomstopgørelsen, således som det er tilfældet efter reglerne i  

 Ligningsrådets anvisning.
Ad nr. 4 Efter afskrivningslovens § 32, stk. 2, sidestilles overførsel af blandet  

 benyttede driftsmidler, jf. afskrivningslovens afsnit II, til udelukkende  

 erhvervsmæssig benyttelse eller til udelukkende privat benyttelse med salg og  

 køb af driftsmidlerne.
Dette indebærer efter afskrivningslovens § 9, at der  

 ikke kan beregnes afskrivning på driftsmidlet i overførselsåret, samt at der  

 skal foretages opgørelse af genvundne afskrivninger eller af tabte  

 afskrivninger.
Den som stk. 4 foreslåede bestemmelse har til formål at fastsætte, at der  

 ikke sker beskatning af genvundne afskrivninger efter afskrivningslovens § 9  

 i de tilfælde, hvor ejeren af en blandet benyttet vindmølle eller  

 vindmølleandel ved opgørelsen af den skattepligtige indkomst for indkomståret  

 1996 vælger at medregne indkomst ved vindmølledriften efter  

 skattelovgivningens almindelige regler, jf. ligningslovens § 8 P, stk. 5,  

 eller vælger at anvende reglerne i ligningslovens § 8 P, stk. 2 og 3. Dette  

 valg indebærer efter de som ligningslovens § 8 P, stk. 4 og 5, foreslåede  

 bestemmelser, at vindmøllen eller vindmølleandelen anses for udelukkende  

 erhvervsmæssigt benyttet, henholdsvis udelukkende benyttet til private  

 formål.
Forslaget indebærer tillige, at der ikke vil kunne foretages  

 tabsfradrag i de nævnte tilfælde.
 Har vindmølleejeren valgt at medregne indkomst ved vindmølledriften efter  

 skattelovgivningens almindelige regler, skal afskrivningen på vindmøllen  

 eller vindmølleandelen efter den foreslåede bestemmelse fortsætte efter  

 reglerne i afskrivningslovens afsnit I om udelukkende erhvervsmæssigt  

 benyttede driftsmidler, således at den del af anskaffelsessummen for  

 vindmøllerne eller vindmølleandelene, der henstår uafskrevet ved begyndelsen  

 af indkomståret 1996, overgår til afskrivning efter reglerne i  

 afskrivningslovens afsnit I fra og med indkomståret 1996.
Har vindmølleejeren valgt at anvende reglerne i ligningslovens § 8 P, stk.  

 2 og 3, og senere sælger vindmøllen eller vindmølleandelen, finder reglerne i  

 afskrivningslovens § 32, stk. 2, jf. § 9, efter den foreslåede bestemmelse  

 anvendelse.
Det indebærer, at der ved det senere salg skal foretages  

 opgørelse af genvundne afskrivninger eller af tabte afskrivninger.
Efter afskrivningslovens § 32, stk. 1, sidestilles overførsel af  

 udelukkende erhvervsmæssigt benyttede driftsmidler til udelukkende privat  

 benyttelse med salg og køb af driftsmidlerne.
Som salgssum betragtes efter  

 afskrivningslovens § 32, stk. 4, handelsværdien på overførselstidspunktet.
Den som stk. 5 foreslåede bestemmelse har til formål at forhindre, at der  

 udløses avancebeskatning, når fysiske personer, der ejer vindmøller eller  

 vindmølleandele, som udelukkende benyttes erhvervsmæssigt, ved opgørelsen af  

 den skattepligtige indkomst for indkomståret 1996 vælger at medregne indkomst  

 ved vindmølledriften efter reglerne i ligningslovens § 8 P, stk. 2 og 3. Når  

 ejeren senere måtte sælge vindmøllen eller vindmølleandelen, finder reglerne  

 i afskrivningslovens afsnit I anvendelse.
Det indebærer, at der på dette  

 tidspunkt sker beskatning af eventuel avance eller fradrag for eventuelle  

 tabte afskrivninger efter skattelovgivningens almindelige regler herom.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF)  

 Fremskridtspartiet havde ikke medlemmer i udvalget.
