"Sign on fees" til  

 sportsudøvere   vurdering af eventuel skattepligt Et "sign on fee" anvendes indenfor sportsverdenen som en overgangssum, der  

 betales til en spiller ved kontraktsunderskrivelsen i udlandet, inden der  

 indtræder skattepligt til Danmark.
 Regionerne tager stilling til, om den enkelte klub er pligtig til at  

 indeholde A-skat af et "sign on fee" inden udbetalingen til spilleren.
 Hvorvidt "sign on fees" er skattepligtige i Danmark, afhænger af en  

 konkret vurdering i hver enkelt sag.
 Men "sign on fees" er som udgangspunkt ikke skattepligtige i Danmark, hvis  

 følgende betingelser er opfyldt:
At beløbet, benævnt "sign on fee", straks forfalder til  

 udbetaling til den skattepligtige, når kontrakten er underskrevet,  

 og at kontrakten er underskrevet, inden den skattepligtige bliver fuldt  

 skattepligtig til Danmark, hvilket typisk vil sige mens vedkommende endnu har  

 bopæl i udlandet Når disse betingelser er opfyldt, er der ikke grundlag for at  

 statuere skattepligt af beløbet, og dermed heller ikke hjemmel til at  

 stille krav om indeholdelse af A-skat af beløbet.
Hvis spilleren ikke er fuldt skattepligtig, når han underskriver  

 kontrakten, vil "sign on fee" som udgangspunkt ikke blive skattepligtigt,  

 når der efterfølgende indtræder fuld skattepligt.  

 Beløbet vil kun blive skattepligtigt, hvis der er bestemmelser i  

 kontrakten, som udskyder spillerens ret til beløbet til et tidspunkt  

 efter, at spilleren er blevet fuldt skattepligtig til Danmark.
Det kan f.eks.  

 være bestemmelser om, at spilleren først kan kræve  

 beløbet udbetalt, når spilleren har taget bopæl med sin  

 familie i Danmark og stillet sig til disposition for klubben.
Der er heller ikke grundlag for at statuere skattepligt efter  

 kildeskattelovens § 2  om begrænset skattepligt, idet kravet på  

 ydelsen alene opstår på grundlag af kontraktens underskrivelse,  

 hvilket finder sted i udlandet.
Der er således ikke tale om "løn  

 for virksomhed her i landet".Ydelsen er således ikke en integreret del  

 af vederlaget for det arbejde, der skal udføres her i landet.
Desuden  

 er indkomst af den pågældende karakter ikke gjort til A-indkomst.
Det kan ikke udelukkes, at der i særlige tilfælde kan  

 indtræde skattepligt i Danmark for "sign on fees", selv om de  

 ovennævnte betingelser er opfyldt.
Man kan f.eks. forestille sig, at et  

 "sign on fee" udgør et uforholdsmæssigt højt beløb  

 i forhold til den løn, spilleren skal have, når han begynder i  

 klubben i Danmark, og i forhold til spillerens værdi for klubben  

 på kort sigt.
Ydelsen eller en del af denne vil i så fald  

 muligvis blive betragtet som en integreret del af vederlaget for det arbejde,  

 der skal udføres her i landet, ud fra en omgåelsesbetragtning.
