 Cirkulære om arbejdstid og arbejdspenge samt ydelser til kost og  

 selvforvaltning til indsatte i kriminalforsorgen.
 (Til kriminalforsorgens anstalter, arresthuse og pensioner).
 I henhold til § 15, stk. 1, § 8, stk. 1 og § 7, stk. 2 i  

 Justitsministeriets bekendtgørelse af 21. juni 1973 om fuldbyrdelse af  

 frihedsstraf og § 13 i Justitsministeriets bekendtgørelse af 12. september  

 1978 om ophold i varetægtsfængsel fastsættes følgende regler om arbejdstid og  

 arbejdspenge samt ydelser til kost og selvforvaltning til indsatte i  

 kriminalforsorgen:
Arbejdstid § 1.  Arbejdstiden henlægges normalt til ugens 5  

 første dage og fordeles med mindst 7 timer på hver af disse.
Stk. 2.  En spisepause på ikke over 29 minutter er  

 indeholdt i arbejdstiden.
Der kan afholdes en kort pause på højst 15 minutter  

 enten formidag eller eftermiddag, i det omfang arbejdet tillader det.
 Stk. 3.  Der er normalt frihed for beskæftigelse på  

 lørdage, søn- og helligdage, og om eftermiddagen den 1. maj, Grundlovsdag og  

 juleaftensdag.
 Aflønning m.m.
 Grundløn m.v.
 § 2.  Som beskæftigelse henregnes deltagelse i  

 egentlig produktionsvirksomhed, økonomidrift, undervisning samt  

 produktionsskole.
 § 3.  For beskæftigelse ydes der aflønning pr. time,  

 medmindre akkord/bonus anvendes.
 § 4.  Akkord kan alene anvendes til indsatte, der  

 udfører cellearbejde (småfag), samt til indsatte i arresthuse.
 Stk. 2.  Akkordlønnen skal tilstræbes fastsat således,  

 at der ved normal arbejdsindsats kan opnås en aflønning, der svarer til de  

 timelønnedes grundløn.
 Stk. 3.  Indsatte, der er beskæftiget uden for  

 fællsskabet på grund af bortvisning eller af andre disciplinære grunde, skal  

 ikke kunne opnå en aflønning, der overstiger den grundløn, der udbetales til  

 timelønnede.
 § 5.  Til indsatte, som ikke kan anvises beskæftigelse  

 på grund af manglende arbejdsopgaver, ydes godtgørelse svarende til de  

 timelønnedes grundløn.
 Tillæg til Grundlønnen m.v.
 § 6.  Efter 4 ugers beskæftigelse på samme arbejds-  

 og/eller uddannelsessted kan der ydes et stabilitetstillæg pr. time til  

 grundlønnen under forudsætning af, at den indsatte har ydet en  

 tilfredsstillende arbejdsindsats samt udvist arbejdsmæssig stabilitet.
§ 7.  Efter yderligere 8 ugers beskæftigelse på samme  

 arbejds- og/eller udannelsessted kan der endvidere ydes et kompetencetillæg  

 pr. time til grundlønnen.
Tildeling forudsætter en konkret vurdering af den  

 indsattes arbejdsindsats, arbejdsmæssige kvalifikationer og stabilitet i  

 øvrigt.
 Stk. 2.  Kompetencetillæg kan ikke ydes ved deltagelse i  

 produktionsskole.
 § 8.  For særlig påkrævet arbejde, der udføres mellem  

 kl. 17.00 og kl. 6.00 og på lørdage, søn- og helligdage samt halve fridage,  

 ydes et ulempetillæg pr. time.
 § 9.  For særlig påkrævet arbejde ud over den daglige  

 arbejdstid, som er fastsat for hvert arbejdsområde, ydes et  

 overarbejdstillæg, der fastsættes som et procenttillæg til timelønnen, incl.  

 eventuelt tildelte stabilitets- og kompetencetillæg.
 § 10.  Inden for produktionen samt i ganske særlige  

 tilfælde inden for økonomidriften kan der med grupper af indsatte indgås  

 aftale om timeforbruget til udførelsen af en given arbejdsopgave.
Stk. 2.  Såfremt produktionstiden bliver mindre end det  

 aftalte timeforbrug, ydes bonustillæg til grundtimelønnen.
Såfremt  

 produktionstiden overstiger det aftalte timeforbrug, reduceres  

 grundtimelønnen tilsvarende.
 Stk. 3.  Bonustillægget beregnes på grundlag af  

 grundtimelønnen og kan optjenes sideløbende med tildelte stabilitets- og  

 kompetencetillæg.
§ 11.  For hver helligdag, der falder på normale  

 arbejdsdage, jf. § 1, ydes et søgnehelligdagstillæg, såfremt den indsatte har  

 været i beskæftigelse de seneste 3 dage inden helligdagen.
På halve fridage,  

 jf. § 1, der falder på normale arbejdsdage, ydes halvdelen af beløbet.
 § 12.  Ved midlertidigt fravær fra beskæftigelse efter  

 institutionens bestemmelse eller af andre særlige grunde ydes godtgørelse  

 svarende til mistet aflønning.
 Stk. 2.  Til varetægtsarrestanter ydes dog ikke  

 godtgørelse ved fravær som følge af fremstilling i retten, afhøring hos  

 politiet eller lignende.
 Reaktioner ved tilsidesættelse af beskæftigelsespligten m.v.
 § 13.  Ved tilsidesættelse af beskæftigelsespligten  

 forstås for sent fremmøde, udeblivelse eller bortgang fra beskæftigelse.
 Stk. 2.  Der foretages løntræk pr. påbegyndt time ved  

 tilsidesættelse af beskæftigelsespligten.
 Stk. 3.  Ved gentagne tilfælde af tilsidesættelse af  

 beskæftigelsespligten af under een dags varighed kan den indsatte bortvises  

 resten af dagen uden løn.
 Stk. 4.  Ved udeblivelse fra beskæftigelse af een dags  

 varighed eller mere kan der ikendes en disciplinærstraf i form af bøde.
 § 14.  Indsatte, der i gentagne tilfælde tilsidesætter  

 beskæftigelsespligten eller udebliver fra beskæftigelse een dag eller mere,  

 kan bortvises fra beskæftigelsesstedet og henvises til anden beskæftigelse.
 Stk. 2.  Tilsvarende gælder for indsatte, der ikke  

 udviser passende flid.
 § 15.  Ved gentagne tilfælde af tilsidesættelse af  

 beskæftigelsespligten samt omplacering som følge af manglende udvisning af  

 passende flid, bortfalder tildelte tillæg efter §§ 6 og 7.
Stk. 2.  Tildelte tillæg bortfalder endvidere, såfremt  

 den indsatte skifter arbejdsplads.
Dette gælder imidlertid ikke, såfremt  

 omplaceringen alene gennemføres af anstaltsmæssige grunde eller som led i et  

 planlagt beskæftigelsesmæssigt forløb.
 § 16.  Udover de i §§ 13, 14 og 15 nævnte reaktioner  

 kan der i gentagne tilfælde af tilsidesættelse af beskæftigelsespligten  

 træffes beslutning om enrumsanbringelse i henhold til gældende regler herom.
 § 17.  Ved kollektive tilsidesættelser af  

 beskæftigelsespligten eller aktioner, som i øvrigt indebærer en risiko for  

 institutionernes orden og sikkerhed, kan der træffes bestemmelse om  

 anbringelse i enrum samt ikendes disciplinærstraf i henhold til gældende  

 regler herom.
Selvforplejning og selvforvaltning § 18.  I det omfang, der er indført selvforplejning,  

 ydes til den indsatte et kostbeløb pr. opholdsdag.
 Stk. 2.  Dette gælder dog ikke syge, der er anbragt i  

 særlige afdelinger, indsatte, der ikke er i fællesskab, samt indsatte, der er  

 på udgang af mere end eet døgns varighed.
Stk. 3.  Ved delvis selvforplejning reguleres  

 kostbeløbet forholdsmæssigt til en procentdel af kostbeløbet svarende til  

 fuld selvforplejning.
Reguleringen foretages således:
a. 20% - morgenmad b. 40% - middagsmad c. 40% - aftensmad.
 § 19.  Indsatte, der er på frigang til uddannelse  

 eller ulønnet arbejde fra en institution, hvor der ikke er selvforplejning,  

 skal have udleveret en madpakke, have mulighed for selv at smøre en sådan  

 eller ydes kostbeløb svarende til de måltider, der indtages uden for  

 institutionen, jf. § 18, stk. 3.
 § 20.  I det omfang, der af institutionen ikke længere  

 ydes gratis ydelser, bl.a. betaling af anskaffelse og vedligeholdelse af  

 privat tøj, fritidstøj, artikler til personlig hygiejne og sygeplejeartikler,  

 frisør, diverse personlige småartikler samt vaskepulver m.v. til vask af  

 privat tøj, fritidstøj, linned og håndklæder, ydes til den indsatte et  

 selvforvaltningsbeløb pr. opholdsdag.
 Stk. 2.  Selvforvaltningsbeløbet reguleres  

 forholdsmæssigt for indsatte, der er indsat i institutioner, hvor der ikke er  

 opsat vaskemaskiner, syge, der er anbragt i særlige afdelinger, og indsatte,  

 der ikke er i fællsskab.
 Udbetalinger m.v.
 § 21.  Til personer, som udstår fængsel, ydes ved  

 indsættelsen i kriminalforsorgens institutioner forskudsvis et beløb til køb  

 af nydelsesmidler m.v.
 Stk. 2.  Til andre personer kan der ved indsættelsen  

 forskudsvis ydes et mindre beløb til køb af nydelsesmidler m.v.
 § 22.  Grundløn samt tillæg udbetales ugevis bagud.
 Stk. 2.  Uden den indsattes samtykke kan der ikke  

 tilbageholdes mere end 50% af grundlønnen m.v. til dækning af forskudsbeløb i  

 henhold til § 21 og betaling af erstatning eller bøder, der er pålagt af  

 institutionen.
 Stk. 3.  I forbindelse med sidste udbetaling inden  

 løsladelse kan hele lønnen dog tilbageholdes til dækning af forskudsbeløb i  

 henhold til § 21 og betaling af eventuelle erstatninger eller bøder, der er  

 pålagt af institutionen.
 Stk. 4.  Forskudsbeløb bør så vidt muligt være  

 tilbageholdt senest den 4. lønudbetaling efter modtagelsen.
 § 23.  Kostbeløb og selvforvaltningsbeløb udbetales  

 ugevis forud.
 Stk. 2.  Der kan ved indsættelsen endvidere ydes et  

 mindre forskudsbeløb til kost og selvforvaltning.
 Stk. 3.  Forskudsbeløb bør så vidt muligt tilbageholdes  

 i de 2 efterfølgende udbetalte kost- og selvforvaltningsbeløb.
 § 24.  For indsatte med lønnet selvforskaffet arbejde  

 forholdes der med den arbejdsløn (nettoløn), der indtjenes under  

 beskæftigelsen, som anført i § 18 i Direktoratet for Kriminalforsorgens  

 cirkulære af 18. marts 1986 om udgang til indsatte.
Løsladelsesbeløb § 25.  Til fængselsdømte med en opholdstid på mere end  

 60 dage ydes et løsladelsesbeløb.
Opholdstiden beregnes fra den dato, hvor  

 den indsatte indsættes (eller genindsættes) til afsoning, anbringes i  

 fuldbyrdelsesanstalt i henhold til retsplejelovens § 777 eller for indsatte,  

 der forbliver varetægtsfængslet efter dommen, fra domsdatoen til og med den  

 beregnede løsladelsesdato.
 Stk. 2.  Har vedkommende været varetægtsfængslet  

 umiddelbart forud for overførslen til fuldbyrdelsesanstalt eller domsdatoen,  

 medregnes tillige opholdsdage i varetægtsfængsel (arresthus) fra det  

 tidspunkt, hvor der er forløbet 3 måneder fra varetægtsfængslingen.
 Stk. 3.  Der kan ikke modregnes i løsladelsesbeløbet.
Overgangsordning § 26.  Til fængselsdømte, der er indsat før 1. januar  

 1993, ydes et løsladelsesbeløb for hver opholdsdag i tiden fra datoen for  

 anbringelse i fuldbyrdelsesanstalt i henhold til retsplejelovens § 777 eller  

 datoen for fuldbyrdelsesordre (bestemmelse om geninsættelse) indtil 1. januar  

 1993. Dog medregnes ikke opholdsdage forud for den 2. juli 1973.
Stk. 2.  Har vedkommende været varetægtsfængslet  

 umiddelbart forud for overførslen til fuldbyrdelsesanstalt eller datoen for  

 fuldbyrdelsesordre, medregnes tillige opholdsdage i varetægtsfængsel  

 (arresthus) fra det tidspunkt, hvor der er forløbet 3 måneder fra  

 varetægtsfængslingen.
Dog medregnes ikke opholdsdage forud for den 1. oktober  

 1978.
Stk. 3.  Såfremt det i medfør af stk. 1 og 2 optjente  

 løsladelsesbeløb overstiger det i § 25 nævnte beløb, udbetales alene det i  

 henhold til stk. 1 og 2 optjente beløb.
Der kan i givet fald i beløbet  

 fradrages eventuelle ikke betalte erstatningsbeløb eller bøder, der er pålagt  

 af institutionen, inden den 1. januar 1993. Der skal dog altid udbetales et  

 beløb svarende til det i § 25 nævnte beløb.
Regulering og ikrafttræden § 27.  Grundløn m.v., kostbeløb og  

 selvforvaltningsbeløb samt optjente løsladelsesbeløb i henhold til § 26,  

 reguleres i henhold til lov nr. 948 af 23. december 1986 om ændring af  

 automatiske reguleringsbestemmelser i tilknytning til statens udgiftsbudget.
 Stk. 2.  Tilsvarende gælder for det i § 25 nævnte beløb.  

 Beløbet afrundes til et med 10 deleligt kronebeløb.
 § 28.  Cirkulæret træder i kraft den 1. januar 1993.
 Stk. 2.  Samtidig ophæves Direktoratet for  

 Kriminalforsorgens cirkulære nr. 162 af 13. september 1978 og cirkulære nr.  

 101 af 30. august 1988 om arbejdstid og arbejdspenge for indsatte, der  

 beskæftiges ved kriminalforsorgens foranstaltning.
