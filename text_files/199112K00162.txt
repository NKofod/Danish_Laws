Nr LSF 162 Forslag til Lov om ændring af lov om medlemskab af folkekirken, kirkelig  

 betjening og sognebåndsløsning Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 13. december 1991 § 1 I lov om medlemskab af folkekirken, kirkelig betjening og  

 sognebåndsløsning, jf. lov nr. 352 af 6. juni 1991, foretages følgende  

 ændring:
 § 3 affattes således:
»§ 3. For ugifte personer under 18 år træffes bestemmelser  

 efter § 1, stk. 2-4, og § 2 af forældremyndighedens indehaver.
Dog skal en  

 person, der er konfirmeret, tillige give sit samtykke ved ophør af medlemskab  

 af folkekirken.« § 2 Loven træder i kraft den 1. januar 1992.
Bemærkninger til lovforslaget Til § 1 I folketingsåret 1990-91, 2. samling, vedtog Folketinget en ny lov om  

 medlemskab af folkekirken, kirkelig betjening og sognebåndsløsning.  

 Bestemmelsen om medlemskab og ophør af medlemskab for ugifte personer under  

 18 år svarer i det væsentlige til hidtil gældende regler i menighedsrådsloven  

 af 1922.
Forslagsstillerne finder det imidlertid urimeligt, at  

 forældremyndighedsindehaveren kan udmelde et 14-årigt, konfirmeret medlem af  

 folkekirken uden vedkommendes samtykke.
Den unge har ved konfirmationen  

 personligt bekræftet sit medlemskab af folkekirken.
Det bør så også være den  

 unge selv, der i enighed med sine forældre beslutter, om medlemskabet skal  

 ophøre.
Til § 2 Loven om medlemskab af folkekirken, kirkelig betjening og  

 sognebåndsløsning træder i kraft den 1. januar 1992. Det foreslås, at  

 nærværende lovforslag træder i kraft samtidig hermed.
