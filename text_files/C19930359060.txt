Arbejdstilsynets liste over køretøjer der endnu kan genmonteres med  

 asbestholdige friktionsbelægninger Indledning Denne anvisning giver nærmere retningslinier for, i hvilket omfang  

 asbestholdige friktionsbelægninger endnu kan genmonteres i køretøjer, der fra  

 fabrikantens side er leveret med sådanne belægninger.
 Anvisningens retningslinier bygger på følgende regelgrundlag:
 Justitsministeriets Detailforskrifter for Køretøjer 1988 , der  

 fastsætter, at et køretøj af kategorien: personbil (M1), varebil (N1),  

 motorcykel, påhængs-/sættevogn (O1 og O2) samt campingvogn, der er  

 registreret 1. gang den 1. april 1988 eller senere, skal være forsynet med  

asbestfrie friktionsbelægninger i såvel bremser som  

 transmissionssystem.
 Arbejdsministeriets bekendtgørelse nr. 660 af 24. september 1986 om  

 asbest , der fastsætter, at et køretøj skal forsynes med  

asbestfrie friktionsbelægninger ved udskiftning af dets  

 friktionsbelægninger, såfremt køretøjet fra fabrikantens side er leveret med  

 asbestfrie friktionsbelægninger, eller såfremt køretøjet ifølge erklæring fra  

 fabrikanten eller prøvningsrapport fra et anerkendt prøvningslaboratorium kan  

 forsynes med asbestfrie friktionsbelægninger.
 Anvisningen er udarbejdet på grundlag af oplysninger fra importørerne af  

 de i anvisningen anførte køretøjer.
 Anvisningen er udarbejdet af Direktoratet for Arbejdstilsynet i samarbejde  

 med arbejdsmarkedets parter og Justitsministeriets  

 Færdselssikkerhedsafdeling.
1. Anvisningens område Anvisningen omfatter indregistrerede køretøjer af kategorierne:  

 personbiler (M1) og varebiler (N1) med en tilladt totalvægt på ikke over 3500  

 kg, der er førstegangsregistreret i perioden fra den 1. januar 1965 til den  

 31. marts 1988.
 Anvisningen består af en oversigt over registrerede køretøjer tilhørende  

 disse kategorier samt et bilag over køretøjer, specificeret ved bilmærke samt  

 modelbetegnelse og/eller typebetegnelse, der endnu kan genmonteres med  

 asbestholdige friktionsbelægninger.
Visse køretøjer, der er omfattet af anvisningens område, er ikke medtaget  

 i anvisningens oversigt over indregistrerede køretøjer.
For disse køretøjer  

 gælder, at de skal forsynes med asbestfrie  friktionsbelægninger ved  

 udskiftning af deres asbestholdige friktionsbelægninger, såfremt køretøjerne  

 ifølge erklæring fra fabrikanten eller prøvningsrapport fra et anerkendt  

 prøvningslaboratorium kan forsynes med asbestfrie friktionsbelægninger.
 Det samme gælder køretøjer, der ikke er omfattet af anvisningens område,  

 som fx person- og varebiler med en tilladt totalvægt på ikke over 3500 kg,  

 der er førstegangsregistrerede før den 1. januar 1965, samt motorcykler,  

 påhængs-, sætte- og campingvogne, lastbiler, busser og entreprenørmaskiner,  

 uanset datoen for 1. registrering.
2. Oversigtens opbygning Asbestfri friktionsbelægninger Oversigten over indregistrerede køretøjer indeholder visse bilmærker med  

 angivelsen asbestfri.
Samtlige modeller af disse bilmærker skal forsynes med  

asbestfrie friktionsbelægninger ved udskiftning af belægningerne.
Asbestholdige friktionsbelægninger Oversigten over indregistrerede køretøjer indeholder visse bilmærker med  

 henvisning til anvisningens bilag.
For disse bilmærkers vedkommende angiver  

 bilaget, i hvilket omfang de enkelte modeller af det pågældende bilmærke  

 endnu kan genmonteres med asbestholdige friktionsbelægninger.
 Bilaget er med henblik herpå opdelt i de to hovedkolonner:  

 Bilmærke/modelbetegnelse og Asbestholdige friktionsbelægninger.
Hovedkolonnen Bilmærke/modelbetegnelse Hovedkolonnen Bilmærke/modelbetegnelse specificerer det enkelte køretøj  

 ved bilmærke samt modelbetegnelse og/eller typebetegnelse.
Hovedkolonnen Asbestholdige friktionsbelægninger Hovedkolonnen Asbestholdige friktionsbelægninger angiver, i hvilket omfang  

 det specificerede køretøj endnu kan genmonteres med asbestholdige  

 friktionsbelægninger.
 Kolonnen er med henblik herpå opdelt i de fire delkolonner: Forhjul,  

 Baghjul, Kobling og Bemærkninger.
Delkolonnerne Forhjul, Baghjul og Kobling I delkolonnerne: Forhjul, Baghjul og Kobling er det med markeringer  

 (»+») angivet, hvorvidt det pågældende køretøj endnu kan  

 genmonteres med asbestholdige friktionsbelægninger i køretøjets  

 forhjulsbremse, baghjulsbremse og/eller kobling ved udskiftning af køretøjets  

 eksisterende asbestholdige friktionsbelægninger.
Delkolonnen Bemærkninger I delkolonnen: Bemærkninger er det nærmere specificeret, hvorvidt de  

 enkelte markeringer (»+») alene omfatter visse chassisnumre  

 og/eller årgange af det pågældende køretøj.
Eksempler For PEUGEOT 304 og PEUGEOT 305 indeholder bilaget således følgende  

 markeringer og bemærkninger:
 Disse markeringer og bemærkninger har følgende betydning:
 - PEUGEOT 304-modeller til og med model 1977 kan endnu genmonteres med  

 asbestholdige friktionsbelægninger i forhjuls- og baghjulsbremsen samt i  

 koblingen.
 - PEUGEOT 304-modeller fra og med model 1978 er ikke nævnt og skal  

 forsynes med asbestfrie friktionsbelægninger i såvel forhjuls- og  

 baghjulsbremsen som koblingen.
 - PEUGEOT 305-modeller til og med chassis nr. 8.987.000 kan endnu  

 genmonteres med asbestholdige friktionsbelægninger i forhjuls- og  

 baghjulsbremsen, men skal forsynes med asbestfrie  

  friktionsbelægninger i koblingen.
 - PEUGEOT 305-modeller fra og med chassis nr. 8.987.001 er ikke nævnt og  

 skal forsynes med asbestfrie friktionsbelægninger i såvel forhjuls- og  

 baghjulsbremsen som koblingen.
Erik Andersen Oversigt:
