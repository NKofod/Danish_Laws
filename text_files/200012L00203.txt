Fremsat den 28. marts 2001 af  

 miljø- og energiministeren Forslag til Lov om kolonihaver Kapitel 1 Formål § 1. Loven skal sikre, at kolonihaveområder fortsat kan  

 være en væsentlig del af bybefolkningens muligheder for  

 rekreation og beskæftigelse i fritiden.
Kapitel 2 Definitioner § 2. Ved et kolonihaveområde forstås et areal, der  

 omfatter mindst 5 havelodder og eventuelt et fællesareal, på  

 betingelse af, 1)	at arealet ligger i byzone eller landzone, 5)	at området ikke er en del af et friareal, der hører til  

 en boligbebyggelse.
 Stk. 2. Betingelsen i stk. 1, nr. 2, gælder ikke  

 for haver etableret før 1. november 2001 og for haver, der er omfattet  

 af en lokalplan med bestemmelser om havernes størrelse.
 Stk. 3. Ved kolonihave forstås en havelod i et  

 kolonihaveområde.
§ 3. Varige kolonihaveområder er 1)	kolonihaveområder, der er taget i brug inden 1. november 2001,  

 medmindre ejeren af et område senest den nævnte dato skriftligt  

 har meddelt Miljø- og Energiministeriet, at området ikke skal  

 være et varigt kolonihaveområde, 2)	kolonihaveområder, der tilhører statslige myndigheder,  

 bortset fra områder, hvor der af sikkerhedsgrunde er eller bliver  

 fastsat særlige adgangs- og benyttelsesindskrænkninger, og 3)	områder, der efter 1. november 2001 tages i brug som  

 kolonihaveområde.
 Stk. 2. Kommunalbestyrelsen kan i særlige  

 tilfælde dispensere fra bestemmelserne i stk. 1.
Stk. 3. En kommunalbestyrelse, der som ejer af et  

 kolonihaveområde overvejer at meddele Miljø- og  

 Energiministeriet, at området ikke skal være et varigt  

 kolonihaveområde, skal inden meddelelsen til ministeriet  

 offentliggøre et forslag hertil.
Kommunalbestyrelsen fastsætter  

 en frist på mindst 4 uger for afgivelse af indsigelser m.v. mod  

 forslaget.
 Stk. 4. Miljø- og energiministeren kan forlange,  

 at de i stk. 1, nr. 1, nævnte meddelelser afgives i en bestemt  

 form.
Kapitel 3 Nedlæggelse af varige kolonihaveområder § 4. Et varigt kolonihaveområde må ikke  

 nedlægges helt eller delvis uden tilladelse fra kommunalbestyrelsen.
Stk. 2. Kommunalbestyrelsen må kun meddele  

 tilladelse efter stk. 1, hvis 1)	væsentlige samfundsmæssige hensyn gør det  

 nødvendigt at disponere over arealet til et formål, der ikke kan  

 tilgodeses et andet sted i kommunen, og 2)	der inden området ryddes tilvejebringes et nyt  

 kolonihaveområde, som kan erstatte det område, der  

 nedlægges.
Stk. 3. Ejeren og lejeren af arealet skal have skriftlig  

 meddelelse om afgørelser efter stk. 1. Tilladelser efter stk. 1 skal  

 tillige offentliggøres.
Meddelelsen og offentliggørelsen skal  

 indeholde oplysning om bestemmelserne i §§ 8-10.
 Stk. 4. Flytning af kolonihaver, hvorpå der kun  

 må opføres et redskabsskur, inden for den samme ejendom  

 betragtes ikke som nedlæggelse.
 § 5. Reglerne i § 4 finder tilsvarende anvendelse ved  

 ekspropriation af kolonihaveområder.
Stk. 2. Reglerne i § 4 finder ikke anvendelse, hvis et  

 kolonihaveområde skal nedlægges 1)	som følge af anlægsarbejder i henhold til en  

 anlægslov, eller 2)	fordi det er etableret i strid med anden lovgivning.
Kapitel 4 Tilbudspligt § 6. I ikke varige kolonihaveområder, der  

 tilhører DSB, skal DSB tilbyde lejerne at overtage ejendommen på  

 andelsbasis, inden ejendommen overdrages til anden side.
 Stk. 2. Ønsker lejerne ikke at overtage  

 ejendommen, skal DSB tilbyde miljø- og energiministeren at overtage  

 ejendommen.
§ 7. Tilbudspligten opfyldes ved at DSB over for samtlige  

 lejere fremsætter tilbud om, at en af lejerne dannet andelsforening kan  

 erhverve ejendommen til samme købesum, kontante udbetaling og  

 øvrige vilkår, som DSB kan opnå ved salg til anden side.  

 Vilkårene skal være af et sådant indhold, at de kan  

 opfyldes af en andelsforening.
Acceptfristen skal være mindst 10 uger,  

 dog således at der ved beregning af fristen ses bort fra juli  

 måned.
 Stk. 2. Tilbudet skal ledsages af dokumentation for, at  

 DSB ved salget kan opnå de tilbudte vilkår.
 Stk. 3. DSB underretter samtidig miljø- og  

 energiministeren om tilbudet til lejerne.
 Stk. 4. DSB kan afvise andelsforeningens accept, hvis  

 ikke mindst halvdelen af lejerne på accepttidspunktet er medlemmer af  

 foreningen, eller hvis foreningen ikke på anfordring dokumenterer, at  

 den kan betale den krævede udbetaling.
 Stk. 5. Bliver ejerens tilbud ikke accepteret af lejerne,  

 kan miljø- og energiministeren inden for en frist på 14 dage  

 acceptere tilbudet.
 Stk. 6. Er tilbudet fra DSB ikke accepteret rettidigt af  

 hverken lejerne eller miljø- og energiministeren kan ejendommen  

 sælges på de tilbudte vilkår i 2 år regnet fra  

 udløbet af den i stk. 5 angivne frist.
Kapitel 5 Klage og søgsmål § 8. Kommunalbestyrelsens afgørelser efter § 4 kan  

 påklages til Naturklagenævnet, som er nedsat i medfør af  

 lov om naturbeskyttelse.
 Stk. 2. Naturklagenævnets formand kan på  

 nævnets vegne træffe afgørelse i sager, der ikke  

 skønnes at have meget væsentlig interesse i forhold til lovens  

 formål.
 Stk. 3. Naturklagenævnets afgørelser kan  

 ikke påklages til anden administrativ myndighed.
 § 9. Klageberettiget efter § 8 er miljø- og  

 energiministeren og i øvrigt enhver med retlig interesse i sagens  

 udfald.
Stk. 2. Klageberettiget er endvidere landsdækkende  

 foreninger og organisationer, der som hovedformål har beskyttelsen af  

 natur og miljø eller varetagelsen af væsentlige brugerinteresser  

 inden for arealanvendelsen, på betingelse af, 1)	at foreningen eller organisationen har vedtægter eller love,  

 som dokumenterer dens formål, og 2)	at foreningen eller organisationen repræsenterer mindst 100  

 medlemmer.
§ 10. Klage skal være indgivet skriftligt inden 4 uger  

 efter, at afgørelsen er meddelt.
Er afgørelsen offentliggjort,  

 regnes klagefristen dog altid fra offentliggørelsen.
Hvis klagefristen  

 udløber på en lørdag eller en helligdag, forlænges  

 fristen til den følgende hverdag.
 Stk. 2. Klage indgives til kommunalbestyrelsen.  

 Kommunalbestyrelsen videresender klagen til Naturklagenævnet ledsaget  

 af den påklagede afgørelse, og det materiale, der er  

 indgået i sagens bedømmelse.
Stk. 3. En tilladelse efter § 4 må ikke udnyttes  

 før klagefristens udløb.
Rettidig klage har opsættende  

 virkning, medmindre Naturklagenævnet bestemmer andet.
 Stk. 4. Kommunalbestyrelsen underretter straks den, som  

 har modtaget en tilladelse, om klagen.
§ 11. Søgsmål til prøvelse af  

 afgørelser om forhold, der er omfattet af denne lov, skal være  

 anlagt inden 6 måneder efter, at afgørelsen er meddelt.
For  

 afgørelser, der er offentliggjort, regnes søgsmålsfristen  

 fra offentliggørelsen.
§ 12. Miljø- og energiministeren kan fastsætte  

 regler om gebyrer til dækning af myndighedernes omkostninger ved  

 administration og tilsyn efter loven.
Der er udpantningsret for gebyrer.
Kapitel 6 Tilsyn og straf § 13. Kommunalbestyrelsen påser overholdelsen af §§ 4 og  

 5.
§ 14. Medmindre højere straf er forskyldt efter den  

 øvrige lovgivning, straffes med bøde den, der 1)	nedlægger et varigt kolonihaveområde uden tilladelse  

 efter § 4, eller 2)	tilsidesætter vilkår for en tilladelse efter §  

 4.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 7 Ikrafttrædelse § 15. Loven træder i kraft ugedagen efter  

 bekendtgørelsen i Lovtidende. §§ 4 og 5 træder dog i kraft den  

 1. november 2001.
 § 16. Loven gælder ikke for Færøerne og  

 Grønland.
Bemærkninger til  

 lovforslaget Almindelige bemærkninger 1. Lovforslagets baggrund 1.1. Baggrunden for nedsættelsen af Kolonihaveudvalget To konkrete sager om nedlæggelse af gamle  

 velfungerende kolonihaver satte i 1999 kolonihavesagen på den politiske  

 dagsorden.
Miljø- og energiministeren gav udtryk for, at  

 kolonihaverne bør kunne fastholdes i bymiljøet, integreres i  

 byens grønne træk i samspil med byens andre friluftsaktiviteter  

 og bidrage til at kvalificere det at bo i byen   også for den lavere  

 lønnede del af befolkningen.
Bykolonihaven er imidlertid under pres  

 dels af stigende grundpriser dels fordi de kan ligge på byarealer, som  

 er attraktive til anden anvendelse.
 Efter at et debatoplæg om kolonihavernes fremtid var  

 udarbejdet i 1999 og en stor kolonihavekonference afholdt i begyndelsen af  

 2000 ønskede ministeren at få alternative forslag til, hvordan  

 en kommende lovgivning på kolonihaveområdet kunne se ud.  

 Ministeren nedsatte derfor i foråret et kolonihaveudvalg med  

 repræsentanter for Direktoratet for FødevareErhverv, By- og  

 Boligministeriet, Trafikministeriet, Kommunernes Landsforening, Hovedstadens  

 Udviklingsråd, Kolonihaveforbundet for Danmark, Friluftsrådet,  

 Danmarks Naturfredningsforening, Lejernes Landsorganisation,  

 Boligselskabernes Landsforening og Miljø- og Energiministeriet.
1.2. Kolonihaveudvalgets rapport Kolonihaveudvalgets rapport forelå i november 2000.  

 Den indeholder blandt andet en kortlægning af landets kolonihaver.  

 Udvalget opdeler i rapporten kolonihaverne i overnatningshaver og daghaver.
I  

 overnatningshaver er der tilladelse til overnatning i sommerhalvåret,  

 mens daghaverne ikke må anvendes til overnatning, selvom de som regel  

 er bebygget med mindre havehuse og redskabsskure.
Kortlægningen viser, at der i år 2000 var ca.  

 62.150 kolonihaver i Danmark fordelt på 1019 foreninger eller  

 haveområder. 72% af kolonihaverne er overnatningshaver, resten er  

 daghaver.
Ca. 30.000 af kolonihaverne ligger i hovedstadsregionen, mens  

 Århus, Odense og Ålborg kommuner tilsammen har ca. 10.000  

 kolonihaver.
De sidste ca. 20.000 kolonihaver ligger i landets øvrige  

 kommuner.
Ca. 67% af kolonihaverne ejes af kommuner, ca. 15% er  

 selvejede, ca. 10% ejes af staten, mens private ejere, selskaber og lignende  

 ejer ca. 8% af haverne.
Ca. 40.000 af kolonihaverne udlejes gennem  

 Kolonihaveforbundet.
Kolonihaveudvalget har også undersøgt  

 løbetiden for kolonihavernes kontrakter.
Undersøgelsen viste,  

 at 44% af alle haveforeninger   dog kun indeholdende 16% af landets  

 kolonihaver   har kontrakter med en restløbetid på under 1  

 år. 16% af haverne har en restløbetid på deres kontrakter  

 på 1-10 år, mens 48% af landets kolonihaver har kontrakter med  

 over 10 års restløbetid.
 Der kunne ikke opnås enighed i udvalget om  

 anbefaling af en bestemt lovmodel, men udvalget har i rapporten opstillet 5  

 basismodeller for et lovforslag, hvoraf de 3 alle sigter mod at  

 kolonihaveområderne skal bevares og ikke må nedlægges uden  

 at væsentlige samfundsmæssige hensyn gør det  

 nødvendigt.
Udvalgets 4. basismodel indebærer alene  

 ændringer i planloven.
Det er udvalgets vurdering, at den  

 foreslåede model formodentlig vil have som resultat, at hovedparten af  

 landets kolonihaver ved planlægningen fastholdes som kolonihaver.
 En 5. model går ind for, at der tilvejebringes en  

 vejledning om planlægning for kolonihaver, idet man finder, at den  

 gældende lovgivning er tilstrækkelig.
 Udover basismodellerne har Kolonihaveudvalget fremsat en  

 række forslag til lovbestemmelser om enkelte elementer i en lovgivning  

 for kolonihaver.
1.3. Supplerende vurdering En juridisk vurdering af Kolonihaveudvalgets modeller, som  

 går ud på bevaring af alle eksisterende kolonihaveområder  

 har vist, at et lovforslag, der skal bevare de eksisterende  

 kolonihaveområder i de udbyggede byområder i nogle tilfælde  

 vil indebære ekspropriation og dermed krav på erstatning.  

 Regeringen har på denne baggrund valgt en mindre indgribende  

 løsning, som omfatter to lovforslag.
 Det ene lovforslag er dette forslag, der skal sikre at  

 fremtidige kolonihaveområder og en del af de eksisterende områder  

 bliver »varige kolonihaveområder« med den virkning at områderne  

 kun kan nedlægges, når væsentlige samfundsmæssige  

 hensyn gør det nødvendigt, og at der i så fald skal  

 tilvejebringes et erstatningsareal.
 Det andet lovforslag, som fremsættes samtidig, er  

 forslag til lov om ændring af planloven og ændring af  

 jordkøbsloven. Ændringerne i planloven skal sikre, at  

 planlægningen for kolonihaveområder fremmes. Ændringerne i  

 jordkøbsloven skal sikre, at fødevareministeren kan købe  

 arealer med bestående havekolonier og erstatningsjord til genetablering  

 af nedlagte havekolonier.
1.4. Det fremtidige behov for kolonihaver Flertallet af landets kommuner har gennem årene  

 gjort en stor indsats for kolonihaverne.
Udgangspunktet for lovforslagene er  

 derfor ikke en generelt utilfredsstillende kommunal indsats.
 Regeringens udgangspunkt er derimod et ønske om at  

 give gode og trygge vilkår for samtlige landets kolonihaver.  

 Lovgivningen på området skal gøre endeligt op med  

 tidligere tiders syn på kolonihaverne som en midlertidig  

 arealanvendelse.
Kolonihaveforbundet har i forbindelse med  

 Kolonihaveudvalgets arbejde spurgt forbundets medlemmer om ventelister og  

 ledige haver.
Forbundets behovsundersøgelse viser ikke overraskende,  

 at behovet er størst i hovedstadsregionen, hvor 6.000 personer stod  

 på venteliste.
Kolonihaveudvalget gør dog opmærksom  

 på, at længden af ventelisterne ikke giver det fulde og sande  

 billede af behovssituationen.
Ventelisterne påvirkes af en lang  

 række momenter.
I kolonihaveudvalgets rapport er det oplyst, at det  

 internationale kolonihaveforbund »Grüne Internationale« har en  

 kolonihavedækningsgrad på 10% af antallet af etageboliger som  

 ønske og mål.
Det vil imidlertid i Danmark betyde en  

 overdækning på ca. 32.000 kolonihaver i forhold til  

 Kolonihaveforbundets behovsundersøgelse.
Det vil derfor næppe  

 være hensigtsmæssigt på landsplan at arbejde hen imod en  

 bestemt dækningsgrad i forhold til antallet af etageboliger, men de 10%  

 kan være et pejlemærke ved fastlæggelse af lokale mål  

 baseret på lokale behov.
Fremtidens behov for kolonihaver bør også  

 vurderes i forhold til, at flere børnefamilier bliver boende i  

 etageboliger.
Desuden er der en stigende interesse blandt indvandrere og  

 flygtninge for at få en kolonihave.
Kolonihaverne har i flere  

 tilfælde været anvendt aktivt til at fremme integrationen af  

 indvandrere og flygtninge.
De integrationsprojekter, der er gennemført  

 med succes, har vist, at indvandrere/flygtninge på positiv måde  

 kan introduceres til danske normer og værdier via fællesskabet i  

 haveforeningerne.
2. Lovforslagets indhold Formålet med lovforslaget er, at det sammen med det  

 samtidig fremsatte forslag om ændring af planloven og  

 jordkøbsloven skal sikre, at kolonihaveområderne fortsat kan  

 være en væsentlig del af bybefolkningens muligheder for  

 rekreation og beskæftigelse i fritiden.
 Ved dette lovforslag foreslås bestemmelser, som skal  

 sikre at fremtidige kolonihaveområder og en del af de eksisterende  

 områder bliver »varige kolonihaveområder« med den virkning, at  

 områderne kun kan nedlægges, når væsentlige  

 samfundsmæssige hensyn gør det nødvendigt, og at der i  

 så fald skal tilvejebringes et erstatningsareal.
 For de eksisterende kolonihaveområder foreslås  

 en engangsopgørelse, der fastslår, hvilke af områderne der  

 med ejerens accept skal være omfattet af de foreslåede regler for  

 varige kolonihaveområder, jf. neden for.
Lovforslaget indeholder bestemmelser, der definerer, hvad  

 der skal forstås ved kolonihaver og kolonihaveområder.
Der bliver  

 henvist til disse definitioner i lovforslaget vedrørende planloven,  

 således at de samme definitioner bliver anvendt i denne lov.
Den  

 foreslåede § 3 definerer de kolonihaveområder, som skal  

 være omfattet af beskyttelsen mod nedlæggelse, og som  

 foreslås benævnt varige kolonihaveområder.
Det foreslås, at de varige kolonihaveområder  

 for det første skal omfatte de eksisterende kolonihaveområder og  

 de områder, som tages i brug inden 1. november 2001. Områderne  

 bliver dog ikke varige kolonihaveområder, hvis ejeren af et  

 område senest den nævnte dato skriftligt har meddelt  

 Miljø- og Energiministeriet, at området ikke skal være et  

 varigt kolonihaveområde.
Det er altså frivilligt, om ejeren af et  

 kolonihaveområde vil lade området omfatte af de foreslåede  

 regler, men ejeren skal inden 1. november 2001 underrette Miljø- og  

 Energiministeriet, hvis området ikke skal være omfattet af  

 reglerne.
Ejerkredsen omfatter både enkelte private ejere,  

 foreninger, selskaber og kommuner.
Men det er kun ejere af  

 kolonihaveområder, ikke den enkelte ejer af en havelod i et  

 kolonihaveområde, der skal foretage indberetning.
Ejes et  

 kolonihaveområde af en andelsforening, der ikke ønskes omfattet  

 af reglerne, er det således foreningen, som skal træffe  

 beslutningen og foretage indberetningen til ministeriet.
 Det foreslås, at miljø- og energiministeren  

 skal kunne forlange, at meddelelserne om, at et område ikke skal  

 være et varigt kolonihaveområde afgives i en bestemt form.  

 Bestemmelsen vil f.eks. kunne benyttes til at kræve anvendelse af et  

 skema.
 En kommune, der overvejer at meddele ministeriet, at et  

 eller flere områder, som kommunen ejer, ikke skal være et varigt  

 kolonihaveområde, skal offentliggøre et forslag hertil med en  

 frist på mindst 4 uger for afgivelse af indsigelser m.v. mod forslaget.  

 Den særlige regel for de kommunalt ejede områder er begrundet i,  

 at kommunen ikke alene skal varetage kommunens interesser som grundejer, men  

 også de planlægningsmæssige hensyn, og at der er tale om et  

 spørgsmål af betydelig interesse for borgerne i kommunen.
 Kommunerne har i forbindelse med Kolonihaveudvalgets  

 arbejde oplyst, at de betragter ca. 80% af alle kolonihaver som permanente,  

 og det må derfor forventes, at kommunerne kan og vil indberette de  

 kolonihaver de betragter som permanente som varige kolonihaver.
De kolonihaveområder, der ejes af statslige  

 myndigheder er efter forslaget varige kolonihaveområder bortset fra  

 områder, hvor der af sikkerhedsgrunde er eller bliver fastsat  

 særlige adgangs- og benyttelsesindskrænkninger.
Undtagelsen  

 omfatter nogle af Banestyrelsens områder, som er eller kan blive  

 omfattet af begrænsninger, således at de kun må benyttes af  

 brugere med tilknytning til banerne.
Bortset herfra omfatter bestemmelsen  

 områder, der ejes af Fødevareministeriet og Banestyrelsen.  

 Miljø- og Energiministeriet og Forsvarsministeriet ejer et mindre  

 antal kolonihaver.
 For den selvstændige offentlige virksomhed DSB  

 foreslås særlige regler om tilbudspligt til lejerne eller  

 miljø- og energiministeren, hvis lejerne ikke ønsker at  

 købe ejendommen.
 Endelig skal de foreslåede regler for varige  

 kolonihaveområder omfatte alle de områder, der efter 1. november  

 2001 tages i brug som kolonihaveområder.
 Et varigt kolonihaveområde kan efter de  

 foreslåede bestemmelser ikke nedlægges uden en tilladelse, der  

 kun kan meddeles, hvis væsentlige samfundsmæssige hensyn  

 gør det nødvendigt at disponere over arealet til et  

 formål, der ikke kan tilgodeses et andet sted i kommunen, og der inden  

 arealet ryddes tilvejebringes et nyt kolonihaveområde, som kan erstatte  

 det område, der nedlægges.
Det foreslås, at det er kommunalbestyrelsen, der  

 skal meddele den nødvendige tilladelse også, når kommunen  

 selv er ejer.
Men afgørelsen kan påklages til  

 Naturklagenævnet.
Afgørelsen af, om samfundsmæssige hensyn  

 gør det nødvendigt at nedlægge et område er en  

 konkret vurdering.
Det er ikke i sig selv tilstrækkeligt, at der  

 ønskes en anvendelse til et offentligt formål, som f.eks. en  

 skole, hvis skolen kan placeres et andet sted.
Og det er omvendt heller ikke  

 udelukket, at der kan være en tilstrækkelig samfundsmæssig  

 begrundelse for en anvendelse til et formål, der ikke er offentligt som  

 f.eks. udvidelse af et erhvervsområde.
Der er tale om en afvejning,  

 hvor der også kan tages hensyn til, hvor nødvendigt det er at  

 bevare det konkrete kolonihaveområde.
Det er en betingelse for, at der kan meddeles tilladelse,  

 at der tilvejebringes et erstatningsareal, som skal være klar til  

 anvendelse inden man kan rydde det område, der nedlægges.
Det er  

 således den, der vil nedlægge et varigt kolonihaveområde,  

 som må tilvejebringe erstatningsarealet.
Det foreslås, at reglerne om tilladelse til  

 nedlæggelse også skal gælde ved ekspropriationer, men at de  

 ikke skal gælde, hvis der skal nedlægges kolonihaver som  

 følge af anlægsarbejder i henhold til en anlægslov.
Skal  

 der nedlægges kolonihaver i forbindelse med en anlægslov  

 forudsættes det, at der tages stilling til kolonihavernes skæbne  

 og spørgsmålet om erstatningsareal i anlægsloven.
Det foreslås, at kommunalbestyrelsens  

 afgørelser om tilladelse til nedlæggelse af et varigt  

 kolonihaveområde skal kunne påklages til Naturklagenævnet.  

 Der skal kunne klages både over retlige og skønsmæssige  

 spørgsmål.
Det svarer til, hvad der f.eks. er gældende for  

 klager over en ekspropriationsbeslutning på grundlag af en lokalplan og  

 klager over afgørelser i landzonesager efter planloven i  

 modsætning til klager i plansager, hvor klageadgangen er  

 begrænset til retlige spørgsmål.
Der foreslås en hjemmel for miljø- og  

 energiministeren til at fastsætte regler om gebyr til dækning af  

 myndighedernes omkostninger ved administration og tilsyn efter loven.
Der er  

 imidlertid ikke konkrete planer om at udnytte denne bemyndigelse.
 Lovforslaget indeholder herudover bestemmelser om klage-  

 og søgsmålsfrister samt bestemmelser om tilsyn og straf.
 Det foreslås, at loven som helhed træder i  

 kraft ugedagen efter bekendtgørelsen i Lovtidende, men at §§ 4 og 5,  

 der indeholder reglerne om tilladelse til nedlæggelse af varige  

 kolonihaver træder i kraft den 1. november 2001. Ministeriet vil  

 hurtigt efter lovens stadfæstelse orientere om indberetningspligten  

 dels ved annoncer dels ved breve til kommunerne og de private ejere af  

 kolonihaveområder, hvis adresser ministeriet er bekendt med i  

 forbindelse med Kolonihaveudvalgets arbejde.
3. Lovforslagets økonomiske og administrative konsekvenser for  

 det offentlige Kommuner og statslige myndigheder kan som ejere af et  

 varigt kolonihaveområde blive afskåret fra at nedlægge et  

 område for at anvende arealet til en økonomisk mere fordelagtig  

 anvendelse.
Men  kommunerne afgør selv, om et eksisterende  

 område skal være omfattet af reglerne, og om et areal skal tages  

 i brug som kolonihaveområde.
 For så vidt angår staten er de  

 relevante ejere især Fødevareministeriet og Banestyrelsen.  

 Miljø- og Energiministeriet og Forsvarsministeriet ejer et mindre  

 antal kolonihaver.
De af Fødevareministeriet ejede arealer er  

 erhvervet med henblik på anvendelse til kolonihaver i overensstemmelse  

 med lovforslagets intentioner.
De forventes ikke nedlagt, og der bliver  

 derfor ikke tale om udgifter til erstatningsarealer.
Banestyrelsens arealer er erhvervet til baneformål,  

 og hvis det bliver aktuelt at anvende dem hertil, vil der kunne opnås  

 tilladelse til nedlæggelse på betingelse af, at der  

 tilvejebringes et erstatningsareal.
Udgifterne hertil må afholdes i  

 forbindelse med det enkelte anlægsarbejde.
Udgifterne til  

 erstatningshaver afhænger af, hvor de skal placeres, men de ligger  

 ifølge oplysning fra Direktoratet for FødevareErhverv med det  

 nuværende prisniveau i størrelsesordenen 50-60.000 kr. for en  

 have.
 For de kommuner, der ejer kolonihaveområder betyder  

 den foreslåede bestemmelse i lovforslagets § 3, stk. 3, at der skal  

 afholdes en udgift til offentliggørelse af et forslag til, hvilke  

 områder der ikke skal være varige kolonihaveområder.
 For Miljø- og Energiministeriet indebærer  

 lovforslaget, at der skal afholdes udgifter til annoncering og underretning  

 til ejerne af kolonihaveområder om de nye regler.
Med hensyn til administrative konsekvenser vil  

 forslaget for kommunerne betyde, at de skal behandle  

 ansøgninger om tilladelse til nedlæggelse af varige  

 kolonihaveområder.
Men det må antages, at der kun vil være  

 tale om få sager, fordi der er taget stilling til etableringen af  

 området som et varigt kolonihaveområde, således at der kun  

 i undtagelsestilfælde vil være behov for at ændre  

 beslutningen.
De fleste af sagerne må i øvrigt forventes at  

 angå områder, der ejes af kommunen selv, således at det  

 administrative arbejde i kommunen kun øges i begrænset omfang.  

 Spørgsmålet om kompensation for udgifter og øgede  

 administrative opgaver som følge af lovforslaget skal forhandles med  

 Kommunernes Landsforening og Københavns og Frederiksberg Kommuner.
Den foreslåede klageadgang indebærer, at  

Naturklagenævnet skal behandle klager over kommunernes  

 afgørelser.
Da der kun forventes få sager om nedlæggelse,  

 jf. oven for, må der også kun forventes få klager.
Antallet  

 af klager vil indgå i Miljø- og Energiministeriets vurdering af  

 behovet for ressourcer i nævnet.
4. Lovforslagets økonomiske og administrative konsekvenser for  

 erhvervslivet Lovforslaget skønnes ikke at have økonomiske  

 eller administrative konsekvenser for erhvervslivet.
Udlejning af arealer til  

 kolonihaveområder foretages kun i begrænset omfang af private  

 erhvervsdrivende og private virksomheder.
De private ejere afgør  

 ligesom kommunerne selv, om et eksisterende område skal være et  

 varigt kolonihaveområde, og om et nyt areal skal tages i brug som  

 kolonihaveområde.
5. Lovforslagets miljømæssige konsekvenser Lovforslaget skal medvirke til at sikre varige  

 kolonihaveområder som en del af bybefolkningens muligheder for  

 rekreation.
Kolonihaveområder har betydning for livskvaliteten for en  

 stor gruppe mennesker.
Placeringen af områderne i byen eller i hvert  

 fald bynært har en positiv virkning på transportbehovet.  

 Lovforslaget forventes af disse grunde at få positive virkninger for  

 miljøet.
Der er måske en risiko for, at reglerne om tilladelse  

 til nedlæggelse af varige kolonihaveområder kan hæmme  

 etableringen af nye kolonihaveområder.
Det forventes dog opvejet af, at  

 der som følge af det samtidig fremsatte forslag om ændring af  

 planloven og jordkøbsloven tilstræbes et øget udlæg  

 af nye områder til kolonihaveformål.
 6. Forholdet til EU-retten.
 Lovforslaget indeholder ingen EU-retlige aspekter.
7. Hørte myndigheder og organisationer Følgende myndigheder og organisationer m.fl. er  

 hørt over et udkast til lovforslaget: Advokatrådet, Advokatfirma  

 Plesner & Grønborg, Akademirådet, Amtsrådsforeningen,  

 Arbejderbevægelsens Erhvervsråd, Arbejdsministeriet,  

 Boligselskabernes Landsforening, By- og Boligministeriet, Byggesocietetet,  

 Danmarks Naturfredningsforening, Dansk Ejendomsmæglerforening, Dansk  

 Familielandbrug, De Danske Landboforeninger, Det centrale Handicapråd,  

 DSI   De samvirkende Invalideorganisationer, Erhvervsministeriet,  

 Finansministeriet, Forskningsministeriet, Forsvarsministeriet, Frederiksberg  

 Kommune, Friluftsrådet, Fritidshusejernes Landsforening,  

 Fødevareministeriet, Hovedstadens Udviklingsråd,  

 Håndværksrådet, Indenrigsministeriet, Justitsministeriet,  

 Kirkeministeriet, Kolonihaveforbundet for Danmark, Kommuneforeningen i  

 Nordjyllands Amt, Kommunernes Landsforening, Kulturministeriet,  

 Københavns Kommune, Landbrugsrådet, Landsforeningen »Landsbyerne  

 i Danmark«, Lejernes Landsorganisation, Nævnet for Etnisk Ligestilling  

 Skatteministeriet, Socialministeriet, Statsministeriet, Sundhedsministeriet,  

 Trafikministeriet, Udenrigsministeriet, Undervisningsministeriet og  

 Økonomiministeriet.
8. Lovovervågning Lovforslaget er omfattet af lovovervågning.
Det er  

 hensigten, at lovovervågningen skal fokusere på, i hvilket omfang  

 den tilsigtede fastholdelse af kolonihaveområderne i bymiljøet  

 lykkes.
Vurdering af konsekvenserne af  

 lovforslaget Positive konsekvenser/mindre-udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen For staten indebærer forslaget udgifter til  

 erstatningsarealer ved eventuel nedlæggelse af varige kolonihaver, der  

 ejes af staten, samt eventuelt udgifter til overtagelse af kolonihaver fra  

 DSB.
 For både staten og kommunerne vil der være tale om udgifter  

 til annoncering.
Administrative konsekvenser for stat, kommuner og  

 amtskommuner Ingen For kommunerne vil forslaget betyde, at de skal behandle  

 ansøgninger om tilladelse til nedlæggelse af varige  

 kolonihaveområder.
Det må antages, at der kun vil være tale  

 om få sager, og at de fleste af dem vil angå områder, der  

 ejes af kommunen selv.
 Spørgsmålet om kompensation for udgifter og øgede  

 administrative opgaver skal forhandles med Kommunernes Landsforening og  

 Københavns og Frederiksberg Kommuner.
 Den foreslåede klageadgang indebærer, at  

 Naturklagenævnet vil skulle behandle klager over kommunernes  

 afgørelser.
Økonomiske konsekvenser for erhvervslivet Ingen Ingen.
Udlejning af arealer til kolonihaveområder  

 foretages kun i begrænset omfang af private erhvervsdrivende og private  

 virksomheder.
Ejerne afgør selv, om et eksisterende område skal  

 være et varigt kolonihaveområde, og om et nyt areal skal tages i  

 brug som kolonihaveområde.
Administrative konsekvenser for erhvervslivet Ingen Ingen Miljømæssige konsekvenser Lovforslaget skal medvirke til at sikre varige  

 kolonihaveområder som en del af bybefolkningens muligheder for  

 rekreation.
Ikke umiddelbart.
Der er dog en risiko for, at reglerne om  

 tilladelse til nedlæggelse af varige kolonihaveområder kan  

 hæmme etableringen af nye kolonihaveområder.
Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets  

 enkelte bestemmelser Til § 1 Formålet med lovforslaget er at sikre, at  

 kolonihaveområderne fortsat kan være en væsentlig del af  

 bybefolkningens muligheder for rekreation og beskæftigelse i  

 fritiden.
 Lovforslaget skal ses i sammenhæng med det samtidig  

 fremsatte lovforslag om ændring af planloven og jordkøbsloven.  

 Ændringerne i planloven skal sikre, at planlægningen for  

 kolonihaveområder fremmes. Ændringerne i jordkøbsloven  

 skal sikre, at fødevareministeren kan købe arealer med  

 bestående havekolonier og erstatningsjord til genetablering af nedlagte  

 havekolonier.
Til § 2 Bestemmelsen i § 2 definerer begreberne  

 kolonihaveområde og kolonihave.
Definitionerne gælder for lovens  

 område, men der er i lovforslaget om ændring af planloven og  

 jordkøbsloven henvist til dem, således at de også finder  

 anvendelse ved planlægningen efter planloven.
 Det foreslås, at der ved et kolonihaveområde  

 skal forstås et område med mindst 5 havelodder, der i gennemsnit  

 ikke er større end 400 m2 . Det vil sige, at nogle haver kan være større end 400  

 m2 , hvis andre er mindre.  

 Der findes i dag en del kolonihaveområder med større havelodder,  

 men det sociale sigte med lovforslaget taler efter regeringens opfattelse  

 for, at de nye kolonihaveområder, som skal være omfattet af den  

 foreslåede beskyttelse mod nedlæggelse, kun skal være  

 områder med mindre havelodder.
 For de eksisterende områder fastsættes ingen  

 begrænsning af haveloddernes størrelse, og begrænsningen  

 gælder heller ikke, hvis der er fastsat bestemmelser om  

 størrelsen af havelodderne i en lokalplan.
 I en lokalplan for et kolonihaveområde kan der  

 også fastsættes mindre størrelser på havelodderne  

 end 400 m2 . Det kan  

 være hensigtsmæsigt, hvor der er særligt begrænsede  

 landskabsressourcer, eller hvor hensynet til landskabet taler for at  

 begrænse arealudlægget.
Antallet af havelodder er fastsat til mindst 5, fordi der  

 er eksisterende haveforeninger, som kun består af 5-10 haver.
Men  

 Miljø- og Energiministeriet vil anbefale, at de nye  

 kolonihaveområder, der bliver etableret, kommer til at omfatte et  

 større antal haver.
Området skal ligge i byzone eller landzone, ikke i  

 sommerhusområde.
Sommerhusområder anvendes til ferie- og  

 fritidsformål af en anden karakter end kolonihaveområder.
Det foreslås, at reglerne kun skal omfatte haver,  

 hvor der er tilladelse til opførelse af bebyggelse på  

 havelodderne.
Det vil sige at bebyggelse af havelodderne hverken må  

 være i strid med offentligretlige regler som f.eks. en lokalplan eller  

 med lejeaftalen.
Tilladelsen til bebyggelse behøver ikke at  

 fremgå udtrykkeligt af lejeaftalen.
Betingelsen har til formål at afgrænse de  

 haver, der traditionelt opfattes som kolonihaver.
Det tilladte byggeri kan  

 være begrænset til et redskabsskur, eller det kan være et  

 kolonihavehus med opholdsrum.
Definitionen omfatter både haver med  

 tilladelse til overnatning, overnatningshaver, og daghaver, men det er ikke  

 hensigten med lovforslaget at hindre, at der etableres midlertidige haver  

 på et areal, der i en kortere periode ikke skal anvendes til andre  

 formål.
I disse tilfælde må der ikke tillades opført  

 bebyggelse på havelodderne, hvis området ikke skal blive omfattet  

 af reglerne om varige kolonihaveområder.
Bebyggelsen må ikke kunne anvendes til  

 helårsbeboelse.
Det vil sige, at bebyggelsen ikke lovligt må  

 være bopæl for nogen i vinterhalvåret, men bestemmelserne  

 om, i hvilket omfang bebyggelsen må anvendes, vil i øvrigt kunne  

 variere i praksis.
Hvad der må bygges, og hvordan bebyggelsen må  

 anvendes, vil typisk være fastsat af en offentlig myndighed i en  

 lokalplan eller byplanvedtægt, i en landzonetilladelse eller en  

 dispensation fra byggeloven.
Men bestemmelserne kan også være  

 indeholdt i en privatretlig servitut og i aftalen om udlejning af  

 arealet.
Når anvendelsesbestemmelserne for et nyt  

 kolonihaveområde skal fastsættes i en lokalplan kan det  

 bestemmes, at bebyggelsen ikke må anvendes til beboelse om vinteren  

 heller ikke til kortvarige ferieophold.
Det kan gøre det lettere at  

 håndhæve forbudet mod helårsbeboelse.
De nye haveområder, der etableres, vil normalt blive  

 udlagt i en lokalplan.
De vil derfor kunne blive omfattet af et krav om  

 etablering af en haveforening efter den bestemmelse, der stilles forslag om i  

 lovforslaget om ændring af planloven og jordkøbsloven.
 Haver på friarealet til en boligbebyggelse, dvs.  

 haver, som ejeren tillader beboerne at etablere på ejendommen, skal  

 ikke være omfattet af de foreslåede bestemmelser for  

 kolonihaver.
Til § 3 Den foreslåede § 3 definerer de  

 kolonihaveområder, som skal være omfattet af beskyttelsen mod  

 nedlæggelse, og som foreslås benævnt varige  

 kolonihaveområder.
Det foreslås, at de varige kolonihaveområder  

 for det første skal omfatte de eksisterende kolonihaveområder og  

 de områder, som tages i brug inden 1. november 2001. Områderne  

 bliver dog ikke varige kolonihaveområder, hvis ejeren af et  

 område senest den nævnte dato skriftligt har meddelt  

 Miljø- og Energiministeriet, at området ikke skal være et  

 varigt kolonihaveområde.
Det er altså frivilligt, om ejeren af et  

 kolonihaveområde vil lade området omfatte af de foreslåede  

 regler, men ejeren skal inden 1. november 2001 underrette Miljø- og  

 Energiministeriet, hvis området ikke skal være omfattet af  

 reglerne.
Ejerkredsen omfatter både enkelte private ejere,  

 foreninger, selskaber og kommuner.
Men det er kun ejere af  

 kolonihaveområder, ikke den enkelte ejer af en havelod i et  

 kolonihaveområde, der skal foretage indberetning.
Ejes et  

 kolonihaveområde af en andelsforening, der ønskes omfattet af  

 reglerne, er det således foreningen, som skal træffe beslutningen  

 og underrette ministeriet.
 En kommune, der overvejer at meddele ministeriet, at et  

 eller flere områder, som kommunen ejer, ikke skal være et varigt  

 kolonihaveområde, skal offentliggøre et forslag hertil med en  

 frist på mindst 4 uger for afgivelse af indsigelser m.v. mod forslaget.  

 Den særlige regel for de kommunalt ejede områder er begrundet i,  

 at kommunen ikke alene skal varetage kommunens interesser som grundejer, men  

 også de planlægningsmæssige hensyn, og at der er tale om et  

 spørgsmål af betydelig interesse for borgerne i kommunen.
De kolonihaveområder, der ejes af statslige  

 myndigheder er efter forslaget varige kolonihaveområder.
Bestemmelsen  

 omfatter kolonihaveområder, der ejes af Fødevareministeriet,  

 Banestyrelsen, Miljø- og Energiministeriet og Forsvarsministeriet.  

 Undtaget er områder, hvor der af sikkerhedsgrunde er særlige  

 adgangs- og benyttelsesindskrænkninger.
Undtagelsen omfatter nogle af  

 Banestyrelsens områder, som er eller som i forbindelse med udvidelser  

 eller ændringer af sporarealerne kan blive omfattet af  

 begrænsninger, således at de kun må benyttes af brugere med  

 tilknytning til banerne.
 Det følger af lovforslagets §§ 6 og 7, at DSB ikke  

 i denne sammenhæng betragtes som en statslig myndighed og derfor ikke  

 er omfattet af § 3, stk. 1, nr. 2.
 Endelig skal de foreslåede regler for varige  

 kolonihaveområder omfatte alle de områder, der efter 1. november  

 2001 tages i brug som kolonihaveområder.
Det er ibrugtagelsen af et område, der er  

 afgørende.
Udlægningen af et areal til kolonihaveformål i  

 planlægningen er ikke tilstrækkelig.
Det er først,  

 når ejeren iværksætter ibrugtagelsen af området, at  

 det bliver omfattet af de foreslåede regler.
Kommunalbestyrelsen kan efter den i § 3, stk. 2,  

 foreslåede bestemmelse i særlige tilfælde dispensere fra  

 bestemmelserne i stk. 1, således at et kolonihaveområde, der  

 ellers ville blive et varigt kolonihaveområde, ikke bliver omfattet af  

 reglerne for varige kolonihaveområder.
De særlige tilfælde,  

 hvor kommunalbestyrelsen kan meddele dispensation omfatter tilfælde,  

 hvor der før 1. november 2001 er indgået aftale om udlejning af  

 kolonihaver eller en bindende aftale om etablering af et  

 kolonihaveområde, men hvor etableringen af området først  

 finder sted efter den nævnte dato.
Det samme gælder i  

 tilfælde, hvor en ejer af et areal før 1. november 2001 har  

 foretaget betydelige investeringer med henblik på anvendelse af arealet  

 til kolonihaveformål.
Det gælder endvidere i tilfælde, hvor  

 en ejer på grund af manglende orientering om indberetningspligten ikke  

 har været i stand til rettidigt at meddele Miljø- og  

 energiministeriet, at et område ikke skal være et varigt  

 kolonihaveområde.
Det foreslås i stk. 4, at miljø- og  

 energiministeren skal kunne forlange, at meddelelserne om, at et område  

 ikke skal være et varigt kolonihaveområde afgives i en bestemt  

 form.
Bestemmelsen vil f.eks. kunne benyttes til at kræve anvendelse af  

 et skema.
Til § 4 og 5 Et varigt kolonihaveområde kan efter de  

 foreslåede bestemmelser ikke nedlægges uden en tilladelse, der  

 kun kan meddeles, hvis væsentlige samfundsmæssige hensyn  

 gør det nødvendigt at disponere over arealet til et  

 formål, der ikke kan tilgodeses et andet sted i kommunen, og der inden  

 arealet ryddes tilvejebringes et nyt kolonihaveområde, som kan erstatte  

 det område, der nedlægges.
 Flytning af kolonihaver, der kun må bebygges med et  

 redskabsskur, inden for den samme ejendom betragtes ikke som en  

 nedlæggelse af haverne, jf. den foreslåede bestemmelse i § 4,  

 stk. 4.
Det foreslås, at det er kommunalbestyrelsen, der  

 skal meddele den nødvendige tilladelse også, når kommunen  

 selv er ejer.
Men afgørelsen kan påklages til  

 Naturklagenævnet.
Afgørelsen af, om samfundsmæssige hensyn  

 gør det nødvendigt at nedlægge et område er en  

 konkret vurdering.
Det er ikke i sig selv tilstrækkeligt, at der  

 ønskes en anvendelse til et offentligt formål, som f.eks. en  

 skole, hvis skolen kan placeres et andet sted.
Og det er omvendt heller ikke  

 udelukket, at der kan være en tilstrækkelig samfundsmæssig  

 begrundelse for en anvendelse til et formål, der ikke er offentligt som  

 f.eks. en udvidelse af et erhvervsområde.
Der er tale om en afvejning,  

 hvor der også kan tages hensyn til, om der er behov for at bevare det  

 konkrete kolonihaveområde, hvis der f.eks. ikke er efterspørgsel  

 efter haverne.
Det er en betingelse for, at der kan meddeles tilladelse,  

 at der tilvejebringes et erstatningsareal, som skal være klar til  

 anvendelse inden man kan rydde det område, der nedlægges.
Det er  

 således den, der vil nedlægge et varigt kolonihaveområde,  

 som må tilvejebringe erstatningsarealet.
Er den pågældende  

 ejer ikke selv i stand til at tilvejebringe et erstatningsareal, må han  

 søge at skaffe det i et samarbejde med en kommune og/eller  

 Fødevareministeriet.
I § 5 foreslås det, at reglerne om tilladelse til  

 nedlæggelse også skal gælde ved ekspropriationer, men at de  

 ikke skal gælde, hvis der skal nedlægges kolonihaver som  

 følge af anlægsarbejder i henhold til en anlægslov.
Skal  

 der nedlægges kolonihaver i forbindelse med en anlægslov  

 forudsættes det, at der tages stilling til kolonihavernes skæbne  

 og spørgsmålet om erstatningsareal i anlægsloven.
Det forudsættes, at de varige  

 kolonihaveområder er lovligt etablerede.
Hvis et område skal  

 nedlægges, fordi det er i strid med anden lovgivning, kræves der  

 ikke tilladelse til nedlæggelsen efter de foreslåede  

 bestemmelser.
Til § 6 og 7 Den selvstændige offentlige virksomhed DSB kan  

 indberette virksomhedens ejendomme med kolonihaver som ikke varige  

 kolonihaveområder på samme måde som en privat ejer.
 Med henblik på at sikre disse områder bedst  

 muligt og under hensyn til, at der er tale om en offentlig virksomhed,  

 foreslås der bestemmelser, hvorefter DSB ikke frit kan sælge et  

 ikke varigt kolonihaveområde, men skal tilbyde lejerne at overtage  

 ejendommen på andelsbasis. Ønsker lejerne ikke at købe  

 ejendommen, skal DSB tilbyde miljø- og energiministeren at overtage  

 ejendommen.
 De foreslåede bestemmelser svarer for så vidt  

 angår tilbudspligten over for lejerne i det væsentlige til  

 lejelovens bestemmelser om tilbudspligt i beboelsesejendomme med 6  

 beboelseslejligheder.
Til § 8-11 Det foreslås, at kommunalbestyrelsens  

 afgørelser om tilladelse til nedlæggelse af et varigt  

 kolonihaveområde skal kunne påklages til Naturklagenævnet.  

 Der skal kunne klages både over retlige og skønsmæssige  

 spørgsmål.
Det svarer til, hvad der f.eks. er gældende for  

 klager over en ekspropriationsbeslutning på grundlag af en lokalplan og  

 klager over afgørelser i landzonesager efter planloven i  

 modsætning til klager i plansager, hvor klageadgangen er  

 begrænset til retlige spørgsmål.
 Kredsen af klageberettigede foreslås fastsat  

 på lignende måde som i planlovens § 59, således at den  

 udover miljø- og energiministeren omfatter enhver med retlig interesse  

 i sagens udfald og de landsdækkende foreninger, der er klageberettigede  

 efter planlovens § 59, stk. 2.
 Der foreslås en klagefrist på 4 uger svarende  

 til planlovens klagefrist.
 Det foreslås endvidere, at en tilladelse ikke  

 må udnyttes før klagefristens udløb, og at en rettidig  

 klage har opsættende virkning, medmindre Naturklagenævnet  

 bestemmer andet.
 Den foreslåede søgsmålsfrist på 6  

 måneder svarer til regelen i planloven.
Til § 12 Der foreslås en hjemmel for miljø- og  

 energiministeren til at fastsætte gebyrer til dækning af  

 myndighedernes omkostninger ved administration og tilsyn efter loven.
Den  

 foreslåede bestemmelse svarer til § 54 i lov om planlægning, som  

 hidtil ikke har været udnyttet.
 Der er ikke aktuelle planer om, at klager til  

 Naturklagenævnet efter de foreslåede bestemmelser i dette  

 lovforslag skal være omfattet af regler om gebyr, men det kan på  

 et senere tidspunkt blive aktuelt at fastsætte regler herom.
Til § 13 og 14 Det foreslås fastsat, at kommunalbestyrelsen er  

 tilsynsmyndighed for så vidt angår bestemmelserne om tilladelse  

 til nedlæggelse af varige kolonihaveområder.
 Der foreslås fastsat bødestraf for den, der  

 nedlægger et varigt kolonihaveområde uden tilladelse eller  

 tilsidesætter vilkår for en tilladelse.
Til § 15 Det foreslås, at loven træder i kraft ugedagen  

 efter bekendtgørelsen i Lovtidende, men at §§ 4 og 5 om tilladelse til  

 nedlæggelse af varige kolonihaveområder dog først  

 træder i kraft den 1. november 2001.
