Nr BTL 103 Betænkning over Forslag til lov om ændring af lov om dansk indfødsret   

 Nr L 103 1990-91, 2. samling Afgivet af Indfødsretsudvalget Afgivet: 19910221 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse uændret.
Et mindretal inden for mindretallet (Kristeligt Folkepartis medlem af  

 udvalget) finder det rimeligt, at der betales et gebyr for ansøgning om dansk  

 indfødsret.
Mindretallet finder dog, at et gebyr på 3.000 kr. er for højt.
På  

 den anden side er et gebyr på 400 kr. svarende til gebyret ved ansøgning om  

 pas for lavt.
Det stykke arbejde, der præsteres af det offentlige, er større  

 ved ansøgning om dansk indfødsret.
Mindretallet opfordrer derfor  

 indenrigsministeren til at opkræve et gebyr på 1.000 kr. pr. ansøgning om  

 dansk indfødsret.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med det af mindretallet  

 stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet ønsker ikke at medvirke til vedtagelsen af lovforslaget, da  

 mindretallet finder det fuldstændig urimeligt, at man i fremtiden skal betale  

 et gebyr, som i lovforslagets bemærkninger er fastsat til 3.000 kr., for at  

 få lov til at søge om dansk indfødsret vel vidende, at man som ansøger ikke  

 har krav på at få tilkendt indfødsret, men alene har ret til at søge.
 I cirkulæret om dansk indfødsret (naturalisation) § 10 står, at man ikke  

 må vejlede eller rådgive på en sådan måde, at nogen frafalder deres  

 ansøgning.
Denne såkaldte kontante vejledning kan fremover medføre, at nogen tvinges  

 til at undlade at indgive ansøgning.
Dette var måske ministerens hensigt, men  

 det er ikke mindretallets, og SF tager afstand herfra.
 Mindretallet har stillet det under nr. 1 nævnte ændringsforslag.
Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Mindretallet oplyser, at der hvert år uddeles ca. 2.500 danske  

 statsborgerskaber til udenlandske personer.
 Ifølge lovforslagets bemærkninger vil der i 1991 blive indgivet i alt ca.  

 3.000 ansøgninger.
Når man tager i betragtning, at hver eneste udlænding, som får tildelt et  

 dansk statsborgerskab, samtidig får en social livsforsikring, det være sig  

 bistandshjælp, dagpengeunderstøttelse, børnepenge, boligstøtte, hjælp til  

 børnepasning, invalidepension, folkepension og gratis lægehjælp, så er  

 beløbet på 3.000 kr. alt for lille.
Det er faktisk kun det beløb, man betaler  

 for at få navneforandring i Danmark.
Fremskridtspartiet mener derfor, at det  

 bør være den faktiske kostpris, der skal betales, hver gang der ansøges om  

 dansk statsborgerskab.
 Et femte mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Til § 1 Af et mindretal (SF):
 1) Nr. 4 udgår.
 Af et mindretal (S):
 2) I den under nr. 4 foreslåede affattelse af § 12, stk.  

 1, ændres »indgivelse af ansøgning om« til: »opnåelse  

 af«.
Bemærkninger Til nr. 2 Man betaler først for en vare ved modtagelsen.
Tilsvarende må også gælde  

 for en offentlig ydelse.
Hjemmelen efter den ændrede § 12, stk. 1, kan  

 udnyttes således, at der opkræves 400 kr. (svarende til prisen for et pas),  

 når ansøgningen imødekommes.
Erling Christensen (S) Henning Rasmussen (S) Taanquist (S) Ole Vagn  

 Christensen (S) Poul Andersen (S) Lise Hækkerup (S) Lotte Henriksen (S)  

 Birthe Hansen (SF) fmd.
Lis Noer Holmberg (CD) John Vinther (KF) Helge  

 Adam Møller (KF) Inge Dahl-Sørensen (V) Birthe Rønn Hornbech (V) Anders  

 Mølgaard (V) Kirsten Madsen (FP) Elisabeth Arnold (RV) Inger Stilling  

 Pedersen (KRF) nfmd.
