MÅLETEKNISK DIREKTIV  

 Præcisionslodder  

 EØF  

 (MDIR 34.04-01, udg. 3) Præcisionslodder, EØF1) I medfør af § 10, stk. 1, § 11 og § 16 stk. 4 i lov om  

 erhvervsfremme, jf. lovbekendtgørelse nr. 724 af 4. september 1995,  

 fastsættes:
 1.	Bestemmelserne i nærværende direktiv med  

 tilhørende bilag omfatter de i bilaget definerede lodder  

 (præcisionslodder) af nøjagtigere klasser end den midterste  

 toleranceklasse med en nominel værdi større end eller lig med 1  

 mg og mindre end eller lig med 50 kg.
 2.	Bestemmelserne finder ikke anvendelse på metriske karat-lodder  

 samt på lodder inden for særlige områder dækket af  

 andre måletekniske direktiver.
 3.	Præcisionslodder, der ønskes  

 EØF-førstegangsverificeret, skal opfylde de i bilaget angivne  

 betingelser.
 4.	Opfyldes betingelserne, forsynes præcisionslodderne med  

 stempel for EØF-førstegangsverifikation.
 5.	EØF-førstegangsverifikation kan udføres af  

 laboratorier bemyndiget hertil af Erhvervsfremme Styrelsen.
 6.	Nærværende direktiv træder i kraft den 7. maj  

 1996. Samtidig ophæves MDIR 34.04-01, udgave 2 af 26.1.1987, idet de i  

 henhold til dette direktiv udstedte godkendelser m.v. vedbliver at have  

 gyldighed indtil de udløber eller tilbagekaldes.
____________________________________ 1) BILAG 1.		Definitioner 1.1.		Lodder Materialiseret mål for vægt, med lovbestemte  

 konstruktionsmæssige og måletekniske egenskaber: form, dimension,  

 materiale, udførelse, nominel værdi, maksimal tolerance.
1.2.		Lodsæt Samling af lodder, der i almindelighed opbevares i lodæsker,  

 og som er sammensat således, at der kan foretages afvejning af enhver  

 byrde, der ligger mellem vægten af loddet med den mindste nominelle  

 værdi og summen af vægten af alle lodderne i samlingen i en  

 række, hvor vægten af loddet med den laveste nominelle  

 værdi udgør sættets trin.
 Sædvanligvis sammensættes lodsæt med  

 følgende sekvenser:
(1; 1; 2; 5) x 10n kg (1; 1; 1; 2; 5) x 10n kg (1; 2; 2; 5) x 10n kg (1; 1; 2; 2; 5) x 10n kg i disse udtryk repræsenterer n enten nul eller et positivt  

 eller negativt helt tal.
1.3.		Normallodder Når disse lodder bruges til kontrol af vejeinstrumenter og  

 lodder, kaldes de normallodder.
2.		Lodders nominelle værdi Lodders nominelle værdi skal være lig med 1 x  

 10n kg eller 2 x 10n kg, eller 5 x 10n kg; i  

 disse udtryk repræsenterer n enten nul eller et positivt eller negativt  

 helt tal.
3.		Loddernes vægt 3.1.		Ved en temperatur på 20oC er loddets  

 vægt massen af et referencelod med en massefylde på 8000  

 kg/m3, som holdes i ligevægt i luft med en massefylde  

 på 1,2 kg/m3.
 3.2.		De under punkt 4 nævnte maksimale tolerancer skal ses i  

 forhold til loddets vægt.
4.		Maksimale tolerancer for  

 EØF-førstegangsverifikation 4.1.		For hvert enkelt lod gengives den maksimale tolerance opad  

 eller nedad udtrykt i milligram i følgende tabel:
Nomi-nelle værdier Klasse E1 Klasse E2 Klasse F1 Klasse F2 Klasse M1 50 kg 20 kg 10 kg 5 kg 2 kg 1 kg 500 g 200 g 100 g 50 g 20 g 10 g 5 g 2 g 1 g 500 mg 200 mg 100 mg 50 mg 20 mg 10 mg 5 mg 2 mg 1 mg 25 10 5 2,5 1,0 0,50 0,25 0,10 0,05 0,030 0,025 0,020 0,015 0,012 0,010 0,008 0,006 0,005 0,004 0,003 0,002 0,002 0,002 0,002 75 230 15 7,5 3,0 1,5 0,75 0,30 0,15 0,10 0,080 0,060 0,050 0,040 0,030 0,025 0,020 0,015 0,012 0,010 0,008 0,006 0,006 0,006 250 100 50 25 10 5 2,5 1,0 0,5 0,30 0,25 0,20 0,15 0,12 0,10 0,08 0,06 0,05 0,04 0,03 0,025 0,020 0,020 0,020 750 300 150 75 30 15 7,5 3,0 1,5 1,0 0,8 0,6 0,5 0,4 0,3 0,25 0,20 0,15 0,12 0,10 0,08 0,06 0,06 0,06 2500 1000 500 250 100 50 25 10 5 3,0 2,5 2,0 1,5 1,2 1,0 0,8 0,6 0,5 0,4 0,3 0,25 0,20 0,20 0,20 5.		Lodders almindelige form Lodder på 1 gram kan enten have form som nedenfor  

 anført pkt. 5.1 eller som pkt. 5.2.
 5.1.		Lodder på 1 gram og lodder på mangefold af 1  

 gram.
 5.1.1.		Lodder i klasse M1 skal have samme form  som  

 lodder i den midterste toleranceklasse.
5.1.2		Lodder i andre toleranceklasser kan have de udvendige  

 dimensioner af lodder i den midterste toleranceklasse.
Lodder fra 1 gram til  

 10 kg kan også være cylinderformet eller svagt keglestubformet  

 med et håndtag foroven.
 5.1.2.1.		Højden af selve loddet skal svare nogenlunde til  

 middeldiameteren, idet den tilladte højde ligger mellem 3/4 og 5/4 af  

 denne diameter.
 5.1.2.2.		Højden af håndtaget skal på alle lodder  

 have en værdi, der ligger mellem værdien af selve loddets  

 middeldiameter og halve middeldiameter.
 5.1.3.		Håndtag er ikke obligatorisk for lodder i klasserne  

 E1, E2, F1, der kan være formet  

 udelukkende af et cylindrisk legeme.
5.1.4		Lodder i klasserne E1 og E2 skal  

 være massive og støbt i ét stykke; andre lodder kan have  

 et justerhulrum lukket med håndtaget eller med enhver anden egnet  

 anordning.
Justerhulrummets volumen må ikke være større  

 end 1/5 af loddets samlede volumen.
 5.2.		Lodder på 1 gram og lodder på brøkdele af 1  

 gram.
 Lodder på 1 gram og lodder på brøkdele af 1  

 gram består af polygonale plader eller af tråde, der er af  

 passende form, som gør håndteringen let.
 Formerne angiver endvidere loddernes nominelle værdi.
 Pladelodder:
trekant for 1-10-100-1000 mg, firkant for 2-20-200 mg, femkant for 5-50-500 mg.
 Trådlodder:
1 segment  for 1-10-100-1000 mg, 2 segmenter for 2-20-200 mg, 5 segmenter for 5-50-500 mg, Lodder, der findes i dobbelt eller tredobbelt eksemplar i  

 sekvenserne, skelnes fra hinanden ved en eller to stjerner eller prikker for  

 pladernes vedkommende og ved en eller to kroge for trådenes  

 vedkommende.
 5.3.		Lodder på 20 og 50 kg, undtagen dem i klasse  

 M1, kan have en form, som gør håndteringen let.
6.		Lodmateriale 6.1.		Lodder skal være af metal eller af en metallegering.  

 Dette metal eller denne legering skal være af en sådan kvalitet,  

 at der under sædvanlige anvendelsesbetingelser kun sker ubetydelig  

 ændring i loddernes vægt i forhold til den maksimale tolerance  

 svarende til deres toleranceklasse.
 6.1.1.		Loddets massefylde skal være en sådan, at en  

 afvigelse på 10% i massefylden for luften i forhold til den  

 specificerede massefylde (1,2 kg/m3) højst fremkalder en  

 fejl på 1/4 af den maksimale tolerance.
 6.1.2.		Metallet eller legeringen for lodder i klasserne  

 E1, E2 og F1 skal være praktisk taget  

 umagnetisk.
6.2.		Det metal eller den legering, der benyttes til bloklodder fra 5 kg til 50 kg i klasse M1 skal  

 være af messing eller af et materiale, hvis kvalitet mindst svarer til  

 messings.
 6.3.		Cylindriske lodder, med en nominel værdi på 10 kg  

 og derunder, i klasse M1 skal være af messing eller af et  

 materiale, hvis kvalitet mindst svarer til messings.
 6.4.		De i punkterne 6.2 og 6.3 nævnte kvaliteter kan  

 opnås ved en passende overfladebehandling.
7.		Overfladebestand 7.1.		Hele overfladen af lodderne, herunder deres standflader og  

 deres kanter, skal være fuldstændig fri for ujævnheder.  

 Overfladen af lodder i klasserne E1, E2, F1  

og F2 må ved undersøgelse med det blotte  

 øje ikke fremvise porøse steder og skal være omhyggeligt  

 poleret.
Overfladen af cylindriske lodder i klasse M1 fra   1  

 gram til 10 kg skal være poleret og må for det blotte øje  

 ikke fremvise nogen porøsitet.
Overfladestanden for bloklodder i  

 klasse M1 på 50, 20, 10 og 5 kg skal kunne sammenlignes med  

 overfladestanden af gråt støbejern, der er støbt  

 omhyggeligt i en form af fint sand.
 7.2.		Overfladen af lodder på 1 gram og af lodder på  

 mangefold af 1 gram i klasserne E1, E2, F1  

 og F2 kan beskyttes af et metallisk overtræk.
 7.3.		Overfladen af lodder på 1 gram og af lodder på  

 mangefold af 1 gram i klasse M1 kan beskyttes ved et egnet  

 overtræk.
8.		Justermaterialer Såfremt de er forsynet med et justerhulrum, justeres lodder  

 i toleranceklaserne F1 og F2 enten med samme materiale,  

 som de består af, eller med rent tin eller med molybdæn.
 Lodder i klasse M1 kan justeres ved hjælp af  

 bly.
9.		Påskrifter 9.1.		Lodder af lameller eller af tråde med en nominel  

 værdi på 1 gram eller derunder bærer ingen angivelse af  

 denne.
 9.2.		Lodder med en nominel værdi på 1 gram eller  

 der-over:
-	bærer for så vidt angår klasserne  

 E1 og E2 ingen angivelse af deres nominelle  

 værdi; -	bærer for så vidt angår klasse F1  

kun angivelse af den nominelle værdi i henhold til 9.2.1.  

 påtrykt ved brunering eller indgravering; -	bærer for så vidt angår klasse  

 F2 påskrifterne for klasse F1 samt bogstavet  

 F; -	bærer for så vidt angår klasse  

 M1 angivelse af den nominelle værdi i tal efterfulgt af  

 betegnelsen for pågældende enhed med forsænkede typer eller  

 i relief på oversiden af selve loddet eller på loddernes  

 håndtag.
 Desuden bærer cylindriske lodder bogstavet M med  

 forsænkede typer eller i relief, og bloklodder er forsynet med  

 bogstavet M, uden at der stilles krav om forsænkede typer eller  

 relief.
 9.2.1.		Angivelserne af loddernes nominelle værdier skal  

 repræsentere:
-	kilogram for lodder på 1 kg og derover, -	gram for lodder fra 1 gram til 500 gram.
 9.2.2.		Lodder, der findes i to eller tre eksemplarer i sekvenserne,  

 skelnes fra hinanden ved en eller to stjerner eller en eller to prikker.
10.		Det endelige EØF-verifikationsstempel Æskerne til lodder i klasserne E1, E2  

 og F1 samt alle lodæsker indeholdende gram og  

 brøkdele af gram skal plomberes med det endelige  

 EØF-verifikationsstempel.
På lodder i klasse F2 anbringes det endelige  

 EØF-verifikationsstempel på justerhulrummets lukke- anordning eller på standfladen, hvis der ikke findes et  

 justerhulrum.
 På lodder i klasse M1 fra 1 gram til 50 kg  

 anbringes det endelige EØF-verifikationsstempel på det bly, der  

 plomberer justerhulrummets lukkeanordning eller på standfladen i  

 tilfælde af lodder uden justerhulrum.
11.		Præsentation 11.1.		Hvad angår klasserne E1, E2,  

 F1 og F2, skal enkeltlodder og lodsæt anbringes i  

 lodæsker.
 1.2.		Hvad angår klasse M1:
-	Enkeltlodder eller lodsæt op til en værdi af  500  

 gram kan anbringes i lodæsker, -	lodder som har en nominel værdi på over 500 gram  

 kan anbringes i en æske eller på en sokkel eller de kan  

 præsenteres enkeltvis uden beskyttelse.
 11.3.		Lodæskerne skal på deres låg bære  

 angivelserne af den klasse, som de indeholder:   E1;  

 E2; F1; F2; M1.
