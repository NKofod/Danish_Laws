I tilslutning til udenrigsministeriets bekendtgørelse nr. 51 af 7. oktober  

 1959 og efterfølgende bekendtgørelser, senest nr. 20 af 21. marts 1966,  

 Lovtidende C, bringes det herved til almindelig kundskab, at nedennævnte  

 lande har tiltrådt den i Geneve den 6. marts 1948 undertegnede konvention  

 angående den mellemstatslige rådgivende søfartsorganisation.
Datoen for  

 tiltrædelsesinstrumentets deponering er vedføjet.
Libanon...................................... 3. maj 1966 Cuba......................................... 6. maj 1966 Malta........................................ 22. juni 1966 maldiverne................................... 31. maj 1967.
 Til Cubas tiltrædelsesinstrument er knyttet en erklæring af følgende  

 indhold:
 »Ved tiltrædelsen af konventionen om den mellemstatslige rådgivende  

 søfartsorganisation erklærer Republikken Cubas revolutionære regering, at  

 dens gældende lovgivning, der behørigt tager sigte på at fremme udviklingen  

 af dens handelsflåde, er i overensstemmelse med den mellemstatslige  

 rådgivende søfartsorganisations almindelige formål, således som dette er  

 defineret i konventionens artikel 1 (b).
I overensstemmelse hermed vil den cubanske regering gøre enhver  

 rekommandation vedrørende dette emne, som måtte blive vedtaget af  

 organisationen, til genstand for undersøgelse i lyset af den nationale  

 praksis i så henseende.« Endvidere har Indonesien den 29. september 1966 tilbagekaldt sin  

 meddelelse af 9. oktober 1965 om udtræden af organisationen.
 Udenrigsministeriet, den 5. juli 1967.
 F.M.
 Paul Fischer.
