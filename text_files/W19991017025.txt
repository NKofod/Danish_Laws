Da der var tale om unavngivne personer, der ifølge artiklen havde  

 tættere eller løsere tilknytning til Hells Angels, var  

 oplysningerne ikke egnede til at påføre klagerne, Hells Angels  

 MC, Copenhagen, skade af betydning.
Klagerne havde således ikke krav  

 på genmæle.
Kendelse fra Pressenævnet i sag nr.  

 31/1992 Ved skrivelse af 13. april 1992 har advokat Lars Flyvholm  

 på vegne Hells Angels MC, Copenhagen, klaget til Pressenævnet  

 over, at Ekstra Bladet har meddelt afslag på genmæle over for en  

 artikel, der blev bragt den 8. marts 1992.
 Under overskriften: "Hells Angels tæsket ud af  

 Christiania" hed det bl.a. i artiklen:
- "To rockere fra Hells Angels og fire af deres  

 "supporters" måtte lørdag formiddag kapre en HT-bus på  

 Christianshavn for at slippe for en alvorlig gang øretæver af  

 ophidsede christianitter", - "Ved Spisehuset antastede gruppen 3 unge piger.
En  

 rocker lagde hånden på den ene af pigerne og spurgte, om "hun  

 havde hår på den." Pigen svarede, at det ikke kom ham ved,  

 hvorefter hun fik en skalle.
Hendes to veninder fik også "et par  

 på hovedet"" og - "Kort efter forlangte rockerne at få lov til at  

 ryge på en mands cigaret.
Da han sagde nej, overfaldt de ham. - Den  

 første fik et knæ i skridtet, den anden en stol i hovedet.  

 Så var de over mig med spark og slag, siger den unge mand." Ved skrivelse af 11. marts 1992 til Ekstra Bladet anmodede  

 advokat Lars Flyvholm på vegne Hells Angels MC, Copenhagen, om, at  

 bladet bragte følgende genmæle:
 "I en artikel den 8. marts 1992 under overskriften "Hells  

 Angels tæsket ud af Christiania" er der bragte flere ukorrekte  

 oplysninger:
Kun et medlem og en hang-around fra Hells Angels MC var  

 til stede på Christiania lørdag formiddag.
Ingen af disse er  

 blevet stenet eller ramt af andet kasteskyts.
Hells Angels medlemmet og hang-arounden forlod Christiania  

 i en taxa uden nogen form for problemer.
De havde ikke været involveret  

 i slagsmål.
De i Ekstra Bladet beskrevne scener ved en HT-bus er  

 indtruffet efter at ovennævnte personer havde forladt  

 området.
 Den person som ifølge Ekstra Bladet's artikel blev  

 gennemtævet har ingen tilknytning til Hells Angels MC, ligesom de  

 personer der søgte tilflugt i HT-bussen heller ikke har det.
Episoden med piger på Christiania, der ifølge  

 artiklen i Ekstra Bladet skulle have været udsat for vold, og andre  

 voldelige episoder omtalt i artiklen, kender Hells Angels MC intet til, og  

 volden er under ingen omstændigheder udøvet af et medlem af  

 Hells Angels." Ved skrivelse af 20. marts 1992 afslog Ekstra Bladet at  

 bringe genmælet.
Dette blev begrundet med, at skildringen af  

 begivenhederne byggede på oplysninger fra de implicerede politifolk, og  

 at Ekstra Bladet - efter at have modtaget anmodningen om genmæle -  

 havde fået fremstillingen af sagsforløbet bekræftet hos  

 Københavns Politi.
Ekstra Bladet henviste endvidere til, at man ikke  

 havde nogen grund til at fæste mere lid til advokat Flyvholms klienters  

 fremstilling end til politiets.
I klageskrivelsen har advokat Flyvholm anført, at  

 det af artiklen fremgår, at to rockere fra Hells Angels og 4 af deres  

 "supporters" var involveret i eller udførte kriminelle handlinger  

 såsom brugstyveri af en bus, vold mod tre unge piger og vold mod en  

 mand.
Derfor må det efter klagerens opfattelse kunne forlanges, at  

 Ekstra Bladet dokumenterer oplysningernes rigtighed.
Dette mener advokat  

 Flyvholm ikke, at Ekstra Bladet har gjort, idet det ikke klart fremgår  

 af bladets afgørelse, hvilke oplysninger det er, politiet har  

 bekræftet, og da politiet i øvrigt ifølge artiklen  

 først kom tilstede, efter at voldsepisoderne over for de 3 unge piger  

 og den omtalte mand havde fundet sted.
 Da oplysningerne i artiklen herefter ikke er utvivlsomme,  

 finder klageren, at Ekstra Bladet er forpligtet til at bringe  

 genmælet.
Ved skrivelse af 30. april 1992 har Ekstra Bladet i en  

 udtalelse om klagen på ny henvist til, at artiklens oplysninger er  

 blevet bekræftet hos Københavns Politi bl.a. via  

 døgnrapporten.
Ekstra Bladet har gjort gældende, at man herved  

 har fulgt den traditionelle fremgangsmåde ved skildring af begivenheder  

 af politimæssig karakter.
Det er således ikke sædvane, at  

 sådanne begivenheder skildres efter indhentede kommentarer fra diverse  

 bankrøvere og voldtægtsforbrydere, mordere etc., idet det i  

 givet fald ville blive uhåndterligt for dansk presse at  

 beskæftige sig med politistof.
 Ekstra Bladet har endeligt anført, at det vil ligge  

 langt fra sædvanlig presseskik, hvis bladene skal til at optage  

 udlægninger fra advokater, der - uden selv at have været tilstede  

 - gør sig kloge på, hvad deres anonyme klienter har foretaget  

 sig.
 I sagens behandling har følgende medlemmer  

 deltaget: Else Mols, Hans Dam, Ulrik Holmstrup og Preben Sørensen.
 Pressenævnet udtaler:
 Krav på genmæle er efter medieansvarslovens §  

 36, stk. 1, bl.a. betinget af, at de oplysninger, som er blevet bragt i et  

 massemedie, er egnet til at påføre nogen økonomisk eller  

 anden skade af betydning.
 Den omhandlede artikel indeholder en i øvrigt noget  

 upræcis beskrivelse af nogle begivenheder, hvorunder nogle unavngivne  

 personer, som ifølge artiklen har tættere eller løsere  

 tilknytning til Hells Angels, bl.a. skulle have udøvet vold og selv  

 have været udsat herfor.
 Som følge heraf findes oplysningerne, der blev  

 bragt i artiklen, ikke i fuldt tilstrækkeligt omfang at have  

 været egnede til at påføre Hells Angels MC, Copenhagen,  

 økonomisk eller anden skade af betydning.
 Allerede som følge heraf kan Pressenævnet  

 derfor tiltræde, at Ekstra Bladet har meddelt afslag på den  

 fremsatte anmodning om genmæle.
 Afsagt den 2. juni 1992.
