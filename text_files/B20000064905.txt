Bekendtgørelse om landbrugets  

 overbygningsuddannelser I medfør af § 2, § 8, § 9, stk. 4, § 13,  

 stk. 2, § 23, stk. 1 og 2, og § 24 i lov nr. 371 af 6.  

 juni 1991 om landbrugsuddannelser, som ændret ved § 3 i lov nr.  

 1235 af 27. december 1996 og § 10 i lov nr. 263 af 12. april 2000,  

 fastsættes:
Kapitel 1 Uddannelserne § 1. Der kan gennemføres  

 overbygningsuddannelser til driftsleder, udvidet driftsleder  

 (virksomhedsleder) og agrarøkonom (kombineret driftsleder) på  

 erhvervsskoler og andre skoler, institutioner og virksomheder, der er  

 godkendt hertil.
Uddannelsernes formål § 2. Uddannelsernes formål er, at den  

 studerende gennem skoleundervisning opnår kompetence som:
 1)	Driftsleder.
 2)	Udvidet driftsleder (virksomhedsleder).
 3)	Agrarøkonom (kombineret driftsleder).
Uddannelsernes mål § 3. Den uddannede inden for landbrugets  

 overbygningsuddannelser kan selvstændigt varetage et  

 arbejdsområde på et videregående niveau inden for  

 landbrugserhvervet og udføre alle de arbejdsprocesser, der normalt  

 forekommer inden for det område, som uddannelsen retter sig imod.  

 Uddannelsen giver i forbindelse med erhvervserfaring den uddannede grundlag  

 for erhvervsudøvelse som landmand eller erhvervsudøvelse  

 på et videregående niveau og for efter- og videreuddannelse og  

 videregående uddannelse.
Stk. 2. Den uddannede driftsleder skal selvstændigt  

 kunne varetage den produktionsmæssige og økonomiske styring af  

 en landbrugsbedrift i overensstemmelse med opstillede  

 målsætninger og under hensyntagen til miljø, etik,  

 dyrevelfærd og økologisk sammenhæng.
Den uddannede  

 driftsleder skal kunne planlægge og foretage driftsmæssige  

 omlægninger i produktionen under hensyn til interne og eksterne  

 forhold.
Den uddannede driftsleder kan selvstændigt tage ansvaret for  

 andres og egen uddannelse i forhold til bedriften.
Den uddannede driftsleder  

 skal opnå kendskab til nationale og internationale forhold, specielt  

 med henblik på landbrugserhvervet.
 Stk. 3. Den uddannede udvidet driftsleder (virksomhedsleder)  

 skal endvidere selvstændigt kunne udarbejde og vurdere langsigtede  

 udviklingsplaner samt kunne lede og styre landbrugsvirksomheder, virksomheder  

 og organisationer.
Stk. 4. Den uddannede agrarøkonom (kombineret  

 driftsleder) skal endvidere selvstændigt kunne varetage den  

 produktionsmæssige og økonomiske styring og ledelse af en  

 landbrugsvirksomhed i overensstemmelse med opstillede  

 målsætninger og under hensyntagen til miljø, etik og  

 dyrevelfærd.
Agrarøkonomen skal kunne disponere  

 selvstændigt både som ejer og funktionær.
Den uddannede  

 Agrarøkonom kan selvstændigt tage ansvaret for personaleledelse  

 i virksomheden.
Agrarøkonomuddannelsen sigter tillige på  

 beskæftigelse i landbrugets servicesektor.
Agrarøkonomen skal  

 have indsigt i nationale og internationale forhold, specielt med henblik  

 på landbrugserhvervet.
Kapitel 2 Adgangsbetingelser § 4. Adgang til uddannelsen til driftsleder har  

 studerende, som 1)	har uddannelsesbevis som faglært landmand eller 2)	har uddannelsesbevis for gennemførelse af  

 landbrugsuddannelsen med specialet jordbrugsassistent i henhold til lov om  

 erhvervsuddannelser.
 Stk. 2. Adgang til uddannelsen til udvidet driftsleder  

 (virksomhedsleder) har studerende, der har uddannelsesbevis for  

 driftslederuddannelsen.
Stk. 3. Adgang til uddannelsen til agrarøkonom  

 (kombineret driftsleder) har studerende, der 1)	er begyndt på skolemodul 2 efter reglerne om uddannelsen til  

 faglært landmand, såfremt skolemodul 2 i uddannelsen til  

 faglært landmand er integreret med uddannelsen til agrarøkonom,  

 jf. dog stk. 4, eller 2)	har adgang til driftslederuddannelsen.
 Stk. 4. I det i stk. 3, nr. 1, nævnte  

 tilfælde kan skolen kræve, at den studerende, inden  

 påbegyndelsen af skolemodul 2, har gennemført hele  

 praktikuddannelsen i uddannelsen til faglært landmand.
 Stk. 5. Landbrugsuddannelsesrådet kan dispensere fra  

 kravene i stk. 1, 2 og 3 for ansøgere med tilsvarende  

 forudsætninger.
Kapitel 3 Uddannelsernes varighed og struktur mv.
 § 5. Uddannelsen til driftsleder varer 24 uger.  

 Uddannelsen til udvidet driftsleder (virksomhedsleder) varer 12 uger.  

 Uddannelsen til agrarøkonom (kombineret driftsleder) varer 60 uger.
Fritagelse for dele af uddannelsen § 6. Studerende, der har gennemført  

 uddannelsen til udvidet driftsleder godskrives for 33 uger i uddannelsen til  

 agrarøkonom.
 Stk. 2. Studerende, der har gennemført de første  

 33 uger af uddannelsen til agrarøkonom kan afslutte som driftsleder  

 eller udvidet driftsleder (virksomhedsleder), hvis de gennemfører  

 prøverne og hovedopgaverne i henhold til reglerne om uddannelserne og  

 opfylder kravene i § 14 stk. 1, nr. 1 eller 2 og §14,  

 stk. 2.
 Stk. 3. Studerende, som kan dokumentere teoretisk eller  

 praktisk erfaring inden for landbrug, herunder hel eller devis relevant  

 videregående uddannelse, kan af Landbrugsuddannelsesrådet  

 godskrives for dele af overbygningsuddannelserne, jf. § 8 i lov om  

 landbrugsuddannelser.
Kapitel 4 Undervisningens mål og indhold Uddannelsen til driftsleder § 7. Undervisningen i uddannelsen til driftsleder  

 omfatter følgende fagområder, hovedopgave og valgfag, med den  

 anførte vejledende uddannelsestid:
1)	Produktionsstyring, 6 uger Den uddannede skal a)	kunne planlægge og vurdere en bedrift ud fra en  

 helhedsbetragtning, med hensyntagen til arbejdsmiljø,  

 dyrevelfærd og etik samt hensyn til miljø-, kvalitets- og  

 ressourcestyring, b)	kunne tilpasse produktionen til ændrede forudsætninger  

 og kunne redegøre for konsekvenserne heraf, både for bedriften  

 og dens omgivelser, c)	kunne vælge og anvende styringsredskaber og  

 rådgivningstilbud, d)	kunne anvende viden om økologi og biologi som grundlag for at  

 planlægge og gennemføre naturpleje på bedriften som  

 helhed, e)	have kendskab til kontrakt- og afregningsmæssige forhold, f)	kunne lave planer for produktkvalitet og sundhedsstyring, g)	kunne lave omkostningsberegninger for tilpasninger af bygninger og  

 anlæg samt vurdere disses egnethed, h)	kende de lovmæssige forhold omkring landbrugsbyggeri og dets  

 indretning, kende bygherrefunktionen samt kunne vurdere tilbud på et  

 byggeri, i)	kunne lave omkostningsberegninger for maskinparken og forstå  

 en maskininvesterings konsekvens for bedriften og j)	kunne tilrettelægge en produktion under hensyn til sikkerhed  

 og arbejdsmiljø.
2)	Økonomisk planlægning og styring, 10 uger Den uddannede skal a)	kunne varetage økonomisk ledelse og styring af en bedrift i  

 overensstemmelse med den opstillede målsætning under hensyntagen  

 til økologisk, miljømæssigt og økonomisk  

 ressourcestyring, b)	kunne samle de økonomiske tråde fra hele bedriften til  

 en helhed og kunne analysere dele af og hele bedriften, c)	kunne opstille forskellige udviklingsmuligheder eller alternativer  

 for bedriften på kort og lang sigt under hensyn til interne og eksterne  

 forhold samt vurdere de økonomiske konsekvenser af forskellige  

 udviklingsmuligheder eller -alternativer for bedriften, d)	kunne træffe økonomiske beslutninger for bedriften med  

 virkning på kort og lang sigt samt gennemføre og kontrollere  

 handlingsplanerne.
e)	kunne opstille mål for sig selv og bedriften, f)	kunne analysere og vurdere et driftsregnskab, g)	kunne foretage analyser af bedriftens fremtidige produktions- og  

 afsætningsmuligheder, h)	kunne udarbejde udviklingsstrategier, budgetter og  

 investeringskalkuler og være fortrolig med de forskellige  

 lånetyper og finansieringsmuligheder og selvstændigt kunne  

 vurdere disse, i)	selvstændigt kunne opstille finansieringsforslag og vurdere  

 disse, j)	have kendskab til lovgivning omkring etablering, k)	have kendskab til skattemæssige forhold i forbindelse med  

 etablering, l)	selvstændigt kunne opstille finansieringsforslag i forbindelse  

 med ejendomskøb, m)	kunne beregne og vurdere de økonomiske konsekvenser af  

 ejendomsovertagelse og n)	have kendskab til andre ejerformer 3)	Samfund og erhverv, 2 uger Den uddannede skal a)	have forståelse for erhvervets samspil med det omgivende  

 samfund, f.eks. samfundsudvikling, lovgivning, afsætning i forhold til  

 mellem- og slutbruger, herunder have holdninger til fødevarekvalitet,  

 -etik og miljø, såvel nationalt som internationalt, b)	have kendskab til politiske handlingsmønstre i relation til  

 politiske organisationer og c)	kunne lede og styre bedriften på kort og lang sigt ud fra en  

 opstillet målsætning for ejeren, ansatte, dele af bedriften  

 såvel som hele bedriften.
4)	Ledelse og kommunikation, 3 uger Den uddannede skal a)	selvstændigt kunne lede og styre bedriften, for så vidt  

 angår personaleledelse, herunder bl.a. ansættelse, afskedigelse,  

 arbejdsgiverpligter, konfliktløsning, motivation og samarbejde og b)	have forståelse af og indsigt i kommunikation med bedriftens  

 interessenter forbrugerorganisationer, faglige organisationer,  

 andelsvirksomheder m.m.
5)	Hovedopgave, 2 uger Den studerende skal kunne anvende den erhvervede viden til at  

 udarbejde en hovedopgave og dermed vise sine evner til selvstændigt at  

 etablere, styre og vurdere driften af en landbrugsejendom under hensyntagen  

 til lovgivningsmæssige forhold og samfundsforhold, der på kortere  

 og længere sigt kan forventes at få væsentlig betydning for  

 ejendommens drift.
Hovedopgaven skal tage udgangspunkt i en aktuel  

 jordbrugsrelateret bedrift, og de i nr. 1-4 nævnte fagområder  

 skal indgå i hovedopgaven.
6)	Valgfag, 1 uge Skolen tilbyder valgfag, der imødekommer den studerendes  

 interesser og styrker deres muligheder for videreuddannelse eller anden  

 personlig udvikling.
Uddannelsen til udvidet driftsleder  

 (virksomhedsleder) § 8. Undervisningen i uddannelsen til udvidet  

 driftsleder (virksomhedsleder) omfatter følgende fagområder, et  

 afsluttende projekt og valgfag, med den anførte vejledende  

 uddannelsestid:
1)	Erhvervs- og virksomhedslære, 5 uger Den uddannede skal a)	have grundlæggende økonomisk viden om en række  

 centrale områder inden for økonomisk styring af en virksomhed,  

 således de kan deltage i dens beslutningsproces, b)	kunne overskue en virksomheds organisation samt bidrage konstruktivt  

 til opbygning og udvikling af organisationens struktur, styring,  

 økonomi og kultur, c)	kunne bidrage til at fremme personlig udviklingsproces i en  

 virksomhed og fremme socialt samspil mellem ledere og medarbejdere og d)	kunne udvikle egen, kollegers eller medarbejders motivation og  

 holdning til arbejdet i positiv retning samt kunne løse og  

 håndtere ledelses- og samarbejdsmæssige problemer, herunder  

 fremme effektivt samarbejde mellem medarbejdere.
2)	Virksomhedsledelse og -strategi, 3 uger Den uddannede skal a)	selvstændigt kunne vurdere og fastlægge virksomhedens  

 udviklingsmuligheder og strategier i henhold til den fastlagte  

 målsætning, b)	selvstændigt kunne opstille mål og strategier for sig  

 selv og bedriften c)	selvstændigt kunne foretage analyser af bedriftens fremtidige  

 produktions- og afsætningsmuligheder, d)	selvstændigt kunne udarbejde udviklingsstrategier og budgetter  

 og investeringskalkuler, e)	selvstændigt kunne lede og styre personale, f)	have kendskab til politiske handlingsmønstre i relation til  

 politiske organisationer, forbrugerorganisationer, faglige organisationer,  

 andelsvirksomheder mm., g)	have indsigt i kommunikation med bedriftens interessenter, herunder  

 indsigt i brug af forskellige kommunikationsformer, h)	have indsigt i erhvervets organisationsstruktur og i)	kunne deltage i ledelses- og organisationsopgaver og derigennem  

 præge og påvirke samfundet.
3)	Ressource- og miljøstyring, 2 uger Den uddannede skal a)	selvstændigt kunne optimere bedriften under hensyntagen til de  

 anvendte ressourcer, b)	selvstændigt kunne foretage en optimering af bedriften under  

 hensyntagen til økologisk, miljømæssig og  

 økonomisk ressourcestyring, c)	have kendskab til dyreetiske regler og værdier og d)	kunne anvende kvalitetsstyringsredskaber 4)	Hovedopgave, 1 uge Den studerende udarbejder et afslutningsprojekt.
Projektet skal vise,  

 at den studerende er i stand til at anvende og forstå emnerne i de  

 obligatoriske fagområder.
5)	Valgfag, 1 uge Skolen tilbyder valgfag, der imødekommer de studerendes  

 interesser og styrker deres muligheder for videreuddannelse eller anden  

 personlig udvikling.
 Stk. 2. Skolen kan gennemføre fagområdet i  

 stk. 1, nr. 1, i form af fagene virksomhedsøkonomi og  

 virksomhedsorganisation, og fagområdet i stk. 1, nr. 2, i form af  

 faget ledelse og samarbejde, med de mål, der er fastsat i henhold til  

 bekendtgørelse om merkonomuddannelsen og teknonomuddannelsen,  

 såfremt den studerende kan optages på undervisningen efter  

 reglerne herom.
Uddannelsen til agrarøkonom (kombineret  

 driftsleder) § 9. Undervisningen i uddannelsen til  

 agrarøkonom omfatter følgende fagområder, et afsluttende  

 projekt, og valgfag, med den anførte vejledende  

 uddannelsestid:
1)	Biologi, 8 uger Den uddannede skal a)	have indsigt i og kunne anvende viden om grundlæggende  

 biologiske og naturmæssige sammenhænge med tilknytning til  

 husdyr- og planteproduktion, herunder de miljømæssige  

 påvirkninger, der følger heraf, b)	kunne handle ansvarligt som producent af kvalitetsfødevarer  

 og som naturforvalter samt have indsigt i erhvervs- og samfundsmæssige  

 problemstillinger af biologisk, etisk og naturmæssig karakter, c)	være fortrolig med husdyrs adfærd og velfærd  

 og d)	forstå genetik og bioteknologi af betydning for plante- og  

 husdyrproduktionen; anatomi og fysiologi af betydning for plante- og  

 husdyrproduktionen, fodermidlers næringsmæssige værdi,  

 fodermiddelvurdering og analysemetoder, økologi, herunder  

 økologiske kredsløb, miljøproblematik og samspillet  

 mellem kulturlandskab og natur samt planteøkologi og  

 plantesamfund.
2)	Produktionsstyring, 10 uger Den uddannede skal a)	selvstændigt kunne planlægge og vurdere en bedrift ud  

 fra en helhedsbetragtning, herunder miljø-, kvalitets- og  

 ressourcestyring, arbejdsmiljø, dyrevelfærd og etik, b)	selvstændigt kunne tilpasse produktionen til ændrede  

 forudsætninger og kunne redegøre for konsekvenserne heraf for  

 bedriften og dens omgivelser, c)	selvstændigt kunne vælge og anvende styringsredskaber og  

 rådgivningstilbud, d)	selvstændigt kunne anvende forsøgsresultater til  

 produktionsstyring e)	have indsigt i kontrakts- og afregningsmæssige forhold, f)	selvstændigt kunne lave planer for produktkvalitet og  

 sundhedsstyring, g)	selvstændigt kunne lave omkostningsberegninger for  

 tilpasninger af bygninger og anlæg samt vurdere disses egnethed, h)	kende de lovmæssige forhold om landbrugsbyggeri og dets  

 indretning, kende bygherrefunktionen samt kunne vurdere tilbud på et  

 byggeri og selvstændigt tage stilling hertil og i)	selvstændigt kunne lave omkostningsberegninger for  

 maskinparken og forstå en maskininvesterings konsekvens for  

 bedriften.
3)	Økonomisk planlægning og styring, 13 uger Den uddannede skal a)	selvstændigt kunne varetage økonomisk ledelse og  

 styring af en bedrift i overensstemmelse med den opstillede  

 målsætning under hensyntagen til økologisk,  

 miljømæssig og økonomisk ressourcestyring, b)	selvstændigt kunne samle de økonomiske tråde fra  

 hele bedriften til en helhed og kunne analysere hele og dele af  

 bedriften, c)	selvstændigt kunne opstille forskellige udviklingsmuligheder  

 eller alternativer for bedriften på kort og lang sigt under hensyn til  

 interne og eksterne forhold samt vurdere de økonomiske konsekvenser af  

 forskellige udviklingsmuligheder eller -alternativer for bedriften, d)	selvstændigt kunne træffe økonomiske beslutninger  

 for bedriften med virkning på kort og lang sigt samt gennemføre  

 og kontrollere handlingsplanerne, e)	selvstændigt kunne opstille mål for sig selv og  

 bedriften, f)	selvstændigt kunne analysere og vurdere et driftsregnskab, g)	selvstændigt kunne foretage analyser af bedriftens fremtidige  

 produktions- og afsætningsmuligheder, h)	selvstændigt kunne udarbejde udviklingsstrategier og budgetter  

 og investeringskalkuler, i)	have kendskab til de almindelige skatteregler, j)	kunne foretage risikovurdering, k)	have kendskab til ressourceøkonomi, l)	være fortrolig med de forskellige lånetyper og  

 finansieringsmuligheder og selvstændigt kunne vurdere disse, m)	selvstændigt kunne opstille finansieringsforslag og vurdere  

 disse, n)	opnå kendskab til lovgivning omkring etablering, o)	opnå kendskab til skattemæssige forhold i forbindelse  

 med etablering, p)	selvstændigt kunne opstille finansieringsforslag i forbindelse  

 med ejendomskøb, q)	kunne beregne og vurdere de økonomiske konsekvenser af  

 ejendomsovertagelse og r)	kunne redegøre for konsekvenserne for forskellige  

 ejerformer.
4)	Samfund og erhverv, 3 uger Den uddannede skal a)	have forståelse for erhvervets samspil med det omgivende  

 samfund, samfundsudvikling, lovgivning, afsætning i forhold til mellem-  

 og slutbruger, herunder holdninger til fødevarekvalitet,  

 førevareetik og miljø, såvel nationalt som  

 internationalt, b)	have kendskab til politiske handlingsmønstre i relation til  

 politiske organisationer, forbrugerorganisationer, faglige organisationer,  

 andelsvirksomheder m.m., c)	have indsigt i samfundets påvirkning af erhvervets  

 forhold, d)	have kendskab til og forståelse for den internationale  

 påvirkning af erhvervets muligheder og begrænsninger og e)	kunne vurdere grundlaget for erhvervets nuværende situation  

 samt have en forståelse for baggrunden for erhvervets  

 struktur.
5)	Ledelse og kommunikation, 4 uger Den uddannede skal a)	selvstændigt kunne lede og styre en bedrift på kort og  

 langt sigt ved at opstille en strategi der tager hensyn til ejer, bedrift og  

 omverden, b)	selvstændigt kunne lede og styre personale i  

 landbrugsrelaterede virksomheder, herunder have forståelse for  

 virksomhedskultur som styringsmiddel, c)	have indsigt i kommunikation med bedriftens interessenter, herunder  

 have indsigt i brug af forskellige kommunikationsformer og d)	have indsigt i erhvervets organisationsstruktur samt kunne deltage i  

 ledelses- og organisationsopgaver og derigennem præge og påvirke  

 samfundet.
6)	Handelsfag, 12 uger Den studerende skal a)	kunne tage aktiv del i virksomhedens økonomiske  

 planlægning og kontrol, herunder indsamling af virksomhedens  

 økonomiske data, b)	kunne deltage i koordineringen af virksomhedens forhandlinger  

 på det taktiske niveau samt kunne medvirke ved udarbejdelsen af  

 økonomisk beslutningsgrundlag til virksomhedens strategiske  

 ledelse, c)	kunne overskue en virksomheds organisation samt bidrage konstruktivt  

 til opbygning og udvikling af organisationens struktur, styring,  

 økonomi og kultur, d)	kunne bidrage til at fremme personlig udviklingsproces i en  

 virksomhed og fremme socialt samspil mellem ledere og medarbejdere, e)	kunne udvikle egen, kollegers og medarbejderes motivation og  

 holdning til arbejdet i positiv retning samt kunne løse og  

 håndtere ledelses- og samarbejdsmæssige problemer, herunder  

 fremme effektivt samarbejde mellem medarbejdere, f)	kunne udarbejde et årsregnskab efter gældende  

 regnskabslovgivning og regnskabspraksis samt kunne udarbejde det  

 konsoliderede regnskab efter den indre værdis metode, g)	kunne udarbejde skattemæssige opgørelser efter  

 gældende lovgivning, h)	kunne gennemføre en regnskabsanalyse med konklusioner om  

 virksomhedens hidtidige udvikling som et grundlag for en vurdering af  

 virksomhedens fremtid og i)	kunne beskrive og opnå kendskab til fremmed- og egenkapital  

 samt kunne vurdere forskellige finansieringskilder og  

 finansieringsformer.
7)	Liniefag, 4 uger I liniefaget samles og udbygges den studerendes viden fra de  

 øvrige fagområder ved intense studier inden for en bestemt  

 produktionsgren eller kombination af produktionsgrene.
Den studerende skal  

 herved opnå specialviden om både konventionelle og  

 økologiske principper.
Skolen udbyder et antal produktionsgrene som  

 liniefag, som eleverne kan vælge.
8)	Hovedopgave, 3 uger Den studerende skal kunne anvende den erhvervede viden til at vise  

 sine evner til selvstændigt at vurdere udviklingsmuligheder samt styre  

 og vurdere driften af en landbrugsrelateret virksomhed under hensyntagen til  

 lovgivningsmæssige forhold og samfundsforhold, der på kortere og  

 længere sigt kan forventes at få væsentlig betydning for  

 ejendommens drift.
Hovedopgaven skal tage udgangspunkt i en aktuel  

 jordbrugsrelateret virksomhed.
9)	Valgfag, 3 uger Skolen tilbyder valgfag, der imødekommer den studerendes  

 interesser og styrker deres muligheder for videreuddannelse eller anden  

 personlig udvikling.
 Stk. 2. Skolen kan gennemføre fagområdet i  

 stk. 1, nr. 6, efter reglerne om merkonomlinien Økonomistyring,  

 med de mål, der er fastsat i henhold til bekendtgørelse om  

 merkonomuddannelsen og teknonomuddannelsen, såfremt den studerende kan  

 optages på undervisningen efter reglerne herom.
Kapitel 5 Bedømmelse m.v.
 § 10. Eksamen afholdes i henhold til reglerne om  

 eksamensordning ved erhvervsskolerne mv., og karaktergivning sker i henhold  

 til reglerne om karaktergivning mv.
 Stk. 2. Ved bedømmelsen medvirker en censor og en  

 lærer, udpeget af skolen, der er eksaminator.
 Stk. 3. Såfremt fag eller fagområder  

 gennemføres med mål, fastsat i henhold til bekendtgørelse  

 om merkonomuddannelsen og teknonomuddannelsen, afsluttes fagene  

 (fagområderne) med eksamen i henhold til disse regler, og der afholdes  

 ikke prøver i disse fag efter §§ 11-13.
Stk. 4. Eleven afleverer sin besvarelse af hovedopgaven til  

 skolen inden den frist, skolen fastsætter.
Skolen sender efter aftale  

 med censor hovedopgaven til censor før den mundtlige prøve i  

 hovedopgaven.
 Stk. 5. Eleven fremlægger og forsvarer hovedopgaven ved  

 en mundtlig prøve.
 Stk. 6. Skolen fastsætter regler om den studerendes  

 deltagelse i undervisningen.
Uddannelsen til driftsleder § 11. Skolen afgiver en standpunktskarakter for  

 hvert fagområderne i § 7, nr. 1-4 og beregner en samlet karakter,  

 der består af gennemsnittet af karaktererne for disse fagområder,  

 idet karaktererne vægtes som anført i stk. 3.
 Stk. 2. I hovedopgaven afgives en karakter, som fremkommer som  

 en samlet vurdering af den mundtlige præstation og den skriftlige  

 præstation i de enkelte fagområder i hovedopgaven under  

 anvendelse af vægtningen efter stk. 3.
 Stk. 3. Ved karaktergivningen vægtes fagområderne  

 således:
 1)	Produktionsstyring: 30 %.
 2)	Økonomisk planlægning og styring: 50 %.
 3)	Samfund og erhverv 10 %.
 4)	Ledelse og kommunikation: 10 %.
Uddannelsen til udvidet driftsleder  

 (virksomhedsleder) § 12. Skolen afholder skriftlig eksamen i  

 fagområderne i § 8, stk. 1, nr. 1- 3, jf. dog § 10,  

 stk. 3.
Stk. 2. Skolen kan gennemføre eksamen som prøver  

 i de enkelte fagområder eller i grupper af fagområder.
Der  

 gives en karakter for hvert fagområde og skolen beregner en samlet  

 karakter for fagområderne, der består af et gennemsnit af  

 karaktererne.
Såfremt fagområdet i § 8, stk. 1, nr. 1,  

 er gennemført i form af merkonomuddannelse består karakteren for  

 fagområdet af gennemsnittet af karaktererne for de  

 pågældende merkonomfag.
Såfremt fagområdet i  

 § 8, stk. 1, nr. 2, er gennemført i form af  

 merkonomuddannelse, består karakteren for fagområdet af  

 karakteren for det pågældende merkonomfag.
 Stk. 3. I hovedopgaven gives en karakter, der fremkommer som  

 en samlet vurdering af den mundtlige præstation og den skriftlige  

 præstation.
Uddannelsen til agrarøkonom (kombineret  

 driftsleder) § 13. Skolen afholder skriftlig eksamen, jf. dog  

 stk. 3, i fagområderne i § 9, stk. 1, nr. 1-7, jf. dog  

 § 10, stk. 3.
Stk. 2. Skolen kan gennemføre eksamen som prøver  

 i de enkelte fagområder eller i grupper af fagområder.
Der gives  

 en karakter for hvert fagområde.
Såfremt fagområdet i  

 § 9, stk. 1. nr. 7, gennemføres som merkonomuddannelse,  

 består karakteren for fagområdet af gennemsnittet af karaktererne  

 for de pågældende merkonomfag.
Stk. 3. Skolen kan fastsætte, at prøve i et eller  

 flere fagområder i § 9, stk. 1, nr. 1-7, aflægges ved  

 udarbejdelse af et eller flere projekter.
Når en prøve  

 gennemføres som et projekt finder reglerne om hovedopgaven tilsvarende  

 anvendelse med hensyn til aflevering og fremlæggelse og  

 bedømmelse.
Der gives en karakter for hvert fagområde, der  

 indgår i projektet.
Karakteren fremkommer som en samlet vurdering af  

 den mundtlige præstation og den skriftlige præstation.
 Stk. 4. I hovedopgaven, jf. § 9, stk. 1, nr. 8,  

 gives en karakter, der fremkommer som en samlet vurdering af den mundtlige  

 præstation og den skriftlige præstation.
Uddannelsesbevis § 14. Ved uddannelsens afslutning udsteder skolen  

 et uddannelsesbevis til eleven, når følgende betingelser er  

 opfyldt, jf. dog stk. 2:
 1)	Uddannelsen til driftsleder (Grønt bevis): Karakteren for  

 hovedopgaven skal være mindst 6 og gennemsnittet af karakteren for  

 hovedopgaven og den efter § 11, stk. 1, beregnede samlede karakter  

 skal være mindst 6.
 2)	Uddannelsen til udvidet driftsleder (virksomhedsleder) (Grønt  

 diplom): Karakteren for hovedopgaven skal være mindst 6 og  

 gennemsnittet af karakteren for hovedopgaven og den efter § 12,  

 stk. 2, beregnede karakter skal være mindst 6.
 3)	Uddannelsen til agrarøkonom (kombineret driftsleder):  

 Karakteren i hvert fagområde og karakteren i hovedopgaven skal  

 være mindst 6.
Stk. 2. Det er tillige en betingelse for udstedelse af  

 uddannelsesbevis, at uddannelsen til faglært landmand eller  

 landbrugsuddannelsen med specialet jordbrugsassistent er gennemført i  

 henhold til reglerne om disse uddannelser, medmindre  

 Landbrugsuddannelsesrådet har givet dispensation herfor.
Skolen kan  

 anmode den studerende om dokumentation for, at betingelsen er opfyldt.
Stk. 3. Hvis uddannelsesbevis ikke kan udstedes, jf. stk.1 og  

 2, afgiver skolen en erklæring om den gennemgåede del af  

 uddannelsen med de eventuelt opnåede karakterer.
Skolen udsteder  

 efterfølgende uddannelsesbevis, når betingelserne er opfyldt og  

 den studerende anmoder om det.
§ 15. Uddannelsesbeviset skal indeholde  

 oplysninger om de gennemførte fagområder, herunder emner for  

 hovedopgave og liniefag og samt angivelse af valgfag.
Desuden skal  

 uddannelsesbeviset indeholde:
 1)	Uddannelsen til driftsleder (Grønt bevis): De karakterer, der  

 er fastsat i henhold til § 11, stk. 1 og 2, og det efter § 14,  

 stk. 1, nr. 1, beregnede gennemsnit.
2)	Uddannelsen til udvidet driftsleder (virksomhedsleder) (Grønt  

 diplom): De karakterer, der er fastsat efter § 12, stk. 2 og 3, og  

 det efter § 14, stk. 1, nr. 2, beregnede gennemsnit.
I det omfang  

 prøver er aflagt efter reglerne om merkonomuddannelsen og  

 teknonomuddannelsen henvises der til de udstedte beviser herfor.
3)	Uddannelsen til agrarøkonom (kombineret driftsleder):  

 Karaktererne for hvert af fagområderne og karakteren i hovedopgaven.
I  

 det omfang prøver er aflagt i efter reglerne om merkonomuddannelsen og  

 teknonomuddannelsen henvises der til de udstedte beviser herfor.
 Stk. 2. For uddannelsesbeviset gælder i øvrigt  

 reglerne i bekendtgørelse om eksamensordning ved erhvervsskolerne  

 mv.
Kapitel 6 Klageadgang § 16. Reglerne om klageadgang i  

 bekendtgørelse om faglært landmand finder tilsvarende anvendelse  

 for klageadgang efter denne bekendtgørelse.
Kapitel 7 Ikrafttrædelses- og overgangsbestemmelser § 17. Bekendtgørelsen træder i kraft  

 den 1. september 2000.
 Stk. 2. Samtidig ophæves bekendtgørelse nr. 147  

 af 28. februar 1992 om landbrugets overbygningsuddannelser, jf. dog  

 stk. 4.
 Stk. 3. Studerende, der har gennemført  

 driftslederuddannelsen efter de hidtidige regler, kan optages på  

 uddannelsen til udvidet driftsleder (virksomhedsleder), hvis den  

 pågældende har haft 1 års relevant erhvervserfaring efter  

 afslutningen af driftslederuddannelsen.
 Stk. 4. Den studerende har ret til at afslutte en uddannelse,  

 påbegyndt før ikrafttrædelsen, efter de hidtidige regler,  

 såfremt uddannelsesforløbet ikke er afbrudt.
 Stk. 5. Skolen fastsætter i øvrigt  

 overgangsregler for elever, der påbegynder et uddannelsesforløb  

 efter har have gennemført forudgående uddannelsesforløb  

 efter de hidtidige regler.
