Vejledning  

 om adgang til tilskud efter sundhedsloven til  

  

 varer og tjenesteydelser, der er købt eller leveret i et andet  

  

 EU-/EØS-land (Til samtlige kommuner og regioner) 1. Indledning I § 168 i sundhedsloven, lov nr. 546 af 24. juni 2005 er  

 fastsat, at indenrigs- og sundhedsministeren kan fastsætte nærmere regler om  

 og  

 vilkår for, at regionsrådet henholdsvis kommunalbestyrelsen yder tilskud til  

 varer efter loven, der købes i et andet EU-/EØS-land, og tjenesteydelser  

 efter  

 loven, der leveres i et andet EU-/EØS-land.
Denne bemyndigelse er udnyttet  

 ved  

 udstedelse af  

 Indenrigs- og Sundhedsministeriet  

 s  

 bekendtgørelse nr. 1119 af 10. november 2006, der træder i kraft den 1.  

 januar  

 2007.
Baggrunden for sundhedslovens § 168 er afgørelser fra  

 EF-Domstolen, hvori fastslås, at  

 reglerne i EF-traktaten om varernes og tjenesteydelsernes  

 frie udveksling, som udgangspunkt også gælder for ydelser inden for den  

 sociale  

 sikring, herunder også sygeforsikringen, at  

 regler i medlemsstaternes lovgivning, der tilskynder de  

 forsikrede til at erhverve disse ydelser i hjemlandet frem for i andre  

 medlemsstater, er en hindring for den frie udveksling af varer og  

 tjenesteydelser mellem staterne.
Det skal understreges, at § 168 ikke har nogen betydning for  

 de gældende regler om tilskud efter sundhedsloven til varer og ydelser, der  

 købes eller modtages her i landet.
Bestemmelsen har alene betydning for varer  

 og tjenesteydelser, der købes eller leveres i et andet EU-/EØS-land.
2. Hvilke  

 »tjenesteydelser« kan der gives tilskud til Om en ydelse er en tjenesteydelse efter EF-traktatens regler,  

 afgøres efter vilkårene for det danske tilskud ifølge sundhedslovgivningen og  

 den sikredes betaling for en ydelse  

  

 her i landet.
En tjenesteydelse er en sundhedsydelse, der udføres med  

 fortjeneste for øje, og hvor den sikrede skal betale den væsentligste andel  

 af  

 udgiften til ydelsen her i landet.
Det vil sige, at den sikrede skal betale  

 mere end halvdelen af udgiften til sundhedsydelsen, fordi tilskuddet ifølge  

 sundhedslovgivningen er mindre end 50%.
 Ud fra denne definition og efter de gældende vilkår for tilskud er  

 følgende ydelser i loven  

 »tjenesteydelser«, der kan gives tilskud til:
  

 	  

 tandeftersyn og  

 tandbehandling, se dog pkt. 3,   

 	  

 kiropraktisk  

 behandling,   

 	  

 fysioterapeutisk  

 behandling, se dog pkt. 3,   

 	  

 almen lægehjælp til  

 gruppe 2-sikrede,   

 	  

 speciallægehjælp til  

 gruppe 2-sikrede.
3. Hvilke ydelser  

 kan der ikke gives tilskud til Der er ikke ret til tilskud til ydelser, hvor tilskuddet ifølge  

 sundhedslovgivningen er større end 50% af udgiften til ydelsen her i landet.
 Som eksempel på ydelser, der ikke kan gives tilskud til i et andet  

 EU-/EØS-land, kan nævnes den regelmæssige diagnostiske undersøgelse, RDU, til  

 personer i alderen 18-25 år (tilskud ifølge sundhedslovgivningen udgør 65%)  

 og  

 lægeordineret ridefysioterapi (tilskud ifølge sundhedslovgivningen udgør 4/5  

 af  

 omkostningerne til fysioterapi og rideskole).
Almen lægehjælp og speciallægehjælp er gratis for gruppe 1-sikrede  

 her i landet, ligesom fysioterapi til visse handicappede personer og  

 hospitalsbehandling i Danmark ydes vederlagsfrit til danske sikrede.
Derfor  

 kan  

 der ikke gives tilskud til disse ydelser.
4. Hvilke varer  

 kan der gives tilskud til Tilskud efter sundhedslovgivningen kan gives til følgende varer:
  

 	  

 ernæringspræparater,  

 der er godkendt af Sundhedsstyrelsen   

 	  

 briller  

 til børn under 16 år.
5. Lægemidler Der kan ikke ydes tilskud til lægemidler, der købes i et andet  

 EU-/EØS-land.
 En række sundhedspolitiske hensyn  herunder særligt hensynet til  

 patienternes sikkerhed  fører til, at der ikke kan ydes tilskud til  

 lægemidler,  

 der købes i et andet EU-/EØS-land.
6. Hvem kan få  

 tilskud Der kan ydes tilskud til personer, der er bosat her i landet, og  

 som er gruppe 1- eller gruppe 2- sikrede.
Desuden kan der ydes tilskud til  

 personer, som er dansk syge(for)sikret uden dog at have bopæl her i landet,  

 og  

 som derfor er i besiddelse af et særligt sundhedskort.
Det vil typisk være  

 personer, som ifølge internationale regler fx EF-forordning 1408/71 er  

 omfattet  

 af dansk social sikring.
7. Den geografiske  

 afgrænsning Der kan ydes tilskud til varer og tjenesteydelser, der er købt  

 eller leveret i et andet EU-/EØS-land - dvs.
Belgien, Cypern, Estland,  

 Finland,  

 Frankrig, Grækenland, Irland, Island, Italien, Letland, Liechtenstein,  

 Litauen,  

 Luxembourg, Malta, Nederlandene (Holland), Norge, Polen, Portugal, Slovakiet,  

 Slovenien, Spanien, Storbritannien og Nordirland, Sverige, Tjekkiet,  

 Tyskland,  

 Ungarn og Østrig.
8. Krav til den  

 udenlandske behandler Ved behandling i Danmark kan der som hovedregel alene udbetales  

 tilskud efter sundhedslovgivningen, såfremt den sikrede har søgt behandling  

 hos  

 en læge, tandlæge m.fl., der er tilsluttet en overenskomst.
Dette  

 overenskomstkrav stilles ikke ved behandling modtaget i et andet  

 EU-/EØS-land.
 En læge, tandlæge, fysioterapeut eller kiropraktor kan alene udøve  

 erhverv i Danmark, såfremt den pågældende er autoriseret af  

 Sundhedsstyrelsen.
 Der er i EU gensidig anerkendelse af uddannelserne som læge,  

 speciallæge, herunder speciallæge i almen medicin, tandlæge, fysioterapeut og  

 kiropraktor.
Tilskud efter § 168 i sundhedsloven kan kun ydes ved  

 behandling i et andet EU-/EØS-land, når behandleren i det pågældende land har  

 offentlig autorisation til at udføre den givne behandling.
Det er den  

 sikrede,  

 som skal dokumentere, at behandleren i det andet EU-/EØS-land er autoriseret  

 i  

 det pågældende land, fx ved at det af regningsmaterialet fremgår, at  

 behandleren  

 er autoriseret.
9. Krav om  

 lægehenvisning og lægeordination samt begrænsning i antallet af  

 konsultationer I sundhedslovgivningen eller i overenskomster, der er udstedt i  

 medfør heraf, er der i flere tilfælde et krav om lægehenvisning eller  

 lægeordination, som forudsætning for ret til tilskud.
Krav om lægehenvisning  

 eller lægeordination gælder også for varer eller tjenesteydelser, der er købt  

 eller leveret i et andet EU-/EØS-land.
Der skal således foreligge en  

 lægehenvisning til fysioterapeutisk behandling, også når der søges tilskud  

 til  

 fysioterapeutisk behandling i et andet EU-/EØS-land.
 I de tilfælde, hvor overenskomsterne mellem Regionernes Lønnings-  

 og Takstnævn og foreninger af sundhedspersoner indeholder begrænsninger i  

 antallet af konsultationer eller behandlinger, der ydes tilskud til, gælder  

 disse begrænsninger også for ydelser, der er leveret i et andet EU-/EØS-land.
10. Fravigelse af  

 blanketkrav I sundhedslovgivningen eller i overenskomster, der er afsluttet i  

 medfør heraf, er det i visse tilfælde fastsat, at ydelse af et tilskud er  

 betinget af, at der anvendes særlige afregningsblanketter,  

 ordinationsblanketter, andet blanketmateriale eller der i øvrigt stilles  

 særlige formkrav til samme.
Der stilles ikke krav om brug af særlige  

 blanketter  

 eller formkrav i øvrigt ved ydelse af tilskud til varer og tjenesteydelser,  

 der  

 er købt eller leveret i et andet EU-/EØS-land.
11. Beregning og  

 udbetaling af tilskud Den sikrede skal i første omgang selv betale den udenlandske  

 behandler for behandlingen og kan derefter søge bopælskommunen/den kommune,  

 der  

 har udstedt et særligt sundhedskort, om tilskud efter sundhedsloven.
I de tilfælde, hvor  

  

 tilskud  

 efter sundhedslovgivningen  

 eller overenskomster udstedt i medfør heraf til ydelser her i landet,  

 udbetales  

  

 som et fast kronetilskud, skal dette også udbetales, når varen eller  

 tjenesteydelsen er købt eller leveret i et andet EU-/EØS-land.
Det faste  

 kronetilskud  

 udbetales uanset hvilken pris, der faktisk er betalt for varen eller  

 tjenesteydelsen i det andet EU-/EØS-land.
Tilskuddet kan dog aldrig overstige  

 den faktiske pris, der er betalt for den pågældende vare eller tjenesteydelse  

 i  

 udlandet, se punkt 13, eksempel nr. 1.
I de tilfælde, hvor  

  

 tilskud  

 efter sundhedslovgivningen  

 eller overenskomster udstedt i medfør heraf  

  

 ydes med en procentsats,  

 beregnes denne procentsats, som om varen eller tjenesteydelsen var købt eller  

 leveret her i landet.
Tilskuddet kan dog højest udgøre det beløb, der kan  

 ydes  

 til en tilsvarende vare eller tjenesteydelse, der er købt eller leveret her i  

 landet, se punkt 13, eksempel nr. 2.
 Afregning og udbetaling af tilskud sker på grundlag af dagskursen  

 for den pågældende valuta for den dag, der sker afregning i kommunen.
12. Krav til  

 ansøgningen om tilskud Når en sikret søger kommunen om tilskud, påhviler det den sikrede  

 at fremlægge det bilagsmateriale, der er nødvendigt for, at kommunen kan  

 træffe  

 afgørelse om udbetaling af tilskud.
  

 	  

 For  

 det første skal den sikrede dokumentere, at den vare eller ydelse, der er  

 købt  

 eller leveret i et andet EU-/EØS-land, svarer til en vare eller ydelse, der  

 kan  

 ydes tilskud til efter sundhedslovgivningen.
Kommunen skal på grundlag af  

 sikredes oplysninger kunne foretage en sammenligning af den omhandlede vare  

 eller ydelse med en vare eller ydelse, der ydes tilskud til efter  

 sundhedslovgivningen.
Det er derfor  

 nødvendigt, at sikrede viser en beskrivelse af den foretagne  

 ydelse/behandling.  

 Ligeledes må det fremgå, hvad det er for en vare, der er købt.
Som ét  

 eksempel  

 kan nævnes, at det ved tandbehandling i et andet EU-/EØS-land af  

 regningsmaterialet  

 skal fremgå, hvilken form for tandfyldning der er udført (ikke-kombineret,  

 kombineret eller dobbeltkombineret).
 Hvis kommunen ikke  

 umiddelbart har mulighed for at foretage en sammenligning, påhviler det den  

 sikrede at fremskaffe yderligere oplysninger vedrørende varen eller ydelsen.
   

 	  

 For  

 det andet skal det af regningsmaterialet fremgå, at regningen er betalt.  

 Desuden skal prisen for den enkelte vare/ydelse være anført, således at både  

 prisen for den enkelte vare/ydelse og identifikation af denne er mulig.
   

 	  

 Endvidere  

 skal den sikrede vedlægge kopi af en eventuel lægehenvisning/dokumentation  

 for  

 lægeordination, ligesom det af regningsmaterialet skal fremgå, at der er tale  

 om en autoriseret behandler.
 Den sikrede skal sørge for, at oplysningsmaterialet foreligger på  

 et sprog, som kommunens medarbejdere umiddelbart har mulighed for at forstå.
13. Eksempler på udbetaling  

 af tilskud efter § 168 i sundhedsloven Det bemærkes, at de priser, der er anført i  

 nedennævnte eksempler, er fiktive.
 Eksempel 1:
 Lægebehandling af gruppe 2-sikret i Tyskland.
Sikrede har den 3. juli 2006 konsulteret en læge i Tyskland og har  

 betalt lægen 45 Euro for konsultation og 45 Euro for fjernelse af en negl på  

 højre lillefinger.
Ved en omregningskurs på 7,45 DKK bliver det i alt 670,50  

 DKK.
 Sikrede søger kommunen om tilskud til lægebehandlingen i Tyskland.
 Efter de gældende faste takster i overenskomsten for almen  

 lægegerning udbetaler kommunen sikrede et tilskud til konsultation på 177,06  

 DKK (ydelsesnr. 0101) og et tillægsydelsestilskud på 282,57 DKK (ydelsesnr.  

 2115) på grundlag af den fremlagte dokumentation for konsultationen og  

 behandlingen.
 Eksempel 2:
 Tandbehandling i Sverige.
 Sikrede har den 5. juli 2006 fået foretaget en tandrensning og en  

 kombineret tandfyldning i Sverige, og sikrede har betalt tandlægen  

 henholdsvis  

 500 SEK og 450 SEK for denne behandling.
 Ved en omregningskurs på 0,80 DKK bliver det i alt 760 DKK.
 Tilskud til tandrensning i Danmark udgør 40% af den gældende takst  

 for tandrensning (ydelsesnr. 1301), hvilket er 107,69 DKK.
 40% af prisen for tandrensningen hos den svenske tandlæge er 200  

 SEK, hvilket omregnet udgør 160 DKK.
 Da tilskuddet efter sundhedslovgivningen til tandrensning højst  

 kan svare til det danske tilskudsbeløb, nemlig 107,69 DKK, udbetaler kommunen  

 dette beløb.
Endvidere udbetaler kommunen et fast tilskud på 100,43 DKK til  

 tandfyldning (ydelsesnr.1502/1552), så der i alt udbetales 208,12 DKK.
Det  

 forudsættes, at den nødvendige dokumentation for behandlingen foreligger.
 Eksempel 3:
 Tandbehandling i Ungarn.
Sikrede har fået foretaget en plastfyldning hos en tandlæge i  

 Ungarn, og har for dette betalt den ungarske tandlæge 22.700 HUF.
Med en  

 omregningskurs på 0,029 DKK svarer dette til 599,28 DKK.
 Sikrede har samtidig fået foretaget et omfattende kronearbejde og  

 har for denne behandling betalt den ungarske tandlæge 575.575 HUF svarende  

 til  

 ca. 20.000 DKK.
 Kommunen udbetaler det faste tilskud efter sundhedslovgivningen  

 til en plastfyldning nemlig 86,22 DKK (ydelsesnr. 1505/1555), da det  

 forudsættes, at den nødvendige dokumentation for behandlingen foreligger.
 Der ydes ikke efter sundhedslovgivningen tilskud til kronearbejde,  

 hvorfor sikrede ikke kan få tilskud til denne behandling.
 Eksempel 4:
 Tandbehandling i Tyskland.
Sikrede har på grund af tandsmerter konsulteret en tandlæge i  

 Tyskland den 10. juli 2006, uden at det har udløst en behandling.
Sikrede har  

 for denne konsultation betalt den tyske tandlæge 45 Euro.
 Da der ikke efter sundhedslovgivningen ydes tilskud til  

 tandlægekonsultation uden behandling, kan sikrede ikke få tilskud til denne  

 konsultation, jf. de gældende betalingstakster for tandlægehjælp (ydelsesnr.  

 3020).
14. Ret til  

 tilskud/refusion efter andre regler Danske sygesikrede kan - fra den offentlige rejsesygesikring eller  

 efter reglerne i EF-forordning 1408/71/nordiske regler om koordinering af den  

 sociale sikring for vandrende arbejdstagere m.fl. - have ret til at få  

 refunderet udgifter til sygehjælpsydelser modtaget i udlandet.
Udgifter til lægebehandling, medicin m.m. ved pludselig sygdom  

 eller ulykkestilfælde under den første måneds ferie i Europa, dækkes af den  

 offentlige rejsesygesikring.
Ved ferie i et andet nordisk land eller i  

 Storbritannien skal reglerne i EF-forordning 1408/71/nordiske regler om  

 koordinering af sociale sikringsordninger, dog anvendes først.
I tilfælde  

 hvor  

 hjælp efter disse regler ikke er så omfattende som under rejsesygesikringen,  

 kan der ydes supplerende hjælp efter rejsesygesikringen, fx til dækning af  

 udgifter til en egenbetaling, der påhviler den sikrede ifølge EF-retten.
 Da den offentlige rejsesygesikring yder  

  

 fuld dækning af visse  

 sygehjælpsudgifter, bør udgifter, der kan dækkes af den offentlige  

 rejsesygesikring, altid søges refunderet hos Europæiske Rejseforsikring  

 A/S,  

 der administrerer rejsesygesikringen.
 Når der er indført en mulighed for at få tilskud til visse varer  

 og tjenesteydelser, der er købt eller leveret i et andet EU-/EØS-land, kan  

 der  

 opstå situationer, hvor den sikrede kan have ret til tilskud til/refusion af  

 udgifter til sygehjælp modtaget i udlandet både efter sundhedsloven og efter  

 EF-reglerne/de nordiske regler.
 Den samme ydelse kan naturligvis ikke refunderes to gange efter  

 forskellige regelsæt.
Den sikrede må selv afgøre, efter hvilke regler en ansøgning om  

 tilskud eller refusion skal behandles - enten efter sundhedsloven § 168  

 eller efter reglerne i EF-forordning 1408/71/de nordiske regler.
Dog kan en  

 dansk socialt sikret arbejdstager, der bor og er optaget i den offentlige  

 syge(for)sikring i et andet EU-/EØS-land principielt til udgift for Danmark,  

 ikke få tilskud til varer og tjenesteydelser købt eller leveret i  

 bopælslandet.  

 Det skyldes, at den sikrede i dette tilfælde har ret til tilskud til  

 offentlige  

 sundhedsydelser i bopælslandet på samme vilkår som andre offentlige  

 syge(for)sikrede i det pågældende land, men principielt til udgift for  

 Danmark,  

 jf.
EF-forordningens regler.
 Eksempel 5:
 En person arbejder i Danmark, men bor i Sverige og har dermed ret  

 til offentlige sundhedsydelser i Sverige, på samme vilkår som andre  

 forsikrede  

 i Sverige, men principielt til udgift for Danmark, jf. reglerne i  

 EF-forordning  

 1408/71.
I Sverige ydes der ikke tilskud til kiropraktorbehandling.
Denne  

 person er ikke berettiget til tilskud efter sundhedslovens § 168 til  

 kiropraktorbehandling, som den sikrede har modtaget i Sverige, da den  

 pågældende ifølge reglerne i EF-forordning 1408/71 har ret til offentlige  

 sundhedsydelser  

 i Sverige på samme vilkår som svenske sikrede.
 Det bemærkes, at muligheden for at opnå tilskud til en vare eller  

 tjenesteydelse gælder for alle personer, der er dansk sygesikrede, også  

 selvom  

 de pågældende ifølge reglerne i EF-forordning 1408/71 er omfattet af den  

 sociale sikring i et andet EØS-land (fx en grænsearbejder, der arbejder i  

 Tyskland, men bor i Danmark).
 I bilag 1 er givet en kortfattet oversigt over de gældende regler  

 for tilskud til/refusion af udgifter til sygehjælp i udlandet.
16. Forældelse af  

 refusionskrav EF-traktatens bestemmelser om fri udveksling af varer og  

 tjenesteydelser har været gældende her i landet siden Danmarks indtræden i EF  

 den 1. januar 1973. Det betyder, at en sikrets ret til tilskud til varer og  

 tjenesteydelser, der er købt eller leveret i et andet EU-land, har været  

 gældende siden den 1. januar 1973, eller i et andet EØS-land siden den 1.  

 januar 1994 (da EØS-samarbejdet blev etableret den 1. januar 1994).
Muligheden for at få tilskud til varer og tjenesteydelser, der er  

 købt eller leveret i et andet EU-/EØS-land blev indført ved indføjelse af  

 § 15 a i sygesikringsloven, der trådte i kraft den 1. juli 2000.  

 Personer,  

 der før denne dato har købt varer eller tjenesteydelser efter loven, har  

 derfor  

 krav på tilskud efter loven, i det omfang de kan dokumentere deres krav, og  

 kravet ikke er forældet efter dansk rets almindelige regler dvs. efter 20 år.  

 Den 20-årige forældelse regnes fra det tidspunkt, hvor varen eller ydelsen er  

 købt eller leveret.
Tilskuddet beregnes efter de takster og regler, der  

 gjaldt  

 på det tidspunkt, hvor sikrede modtog behandlingen.
 Eksempel 6:
 Sikrede blev den 24. juni 1992 behandlet hos en tandlæge i  

 Tyskland.
Sikrede har gemt dokumentation for behandlingen og  

 regningsmaterialet, og søger den 2. august 2006 den aktuelle bopælskommune om  

 tilskud efter sygesikringsloven.
Kravet er ikke forældet, og den aktuelle  

 bopælskommune skal derfor beregne og udbetale tilskud efter de regler, der  

 gjaldt på det tidspunkt, hvor sikrede modtog behandlingen.
 Eksempel 7:
 Sikrede, der altid har været gruppe 2-sikret, blev den 2. august  

 1979 behandlet hos en speciallæge i Tyskland.
 Sikrede hørte i august 1998 om EF-domstolens afgørelser om  

 EU-borgeres ret til tilskud til tjenesteydelser, der er købt i et andet  

 EU-land.  

 Da han havde gemt dokumentation for behandlingen og regningsmaterialet søgte  

 han derfor den 1. september 1998 kommunen om tilskud efter sygesikringsloven  

 for behandlingen hos speciallægen i Tyskland den 2. august 1979. Kommunen  

 afslog ansøgningen med den begrundelse, at der ikke efter sygesikringsloven  

 var  

 ret til tilskud til lægebehandling i Tyskland.
 Sikrede rettede atter henvendelse til kommunen den 3. juli 2000  

 med anmodning om refusion af tilskud til speciallægebehandlingen den 2.  

 august  

 1979.
Den aktuelle bopælskommune udbetaler refusion efter de satser, der  

 gjaldt på det tidspunkt, hvor behandlingen blev foretaget.
Kravet på tilskud  

 er  

  

 ikke  

 forældet efter den 20-årige forældelse, idet der løber en ny  

 forældelsesfrist på 20 år, regnet fra den 1. september 1998, hvor sikrede  

 første gang søgte om tilskud.
 17. Ankeadgang  

 m.m.
 Kommunens afgørelse kan inden 4 uger efter, at sikrede har fået  

 meddelelse om afgørelsen, indbringes for Sundhedsvæsenets Patientklagenævn,  

 jf.  

 §§ 6 og 10 i lov nr. 547 af 24. juni 2005 om klage- og erstatningsadgang  

 inden for sundhedsvæsenet.
Klagen sendes til den kommune, der har truffet afgørelsen.  

 Kommunen skal herefter vurdere, om der er grundlag for at give klageren helt  

 eller delvist medhold.
Kan kommunen ikke give klageren medhold, skal kommunen  

 sende klagen med begrundelse for afgørelsen og genvurderingen videre til  

 Sundhedsvæsenets Patientklagenævn.
 Denne vejledning erstatter vejledning nr. 136 af 23. juni 2000 om  

 adgang til tilskud efter sygesikringsloven til varer og tjenesteydelser, der  

 er  

 købt eller leveret i et andet EU-/EØS-land.
Indenrigs- og Sundhedsministeriet, den 10.  

 november 2006 Vibeke B.
Lemche Bilag 1 Tilskud til/refusion af udgifter til sygehjælp  

 i udlandet - oversigtsnotat.
 For at vejlede borgere om  

 mulighederne for helt eller delvist at få betalt udgifter til sygehjælp  

 modtaget  

 under ophold i udlandet, skal følgende forhold være oplyst:
 1. Hvorfor var den pågældende i udlandet, formålet med rejsen.
 2. I hvilket land har den pågældende modtaget ydelser.
 3. Hvor længe havde han/hun været i udlandet, da vedkommende  

 fik ydelser.
 4. Hvilke ydelser er der tale om fx lægebehandling, medicin,  

 tandlægehjælp.
 Om der kan opnås tilskud til/refusion af udgifter til sygehjælp  

 m.m. modtaget i udlandet, kan efter den 1. juli 2000 vurderes efter følgende  

 regelsæt:
Den offentlige  

 rejsesygesikring Ved ferie eller studierejser (hvori ikke indgår erhverv) i Europa  

 eller landene omkring Middelhavet kan udgifter til lægebehandling,  

 sygehusindlæggelse, lægeordineret medicin m.v. ved pludselig sygdom eller  

 ulykkestilfælde dækkes af den offentlige rejsesygesikring.
Der ydes fuld  

 dækning af udgifterne, ved hospitalsindlæggelse dog alene udgifter svarende  

 til  

 indlæggelse på almindelig sygehusklasse i det pågældende land.
 Rejsesygesikringen dækker udgifter, der opstår under den første  

 måned af rejsen.
Rejsesygesikringen dækker tillige evt. udgifter til lægeordineret  

 hjemtransport.
Rejsesygesikringen dækker  

  

 ikke udgifter til tandlægehjælp.
Den offentlige rejsesygesikring administreres af Europæiske  

 Rejseforsikring A/S.
Et skadetilfælde skal anmeldes til Europæiske på en  

 skadeanmeldelsesblanket senest 6 måneder efter, at skadetilfældet indtraf.
EF-forordning  

 1408/71/Nordisk Konvention om Social Sikring Alle EØS-statsborgere og deres familiemedlemmer, der er dansk  

 sygesikret, har under midlertidigt ophold i et andet EU-/EØS-land ret til  

 sygehjælp i det omfang der opstår et behov herfor under opholdet.
Ydelserne  

 gives fra opholdslandets offentlige sundhedsvæsen og på samme vilkår som til  

 opholdslandets borgere.
En eventuel egenbetaling i opholdslandet ved f.eks.  

 almindelig lægebehandling gælder også for danske sikrede.
Har en dansk sikret person betalt (mere end egenbetalingen) for  

 sygehjælp i et andet EU-/EØS-land, kan kommunen efterfølgende undersøge  

 mulighederne for at få hel eller delvis refusion af udgifterne efter  

 EF-reglerne.
Den originale og betalte regning samt eventuelt bilagsmateriale  

 sendes ved en blanket E 126 til  

 Indenrigs- og Sundhedsministeriet.  

 Ministeriet spørger herefter kontaktorganet i det pågældende land om et beløb  

 kan refunderes.
I bekræftende fald udbetaler ministeriet refusionsbeløbet  

 direkte til den danske sikrede.
Bemærk at kommunerne selv kan sende blanket E 126 direkte til  

 kontaktorganet i Tyskland eller i de øvrige nordiske lande.
Et evt.  

 refusionsbeløb skal dog udbetales af  

 Indenrigs- og Sundhedsministeriet.
 I kraft af reglerne i den nordiske konvention om social sikring  

 gælder de ovenfor omtalte regler for alle borgere, som er bosat og  

 syge(for)sikret i et nordisk land, altså også borgere fra 3. lande, når disse  

 rejser mellem nordiske lande.
Tilskud efter  

 § 168 i sundhedsloven Der kan ydes tilskud til visse varer og tjenesteydelser efter  

 loven, som danske sikrede har købt eller modtaget i et andet EU-/EØS-land.  

 Dette gælder uanset formål og længde af opholdet i et andet EU-/EØS-land,  

 blot  

 skal den pågældende være dansk sikret ved køb eller modtagelse af ydelsen.
