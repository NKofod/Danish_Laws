Cirkulære om ekstraordinær  

 tjenestefrihed med løn Indledning.
 § 1. I lov nr. 291 af 18. juni 1969 med senere  

 ændringer om tjenestemænd i staten, folkeskolen og folkekirken,  

 § 58, stk. 2, er der åbnet mulighed for, at vedkommende  

 minister eller den, han bemyndiger hertil, efter retningslinier fastsat af  

 finansministeren, kan indrømme en tjenestemand anden tjenestefrihed  

 uden for den egentlige ferie.
 Under henvisning hertil samt med tilslutning fra  

 Finansministeriet, Personalestyrelsen, vil der inden for Forsvarsministeriets  

 område kunne ydes militært personel ekstraordinær  

 tjenestefrihed med løn efter nedenstående retningslinier.
 Bestemmelsernes omfang.
 § 2. Bestemmelserne i denne kundgørelse er  

 gældende for militære tjenestemænd, militært personel  

 ansat på tjenestemandslignende vilkår samt kontrakt- og  

 overenskomstansat militært personel.
 Bestemmelserne ændrer ikke de bestemmelser, der  

 måtte være fastsat i aftaler, overenskomster eller lignende for  

 enkelte personelgrupper.
 Tjenestefrihed ved forflyttelser.
 § 3. I anledning af forflyttelser, der  

 medfører flytning af husstand og bohave kan der gives personel  

 omfattet af denne bestemmelse tjenestefrihed med løn i 2 dage.  

 Såfremt forflyttelsen bevirker, at flytning af husstand og bohave sker  

 mellem landsdele og tilsvarende, vil der yderligere kunne tilstås  

 tjenestefrihed med løn i indtil 2 dage.
 Tjenestefrihed i anledning af jubilæum.
 § 4. I anledning af 25, 40 eller 50 års  

 jubilæum gives der jubilaren 1 dags tjenestefrihed med løn,  

 såfremt jubilæumsdagen ikke falder i en syge- eller  

 ferieperiode.
 Hvis Jubilæumsdagen i forvejen er ordinær  

 fridag, gives tjenestefrihed den nærmest forudgående eller  

 følgende arbejdsdag.
 Tjenestefrihed i anledning af særlige begivenheder  

 i nærmeste familie.
 § 5. Ved eget bryllup kan der, såfremt ferie  

 ikke kan opnås, gives personellet den fornødne tjenestefrihed  

 med løn i indtil 3 sammenhængende dage, når forholdene i  

 øvrigt tillader det.
 Der kan under særlige forhold ydes tjenestefrihed  

 med løn i 1 á 2 dage i anledning af bl.a. en af følgende  

 begivenheder:
dødsfald eller ved alvorlig sygdom i nærmeste familie  

 (hvorved forstås forældre, søskende, bedsteforældre,  

 svigerforældre, ægtefælle/samlever eller barn), eget, forældres eller svigerforældres sølv- eller  

 guldbryllup, børns eller søskendes bryllup.
I tilfælde som de ovennævnte, der  

 medfører rejse, kan der tillige gives nødvendig tjenestefrihed  

 til rejsen.
Dog kan den samlede frihed højst udgøre 4 dage.
 Stk. 2. Stk. 1 finder ligeledes anvendelse for personel  

 udsendt i konfliktforebyggende, fredsbevarende, fredsskabende,  

 humanitære og andre lignende operationer i udlandet, eventuelt på  

 mandat fra en international organisation, fx FN, EU, NATO og OSCE,  

 såfremt de operative forhold tillader dette.
 Tjenestefrihed i forbindelse med juleaftensdag,  

 nytårsaftensdag, 1. maj og 5. juni.
 § 6. Der vil ikke kunne ydes tjenestefrihed med  

 løn juleaftensdag (½ dag), nytårsaftensdag samt 1. maj, med  

 mindre friheden afvikles som ferie eller anden form for optjent frihed.
 Tjenestefrihed med kan dog ydes i de under § 3-5  

 nævnte tilfælde.
 Stk. 2. Militært personel ydes tjenestefrihed med  

 løn hele den 5. juni (Grundlovsdag).
 Ikrafttrædelse.
 § 7. Cirkulærets bestemmelser har virkning  

 fra den 1. april 2002.
 § 8. Kundgørelse for Forsvaret B.4-17 af 1. juli 1989  

 ophæves.
