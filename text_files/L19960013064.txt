 Der er indgået en overenskomst i Vilnius den 23. februar 1996 mellem  

 Danmark og Litauen, ifølge hvilken den danske regering yder økonomisk støtte  

 til gennemførelse af et sektorprogram til teknisk-administrativ bistand til  

 Litauens forberedelse til medlemskab af Den Europæiske Union.
 Sektorprogrammet administreres af Udenrigsministeriet af en samlet  

 bevilling fra Øststøttemidlerne på i alt kr. 35.000.000,- til Estland,  

 Letland, Litauen og Polens EU-forberedelse.
 Overenskomsten trådte i kraft den 20. marts 1996 efter vedtagelse af  

 bevillingen i Folketingets Finansudvalg og løber indtil 31. december 1997.
