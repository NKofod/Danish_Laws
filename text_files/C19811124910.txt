 Adoptionsnævnet skal herved meddele følgende retningslinier for  

 behandlingen af sager, hvor ansøgere ønsker anvendt flere  

 anvisningsmuligheder for at få et dansk eller udenlandsk adoptivbarn:
 1. Nævnet har ikke indvendinger imod, at ansøgere  

 eventuelt ønsker at forbedre deres muligheder for anvisning af et barn ved  

 samtidig at søge barn gennem flere kanaler.
 Det er imidlertid en afgørende forudsætning, at fremgangsmåden ikke kommer  

 i konflikt med hensynet til de børn, der kan blive tale om at bringe i  

 forslag til bortadoption eller med de generelle hensyn til udenlandske  

 adoptionsforbindelser.
 2. Der er intet til hinder for, at ansøgere samtidig  

 er optaget på venteliste til anonym adoption af dansk barn og er tilmeldt en  

 - eller flere - af de formidlende organisationer med henblik på adoption af  

 et udenlandsk barn.
3. Det er heller ikke udelukket, at ansøgere samtidig  

 forundersøges med henblik på adoption af såvel dansk som udenlandsk barn, men  

 ansøgerne må inden samrådsbehandlingen træffe bestemmelse om, hvorvidt de ved  

 denne ønsker godkendelse til dansk eller udenlandsk barn.
Godkendelsen kan  

 således kun vedrøre enten dansk eller udenlandsk barn.
4. Ansøgere, der er godkendt til udenlandsk barn,  

 afgør selv efter godkendelsen, hvilken organisation deres ansøgning ønskes  

 fremsendt til med henblik på anvisning.
Det må ikke forekomme, at en sag  

 samtidig er til anvisning hos mere end en organisation.
Dette må ansøgerne  

 tidligst muligt gøres bekendt med.
 5. Ønsker ansøgerne sagen fremsendt til en ny kontakt,  

 efter at sagen er sendt til anvisning andetsteds, må fremsendelsen til den ny  

 kontakt afvente sagens tilbagekomst fra det første anvisningssted, og ved  

 fremsendelse til den ny kontakt underrettes denne om sagens hidtidige  

 ekspedition.
 P.N.V.
