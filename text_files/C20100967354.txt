Skrivelse om forlængelse af den supplerende varslingsindsats i 2011 Samtlige jobcentre, beskæftigelsesregioner, a-kasser, beskæftigelsesankenævn og ankestyrelsen Der er indgået en aftale med KL, Danske Regioner, LO, AC og FTF, som tilfører 25 mio. kr. til den supplerende varslingspulje i 2011. Puljen kan støtte personer, der har været omfattet af en varsling og efterfølgende bliver ledige efter opsigelsesperiodens udløb.
 Aftalen medfører justering af forsøgsbekendtgørelsen, så det igangværende forsøg forlænges til udgangen af 2011.
 Samtidig forlænges forsøget med, at større afskedigelser omfatter varslinger, når afskedigelserne omfatter mindst 50 pct. af medarbejderne på et arbejdssted med mindst 20 ansatte.
 Puljen til den supplerende varslingsindsats administreres af beskæftigelsesregionerne, hvor jobcenteret kan få yderligere informationer om ansøgningsvilkår, økonomiske rammer og tidsfrister.
