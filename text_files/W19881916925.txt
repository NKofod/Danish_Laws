 Uddannelsen som socialrådgiver fandtes at være en sådan højere  

 uddannelse (* 1) at hjælpen efter det første år af uddannelsen skulle ydes  

 dels som tilskud dels som lån.
 Hjælp til dækning af transportudgifter og undervisningsmaterialer  

 skulle medregnes til den del af støtten, der var tilbagebetalingspligtig for  

 så vidt angik halvdelen af den udmålte hjælp.
Ved social- og sundhedsforvaltningens tilsigelse af ansøgeren til at  

 give møde på kommunens opkrævningskontor fandtes der at være sket en sådan  

 afbrydelse af forældelsen af kravet inden 5-årsfristens udløb, at  

 tilbagebetalingskravet fortsat bestod. (* 2) REDEGØRELSE FOR SAGEN:
 K begyndte i september 1979 uddannelse til socialrådgiver med støtte i  

 henhold til bistandslovens § 42, stk. 1. K underskrev den 4.
september 1980 lånedeklaration, hvoraf fremgik, at hjælpen fra den 1.  

 september 1980 blev ydet som halvt lån og halvt tilskud.
Den  

 tilbagebetalingspligtige hjælp blev af socialforvaltningen den 6.
december 1982 opgjort til 52.876,40 kr.
K underskrev den 6. december 1982  

 gældsbrev, hvorved hun forpligtede sig til at tilbagebetale 441 kr. månedlig  

 første gang den 1. januar 1983.
 Ved gennemgang af K's sag den 10. februar 1986 konstateredes det, at K  

 endnu intet havde indbetalt, hvorfor hun blev anmodet om at rette henvendelse  

 for at aftale en eventuel afdragsordning.
K meddelte den 9. juni 1986 socialforvaltningen, at hun fandt, at hun ikke  

 havde pligt til at tilbagebetale hjælpen, da socialrådgiveruddannelsen var en  

 kortere uddannelse.
Da det sociale udvalg fastholdt tilbagebetalingskravet  

 indankede K afgørelsen for amtsankenævnet.
Socialforvaltningen tilsagde den  

 29. juni 1987 K til at give møde til foretagelse af udlæg for til-  

 bagebetalingskravet, men stillede herefter sagen i bero med henblik på  

 amtsankenævnets afgørelse.
 Social- og sundhedsforvaltningen anførte overfor amtsankenævnet, at såvel  

 hjælp til udgifter til underhold og faste udgifter som hjælp til udgifter til  

 undervisningsmaterialer og transport var ydet som halvt tilskud/halvt lån.  

 Hjælp ydet i ferieperioderne i 1981 og 1982 samt hjælp ydet i august måned  

 1980 var ligeledes ydet som halvt lån/halvt tilskud.
Det sociale udvalg frafaldt efterfølgende tilbagebetalingskravet  

 vedrørende august måned 1980, idet hjælpen i henhold til bistandslovens § 42  

 ifølge bevillingsskrivelsen den 6. november 1979 først med virkning fra den  

 1. september 1980 ydes som halvt lån og halvt tilskud.
Tilbagebetalingskravet  

 blev herefter opgjort til 50.928,65 kr.
 AFGØRELSEN, DER KLAGES OVER:
 Amtsankenævnet stadfæstede det sociale udvalgs afgørelse.
Nævnet begrundede afgørelsen med, at socialrådgiveruddannelsen var en  

 højere uddannelse.
Nævnet lagde herved vægt på adgangskravene, uddannelsens  

 varighed samt lønforhold efter endt uddannelse.
For så vidt angik størrelsen af det tilbagebetalingspligtige beløb fandt  

 nævnet intet at indvende.
Nævnet fandt, at de i loven anførte  

 opgørelsesprincipper var overholdt, da transportudgifter og  

 undervisningsmateriale ydes som halvt tilskud og halvt lån.
 Amtsankenævnet fandt endelig, at tilbagebetalingskravet ikke var  

 bortfaldet, da der endnu ikke var forløbet fem år efter hindringen for  

 tilbagebetalingen fandt sted.
 KLAGEN TIL ANKESTYRELSEN: Afgørelsen var indanket af K.
 K klagede over, at hjælpen i henhold til bistandslovens § 42, stk.
 1, til socialrådgiveruddannelsen skulle ydes som halvt lån halvt tilskud.
 K klagede endvidere over størrelsen af det tilbagebetalingspligtige beløb,  

 idet hun stod uforstående overfor, at hjælp til udgifter til transport og  

 bøger skulle være tilbagebetalingspligtig.
 K klagede endelig over, at det sociale udvalg opretholdt  

 tilbagebetalingskravet og anførte, at hun ikke havde haft økonomisk mulighed  

 for at betale og rent faktisk ikke havde betalt afdrag på den modtagne  

 uddannelseshjælp efter dennes ophør.
 K fandt derfor, at tilbagebetalingskravet var forældet i sommeren 1987.
 LOVGRUNDLAG:
 Bistandslovens § 27 og 42.
 Socialministeriets cirkulære af 30. marts 1976 om hjælp efter  

 bistandslovens § 42 som ændret ved Socialministeriets cirkulære af 17.  

 oktober 1980.
 Socialministeriets cirkulære af 17. december 1986.
 ANKESTYRELSENS AFGØRELSE:
 Ankestyrelsen tiltræder amtsankenævnets afgørelse, hvorefter  

 socialrådgiveruddannelsen er en sådan videregående uddannelse, at hjælpen  

 efter det første år ydes som halvt lån/halvt tilskud.
 Ankestyrelsen tiltræder endvidere nævnets afgørelse, hvorefter hjælp til  

 transportudgifter og undervisningsmateriale medregnes til den del af støtten,  

 der er tilbagebetalingspligtig for så vidt angår halvdelen af den udmålte  

 hjælp.
 Endelig tiltræder Ankestyrelsen nævnets afgørelse, hvorefter  

 tilbagebetalingskravet ikke er forældet.
 Ankestyrelsen finder, at social- og sundhedsforvaltningen ved  

 fastsættelsen af afdragenes størrelse burde have taget hensyn til K's  

 økonomiske forhold, ligesom forvaltningen efterfølgende burde have holdt sig  

 orienteret om senere ændringer heri.
 Ankestyrelsen finder dog, at der ved forvaltningens tilsigelse i juni 1987  

 til at give møde på kommunens opkrævningskontor er sket en sådan afbrydelse  

 af forældelsen af kravet inden 5-årsfristens udløb, således at kravet fortsat  

 består.
 Ankestyrelsen tiltræder herefter amtsankenævnets afgørelse.
 (* 1) Om socialrådgiveruddannelsen m.fl. se tillige SM O-035-87  

 »uddannelsen til daginstitutionspædagog, byggetekniker,  

 bygningskonstruktør og merkonom« se SM O-031-86. Om uddannelsen på Den  

 frie Lærerskole se SM O-046-88.
