 I medfør af § 243, stk. 2 i lov om forsikringsvirksomhed, jf.
 lovbekendtgørelse nr. 127 af 23. marts 1984, som ændret ved lov nr.
852 af 23. december 1987 og § 68, stk. 1 i lov nr. 326 af 24. maj 1989 om tilsyn med firmapensionskasser, fastsættes:
Anvendelsesområde § 1.  Denne bekendtgørelse finder anvendelse for  

 gensidige forsikringsselskaber samt herværende forretningsafdelinger  

 (generalagenturer) for sådanne udenlandske virksomheder, for tværgående  

 pensionskasser og for firmapensionskasser.
Gebyrer for anmeldelser § 2.  For nyanmeldelse af en af de i § 1 nævnte  

 virksomheder betales 1.700 kr.
 § 3.  For anmeldelse af en eller flere ændringer i  

 allerede registrerede forhold betales 900 kr. pr. anmeldelse, jf. dog § 4.
 § 4.  Særskilt anmeldelse om ændring af regnskabsår  

 eller hjemsted er gebyrfri.
 § 5.  Gebyret skal indbetales sammen med anmeldelsen.  

 En anmeldelse behandles ikke, før gebyret er indbetalt.
Gebyrer for oplysninger og dokumenter § 6.  For en fuldstændig udskrift af alle registrerede  

 oplysninger eller for et sammenskrevet resume betales for hver virksomhed 400  

 kr.
For en tegningsudskrift betales for hver virksomhed 100 kr.
Stk. 2.  For bekræftede kopier af henholdsvis vedtægter,  

 koncessioner, pensionsregulativer og regnskaber betales 200 kr.
For  

 bekræftede kopier af anmeldelser betales 125 kr.
For bekræftede kopier af  

 andre offentligt tilgængelige dokumenter betales 10 kr. for hver side, dog  

 mindst 125 kr.
Stk. 3.  For ubekræftede kopier af et regnskab betales  

 125 kr.
Ved publikums benyttelse af de i Erhvervs- og Selskabsstyrelsens  

 ekspedition opstillede apparater til kopiering af mikrofotograferede  

 regnskaber betales 6 kr. pr. kopiside eller 90 kr. for hvert aftryk af  

 virksomhedens regnskaber på mikrofilm.
 Stk. 4.  For særlige attestationer, erklæringer m.v.  

 samt for alle eller bestemte oplysninger for flere virksomheder betales efter  

 regning.
 § 7.  For forlods ekspedition af de i § 6 omhandlede  

 ydelser betales et tillægsgebyr på 300 kr.
Ikrafttrædelsesbestemmelser § 8.  Bekendtgørelsen træder i kraft den 1. marts  

 1990.
 Stk. 2.  Bekendtgørelse af 10. september 1981 om takster  

 for anmeldelser til Forsikringsregisteret ophæves.
