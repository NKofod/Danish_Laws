 Forbrugerombudsmanden modtog en forespørgsel om, hvorvidt titlerne  

 »energikonsulent« og »beskikket energikonsulent« var  

 beskyttede.
Forbrugerombudsmanden udtalte, at det kræver særlig lovhjemmel for at  

 opnå beskyttelse af en titel. »Energikonsulent« har ikke en sådan  

 lovhjemlet beskyttelse.
Derimod anså Ombudsmanden det for vildledende og i  

 strid med markedsføringslovens § 2, stk. 1 at anvende betegnelsen  

 »beskikket energikonsulent«, eller betegnelser hvori disse to ord  

 indgår, såfremt man ikke er beskikket af byggestyrelsen.
 Brug af betegnelsen »energikonsulent«.
Teknologisk Institut og Byggestyrelsen forespurgte FO, hvorvidt  

 betegnelserne »energikonsulent« og »beskikket  

 energikonsulent« måtte anses for beskyttede betegnelser.
Videre anførte  

 man, at man var af den opfattelse, at en annoncering, hvori betegnelsen  

 »energikonsulent« indgik, og som opfordrede forbrugerne til at  

 henvende sig til denne for at få gennemført energibesparende  

 foranstaltninger, ville være egnet til at virke vildledende på forbrugerne,  

 når disse efter at have benyttet den i annoncen nævnte  

 »energikonsulent« måtte konstatere, at denne benyttelse ikke var  

 berettiget til tilskud i henhold til lov om begrænsning af energiforbruget i  

 bygninger.
For så vidt angår anvendelsen af betegnelsen »energikonsulent«  

 udtalte FO, at der kræves en særlig lovhjemmel for at opnå beskyttelse af en  

 titel.
Der henvistes f.eks. til følgende betegnelser: advokat, læge,  

 statsaut. revisor, ejendomsmægler, skibsmægler, varemægler og translatør.
En  

 sådan særlig lovhjemlet beskyttelse af betegnelsen  

 »energikonsulent« fandtes imidlertid ikke.
Betegnelsen kunne derfor  

 ifølge FO's opfattelse ikke nyde beskyttelse.
 Derimod ville FO anse det for vildledende og i strid med  

 markedsføringslovens § 2, stk. 1, såfremt en person anvendte betegnelsen  

 »beskikket energikonsulent«, eller betegnelser, hvori disse to ord  

 indgik, uden at den pågældende var blevet beskikket af Byggestyrelsen.
Med hensyn til spørgsmålet om annoncering i relation til tilskud i henhold  

 til Byggestyrelsens bekendtgørelse nr. 374 af 22. juli 1981 om begrænsning af  

 energiforbruget i bygninger lagde FO vægt på, at mens der for arbejder  

 påbegyndt efter den 1. juni 1982 ikke kræves en beskikket energikonsulents  

 medvirken som betingelse for opnåelse af tilskud til energibesparende  

 foranstaltninger, kan der kun ydes offentligt tilskud til en beskikket  

 energikonsulents honorar.
FO ville derfor anse det for vildledende og i strid  

 med markedsføringslovens § 2, såfremt en energikonsulent, der ikke er  

 beskikket af Byggestyrelsen, i sin annoncering giver indtryk af, at  

 energikonsulenthonoraret er tilskudsberettiget.
 (* 1) Offentliggjort i Forbrugerombudsmandens Årsberetning 1981-1982, side  

 63.
