(Til samtlige seminariekontorer samt  

 vedkommende amtsråd og kommunalbestyrelser) I tilslutning til de af ministeriet fastsatte regler om tjenestetid for og  

 vederlag til lærere ved statsøvelsesskolerne og praktiklærere ved de  

 kommunale øvelsesskoler m.fl. skal man meddele følgende:
 For indtegning af konferencetimer med de lærerstuderende med 2 ugentlige  

 timer i timetallet for disse praktiklærere og lærere ved statsøvelsesskolerne  

 har det ligeledes været en forudsætning, at de enkelte lærere har haft mindst  

 6 ugentlige praktiktimer.
 Efter de for ministeriet foreliggende oplysninger var en væsentlig del af  

 praktikundervisningen ved de faste øvelsesskoler i undervisningsåret 1971-72  

 tilrettelagt forud for udsendelsen af de nye tjenestetidsregler, således at  

 det ikke har været muligt at tage tilstrækkeligt hensyn til de angivne  

 forudsætninger.
 På denne baggrund godkender ministeriet herefter, at der i de tilfælde,  

 hvor praktiktimetallet i undervisningsåret 1971-72 ikke udgør mindst 6  

 ugentlige timer, ydes reduktion i overensstemmelse med  

 overgangsbestemmelserne i tjenestetidscirkulærets § 11 for undervisningsåret  

 1970-71.
 Der ydes tillige de lærere, der ikke som øvelsesskolelærere er placeret i  

 lønrammerne 18 og 26, sædvanligt praktikvederlag i henhold til ministeriets  

 cirkulæreskrivelse af 17. september 1971 om vederlag til ledere og lærere i  

 forbindelse med undervisning af lærerstuderende i praktisk skolegerning.
 a. Øvelsesskolelærere i lønrammerne 18 og 26 oppebærer i denne forbindelse  

 som hidtil sædvanlig øvelsesskolelærerløn i forhold til det fremkomne  

 løntimetal samt - indtil videre - et tillæg på 4,50 kr. månedlig pr. ugentlig  

 seminarietime + dyrtidstillæg (pr. 1. april 1970, 1. oktober 1970, 1. april  

 1971 og 1. oktober 1971 henholdsvis 228,8 pct., 243,2 pct., 250,4 pct. og  

 260,9 pct.).
b.
For så vidt angår praktiklærere, der ikke er placeret i lønrammerne 18  

 og 26, og som herefter i medfør af undervisningsvirksomhed ved et seminarium  

 har mindre end fuldt timetal i folkeskolen, refunderer seminariet vedkommende  

 kommune den til forskellen mellem det reducerede timetal og det fulde  

 pligtige timetal svarende del af lønnen som lærer i folkeskolen.
Herudover  

 yders der foreløbig de pågældende lærere betaling for seminarietimer efter de  

 almindelige regler for timelærere ved seminarierne, jfr. ministeriets  

 cirkulære af 28. september 1971 om aflønning af visse timelærere ved statens  

 seminarier, dog således at en til de kommunale skolemyndigheder indbetalt  

 andel af lærerlønnen i folkeskolen afkortes i timelærerlønning.
