Fremsat den 22. februar 2007 af  

 Lissa Mathiasen (S), Karen Hækkerup (S),  

 Per Kaalund (S) og Frode Sørensen (S) Forslag til folketingsbeslutning om at styrke de ansattes retssikkerhed i  

 forbindelse med overvågning Folketinget pålægger regeringen at iværksætte de nødvendige  

 initiativer til at sikre, at 1.  

 	  

 det ikke ved brug af  

 detektiv eller på anden måde er tilladt at overvåge en ansat, når denne er  

 sygemeldt.
Arbejdsgiveren må i disse situationer alene bede om en  

 lægeerklæring, 2.  

 	  

 ansatte, der krænkes  

 ved overvågning, herunder ikke alene tv-overvågning, men også anden form for  

 overvågning, sikres ret til en godtgørelse, 3.  

 	  

 både det offentliges  

 og privates tv-overvågning skal anmeldes til Datatilsynet senest 30 dage før  

 kameraernes opsætning, og Datatilsynet skal have kompetence til at stoppe  

 overvågningstiltag, der udføres i strid med lovens regler samt pålægge  

 tvangsbøder.
Herudover skal Datatilsynet have kompetence til at inspicere  

 private virksomheder, 4.  

 	  

 systematisk  

 overvågning af enkelte personer, f.eks. ved at opsætte et kamera over  

 personens  

 arbejdssted eller lade et kamera følge personen rundt, kun bør være tilladt i  

 helt ekstraordinære tilfælde og for korte perioder.
Den pågældende skal altid  

 orienteres herom, 5.  

 	  

 straffen for  

 overtrædelse af lovgivningen skærpes med henblik på at sikre en effektiv  

 håndhævelse  

 af reglerne.
Herudover skal det sikres, at også personer, der arbejder i  

 private hjem, omfattes af de gældende regler om overvågning, 6.  

 	  

 iværksættelse af  

 kontrolforanstaltninger over for ansatte sker med behørig respekt af den  

 ansattes  

 personlige integritet og ret til personlig frihed, hvorfor det skal  

 præciseres, a)  

 	  

 at  

 filmoptagelser selvstændigt skal opfylde persondatalovens regler og konkret  

 begrundes, b)  

 	  

 at  

 de ansattes behov for ikke at blive konstant overvåget tilgodeses, c)  

 	  

 at  

 arbejdsgiveren drøfter iværksættelse af tv-overvågning med de ansatte og  

 eventuelt tillidsrepræsentanten og herefter varsler de ansatte i god tid, d)  

 	  

 at  

 de ansatte får information om iværksat overvågning, som bl.a. omfatter, hvor  

 kameraerne er placeret, og hvornår overvågningen finder sted, således at der  

 ikke foregår overvågning, som reelt er skjult for de ansatte, e)  

 	  

 at  

 de ansatte får øvrig information, der er relevant for den ansattes  

 retsbeskyttelse, f)  

 	  

 at  

 der er en reel sammenhæng mellem skiltning om overvågning og den overvågning,  

 der faktisk foretages, således at der ikke kan skiltes, hvis overvågningen  

 ikke  

 sker regelmæssigt, men kun nogle dage en gang imellem (i dag bruger nogle  

 butikker at skilte med tv-overvågning, uden at dette foregår regelmæssigt.  

 Når  

 der opstår et konkret behov, sættes skjulte kameraer op i butikken), g)  

 	  

 at  

 urigtig skiltning er strafbart, h)  

 	  

 at  

 der er tilstrækkelig datakvalitet i optagelserne, i)  

 	  

 at  

 optagelser, uanset om de er digitale eller analoge, omfattes af  

 persondataloven, og at overskudsinformation undgås, samt at opbevaring af  

 oplysninger sker forsvarligt og i højst 30 dage, medmindre det skal bruges i  

 en  

 konkret tvist, j)  

 	  

 at  

 den ansatte har ret til information om og indsigt i foretagne tv-optagelser,  

 eventuelt i samarbejde med tillidsrepræsentanten, som også bør have indseende  

 med de sikkerhedsforanstaltninger, som arbejdsgiveren træffer, k)  

 	  

 at  

 arbejdsgiveren ikke bruger de indsamlede oplysninger til andet end det  

 oplyste  

 formål og 7.  

 	  

 firmaer, der  

 opsætter tv-overvågning, skal have autorisation hertil.
Dette kan gennemføres  

 ved at lovgive om, at alle virksomheder, der installerer tv-overvågning, skal  

 være ISO 9001 certificerede i henhold til en allerede eksisterende ordning.
Bemærkninger til forslaget Indledningsvis bemærkes, at dette forslag om at styrke de  

 ansattes retssikkerhed i forbindelse med overvågning er en delvis  

 genfremsættelse af B 27 fremsat den 18. marts 2005. Der henvises om B 27 til  

 Folketingstidende 2004-05, tillæg A 5468 og 5476 og FF 3278. En oversigt over  

 ændringer i forhold til B 27 fremgår af et bilag til beslutningsforslaget.
Efter 1. behandling af B 27 den 19. maj 2005 var det  

 Socialdemokratiets klare forventning, at justitsministeren ville drage omsorg  

 for, at en række af punkterne i forslaget ville blive behandlet af det  

 dengang  

 nedsatte udvalg om tv-overvågning, som i november 2006 afleverede betænkning  

 nr. 1483 om tv-overvågning.
Den afgivne betænkning behandler imidlertid ikke  

 spørgsmålene om de ansattes retssikkerhed, hvorfor beslutningsforslaget  

 genfremsættes med nogle tilføjede forbedringer, specielt under punkt 3 og 6  

 samt pkt. 7, hvor der bl.a. redegøres nærmere for fordelene ved at indføre et  

 krav om autorisation for virksomheder, som opsætter tv-overvågning.
Lov om forbud mod privates tv-overvågning (tv-overvågning af  

 ansatte på arbejdspladsen m.v.), blev ændret pr. 1. april 1999. Formålet med  

 lovændringen var at forebygge, at de ansatte blev udsat for skjult  

 overvågning,  

 og at undgå, at overvågning foregik på en måde, som krænkede de ansatte og  

 skabte utryghed på arbejdspladsen.
Skiltningskravet blev derfor udvidet til  

 at  

 dække baglokaler for at sikre, at de ansatte havde kendskab til en eventuel  

 overvågning af arbejdspladsen og dermed havde mulighed for at indrette deres  

 adfærd  

 derefter.
Den 1. juli 2000 trådte den nye persondatalov, som  

 implementerer direktiv nr. 95/46 af 24. oktober 1995, i kraft.  

 Persondataloven  

 omfatter også tv-overvågning, hvilket indebærer, at lovens krav om saglighed  

 og  

 information m.v. skal overholdes.
I betænkning nr. 1483 om tv-overvågning og  

 advokat Marin Gräs Linds artikel »Persondataloven og lov om tv-overvågning  

   

 gennemtænkt samspil?« er de gældende regler nærmere beskrevet.  

 Forslagsstillerne vil sørge for, at artiklen bliver omdelt i Retsudvalget som  

 udvalgsbilag på forslaget.
Ved iværksættelse af tv-overvågning skal straffelovens regler  

 ligeledes overholdes.
I forbindelse med ændring af tv-overvågningsloven i  

 1998/1999 (L 38  tv-overvågning af ansatte på arbejdspladsen m.v.)  

 beskriver  

 Justitsministeriet i bemærkningerne straffelovens § 263, stk. 1, nr. 3, om  

 aflytning og anfører, at bestemmelsen også omfatter eventuel optagelse af lyd  

 i  

 forbindelse med tv-overvågning.
Medmindre arbejdsgiveren selv deltager i den  

 samtale, der aflyttes, eller deltagerne i samtalen har givet deres samtykke  

 til  

 aflytning, kan der således ikke lovligt ske optagelse af lyd i tilknytning  

 til  

 tv-overvågning.
Det konkluderes på den baggrund, at den praktiske hovedregel  

 vil være, at arbejdsgiveren ikke lovligt kan foretage lydoptagelse på  

 arbejdspladsen, hverken isoleret eller i tilknytning til tv-overvågning.  

 Herudover noteres det, at tv-overvågning af toiletter og baderum og lign. vil  

 være i strid med straffelovens §  

 264 a  

 om uberettiget fotografering af  

 personer på et ikke frit tilgængeligt sted eller § 232 om  

 blufærdighedskrænkelse.
Adgangen til at indføre tv-overvågning er derudover reguleret  

 af nogle generelle ansættelsesretlige regler om kontrolforanstaltninger på  

 arbejdsmarkedet.
En arbejdsgivers adgang til at kontrollere de ansatte  

 udspringer  

 af ledelsesretten, som er fastslået i septemberforliget fra 1899, og som  

 fremgår af fagretlig praksis og hovedaftalerne på arbejdsmarkedet, herunder  

 DAs og LOs aftale om indførelse af kontrolforanstaltninger.
I  

 Justitsministeriets besvarelse af spørgsmål nr. 300-305 af 13. juli 2004 fra  

 Folketingets Retsudvalg er gældende ret og praksis nærmere beskrevet.  

 Forslagsstillerne vil sørge for, at svarene bliver omdelt i Retsudvalget som  

 udvalgsbilag til forslaget.
Hvis en arbejdsgiver er gået ud over de ikkelovbestemte grænser  

 for ledelsesret og har iværksat kontrolforanstaltninger, der ikke tjener et  

 sagligt formål eller er krænkende, har lønmodtageren mulighed for at få  

 spørgsmålet prøvet enten i det fagretlige system eller ved de almindelige  

 domstole.
I den forbindelse vil der blive tale om, at arbejdsgiveren i det  

 fagretlige system kan blive pålagt at betale en godtgørelse eller anden  

 økonomisk kompensation.
Herudover indeholder erstatningsansvarslovens § 26,  

 stk. 1, en regel om godtgørelse for tort, hvorefter der kan tilkendes  

 godtgørelse i forbindelse med en retsstridig krænkelse af en andens frihed,  

 fred, ære eller person.
Det regelsæt, som regulerer overvågning af den ansatte samt den  

 ansattes ret til godtgørelse for tort for krænkende overvågning, er altså  

 ganske komplekst.
Og domstolene synes ikke indstillet på at yde  

 tortgodtgørelse  

 i sager, hvor kontrolforanstaltninger iværksættes usagligt, og dermed har den  

 ansatte uden for det fagretlige system ingen reel beskyttelse mod overgreb.
Udvikling Siden 1999 er der sket en rivende teknologisk udvikling, og der  

 anvendes i dag overvågningskameraer på størrelse med et knappenålshoved.
Det  

 billige udstyr og de teknologiske forbedringer af overvågningsudstyret har  

 ført  

 til, at en meget stor del af detailhandelen i dag overvåger deres butikker og  

 ansatte.
Dette sker på en langt mere intensiv måde i dag end tidligere.  

 Teknologien har givet mulighed for at sammenkøre oplysninger fra  

 kasseapparater  

 og overvågningskameraer.
Udstyret er i dag så raffineret, at det er muligt at  

 genkende de ansatte og følge dem rundt på deres arbejdsplads.
Udviklingen har  

 også ført til, at Datatilsynet behandler et stadig voksende antal sager om  

 tv-overvågning.
De ansatte på arbejdspladser, hvor der foretages  

 tv-overvågning, udsættes i nogle tilfælde for tv-overvågning hele dagen.
Det  

 griber ind i retten til privatliv, ligesom det kan have helbredsmæssige  

 konsekvenser  

 at være underlagt konstant overvågning.
I yderste konsekvens kan  

 tv-overvågning  

 være sundhedsfarligt for de ansatte og belastende for det psykiske  

 arbejdsmiljø  

 på arbejdspladsen.
De ansatte kan pådrage sig stresssygdommen PTSD   

 Posttraumatic Stress Disorder.
Der er derfor et særligt behov for at se  

 nærmere  

 på beskyttelsen af de ansattes integritet, herunder dels hvilke rammer for  

 indførelse af tv-overvågning, information og medindflydelse, der bør gælde på  

 arbejdspladsen, dels hvordan det sikres, at ansatte, der krænkes, tilkendes  

 en  

 godtgørelse.
For at sikre en effektiv overholdelse af loven er der samtidig  

 behov for at se nærmere på en sammenskrivning af tv-overvågningsloven og  

 persondataloven  

  

  

 jf. også anbefalingen  

 s. 147 i betænkning nr. 1483 om tv-overvågning  

  

  

 idet det vil være med til at sikre, at private virksomheder i højere grad end  

 i  

 dag bliver opmærksomme på og sætter sig ind i reglerne i persondataloven.
I  

 dag  

 er nogle virksomheder kun opmærksomme på kravet om skiltning i  

 tv-overvågningsloven.
Bemærkninger til forslagets enkelte bestemmelser Ad punkt 1. Det må ikke ved detektiv eller på  

 anden måde være tilladt at overvåge en ansat, når denne er sygemeldt.  

 Arbejdsgiveren må i disse situationer alene bede om en lægeerklæring.
Der har været rejst et antal sager, hvor arbejdsgivere har  

 udført kontrol med den ansatte på en sådan måde, at denne har følt sig  

 krænket i en sådan grad, at der er rejst sag om, hvorvidt  

 kontrolforanstaltningen har været uberettiget.
I visse tilfælde har det  

 resulteret i domstolsafgørelser i sager, hvor den ansatte har rejst krav om  

 en  

 godtgørelse for den krænkelse, som den ansatte har været ude for.
Et eksempel er Østre Landsrets dom af 22. oktober 2003,  

 gengivet i Ugeskrift for Retsvæsen 2004, side 273. En kvindelig ansat blev i  

 en  

 sygdomsperiode, der over for arbejdsgiveren var dokumenteret med en  

 lægeerklæring, overvåget af en detektiv engageret af arbejdsgiveren.  

 Detektiven  

 afgav en rapport, der er gengivet i byretsdommen, hvoraf det fremgår, at den  

 ansatte blev overvåget på offentlig gade og inden for i sit private hjem.  

 Detektiven orienterede arbejdsgiveren om detaljer, som hvornår der var  

 herrebesøg, hvilket tøj den ansatte havde på, at hun lavede aerobic i stuen,  

 rystede dyner m.m.
Af en senere erklæring fra detektiven til arbejdsgiveren  

 kunne udledes, at det ikke ved de foretagne observationer ville være muligt  

 at  

 fremskaffe oplysninger, der kunne be- eller afkræfte sygemeldingen, da den  

 ansattes gøremål var forenelige med den angivne årsag til sygemeldingen.  

 Arbejdsgiveren overlod oplysninger til detektiven om den ansatte i form af  

 billede, cpr-nr., lægeerklæringer, ansættelsespapirer m.m.
Den ansatte rejste krav om godtgørelse efter  

 erstatningsansvarslovens § 26 for tort.
Hovedanbringendet fra den ansatte  

 var,  

 at kontrolforanstaltningen ikke havde hjemmel i arbejdsgiverens ledelsesret,  

 og  

 at denne tilsidesættelse af ledelsesretten opfyldte retsstridighedskravet i  

 erstatningsansvarslovens § 26. Heri fik den ansatte ikke medhold.
Ligeledes  

 fandt landsretten ikke grundlag for at tilkende den ansatte en godtgørelse  

 efter erstatningsansvarslovens § 26, selv om virksomheden i strid med lov om  

 behandling af personoplysninger havde videregivet oplysninger til  

 detektivbureauet.
 Der er efterfølgende fra Procesbevillingsnævnet givet afslag på  

 at indbringe sagen for Højesteret.
Den ansattes privatliv krænkes, når vedkommende skal tåle at  

 blive overvåget af en privatdetektiv.
På denne baggrund bedes regeringen  

 fremsætte et lovforslag, som forbyder en arbejdsgiver at overvåge en ansat  

 ved  

 brug af detektiv eller på anden måde, når den ansatte er sygemeldt.  

 Arbejdsgiveren  

 må i disse situationer bede om en lægeerklæring og ikke foretage egne  

 undersøgelser.
I den forbindelse bedes regeringen undersøge, hvordan dette  

 forbud mest hensigtsmæssigt gennemføres, herunder om det bør ske ved  

 udarbejdelse af en lov om detektivvirksomhed eller ved en udvidelse af  

 tv-overvågningsloven til at omfatte detektivovervågning m.v.
Overvågning i  

 øvrigt af de ansattes fritid eller gøremål ved lovligt fravær bør ikke være  

 lovligt.
 Ad punkt 2. Ansatte, der krænkes ved  

 overvågning, herunder ikke alene tv-overvågning, men også anden form for  

 overvågning, skal sikres ret til en godtgørelse.
Udover detektivsagen har der været rejst flere sager, hvor den  

 ansatte har følt sig krænket over den kontrol, som den ansatte har været  

 udsat  

 for.
Nogle af disse sager har resulteret i domstolsafgørelser, hvor der er  

 krævet  

 godtgørelse for denne krænkelse, men som det fremgår af betænkningen nr. 1483  

 s. 71 og følgende, foreligger der ikke praksis, hvor der er tildelt  

 godtgørelse  

 for tort.
 I den ovenfor omtalte detektivsag fandt landsretten ikke  

 grundlag for at yde den ansatte godtgørelse, uagtet at hun havde været udsat  

 for en intens overvågning i sit hjem, hvor der blev noteret detaljer, som at  

 hun luftede dynen, klædte om osv.
 Som eksempler på andre problemstillinger, som har været rejst,  

 kan nævnes følgende:
En medarbejder hos en bager blev overvåget i forretningen.  

 Medarbejderen oplyste, at hun var blevet overvåget med lyd, og der var i  

 retssagen fremlagt videobånd med tilhørende optaget lyd.  Vidner fra  

 bageriet forklarede, at man ikke var klar over, at man også havde optaget lyd  

 i  

 forbindelse med videobillederne.
Vestre Landsret mente ikke, at den lyd, der  

 var på båndet, var af tilstrækkelig god kvalitet, og at bageriet med forsæt  

 havde tappet lyd.
Derfor blev det afvist at give medarbejderen erstatning for  

 tort.
I U.2005.1131Ø var en kassemedarbejder udsat for konstant at  

 være videoovervåget af et kamera gennem 6 måneder, der alene filmede  

 personen,  

 kasseapparatet og dele af båndet til transport af varer.
Arbejdsgiveren er  

 ved  

 straffedom frifundet for overtrædelse af lov om forbud mod tv-overvågning  

 m.v.,  

 da der generelt i butikken var skiltet med videoovervågning.
Den ansatte  

 føler  

 sig krænket over den konstante overvågning.
Hverken byretten eller  

 landsretten  

 fandt grundlag for at tilkende den ansatte godtgørelse for tort.
I en tredje sag var en medarbejder i en butik, der handler med  

 parfume og helsekost, på arbejde den 30. december 2004, hvor hun blev  

 kontaktet  

 af virksomhedens indehaver, som ringede fra sin bopæl.
Han havde fra bopælen  

 via videoovervågning af butikken konstateret, at medarbejderen tog læbestift  

 på.
Det fandt indehaveren uacceptabelt, og overfusede medarbejderen med, at  

 hun  

 ikke skulle stå og snakke, men skulle se at få hevet nogle kunder ind i  

 butikken, og at hun ikke skulle stå og drive den af.
Medarbejderen var ikke  

 bekendt med, at der dels var etableret overvågning specifikt rettet mod  

 medarbejderen, at der dels kunne overvåges fra indehaverens bopæl, og at  

 overvågningen ville blive brugt til andre formål end forebyggelse og  

 opklaring  

 af kriminalitet fra kunder.
Dagen efter blev medarbejderen opsagt med  

 begrundelsen, at omsætningen i butikken ikke levede op til forventningerne.  

 Der  

 verserer p.t. en sag ved Arbejdsretten om bod for brud på DAs og  

 LOs aftale  

 om indførelse af kontrolforanstaltninger samt en sag ved landsretten om  

 godtgørelse for tort efter erstatningsansvarslovens § 26.
Der er hverken i persondataloven eller tv-overvågningsloven  

 hjemmel til at give den ansatte godtgørelse for tort, hvis arbejdsgiveren  

 krænker den ansatte eller uberettiget indsamler eller videregiver oplysninger  

 om den pågældende.
Kravet om godtgørelse i de nævnte sager er derfor rejst  

 som  

 tortgodtgørelse i henhold til erstatningsansvarslovens § 26. Domstolene har  

 her  

 konstateret, at krænkelserne af de ansatte ikke har været så grove, at der  

 var  

 grundlag for at tilkende en godtgørelse for tort efter denne bestemmelse.  

 Anvendelsesområdet for erstatningsansvarslovens § 26 i overvågningssager er  

 derfor overordentlig begrænset.
Da den intense overvågning griber voldsomt ind i den ansattes  

 ret til et privat liv, bedes regeringen fremsætte et lovforslag, som sikrer  

 en  

 godtgørelse til ansatte, der krænkes ved tv-overvågning, detektivovervågning  

 eller anden overvågning, jf. herved også mindretallets udtalelse side 141 i  

 betænkning nr. 1483. Regeringen opfordres til at undersøge, om dette bør ske  

 ved f.eks. at indføre en særlig hjemmel om godtgørelse i de respektive love  

 og  

 i den forbindelse udvide tv-overvågningsloven til at omfatte  

 detektivovervågning, jf. ovenfor.
Ved at indføre en hjemmel til godtgørelse  

 sikres samtidig, at mindre overtrædelser  hvor politianmeldelse findes  

 unødvendig  kan sanktioneres effektivt.
 Ad punkt 3 og 4. Tv-overvågningen skal  

 anmeldes til Datatilsynet, som skal tillægges kompetence til at inspicere  

 private virksomheder.
Systematisk overvågning af enkelte personer,  

 f.eks. ved at opsætte et kamera over personers arbejdssted eller lade et  

 kamera  

 følge personen rundt bør kun være tilladt i helt ekstraordinære tilfælde og  

 for  

 korte perioder.
Den pågældende skal altid være orienteret herom.
Overvågning kan give adgang til forskellige typer af  

 oplysninger.
I persondataloven skelnes mellem almindelige (§ 6) og følsomme  

 oplysninger (§§ 7 og 8). Adgangen til at indsamle og behandle de sidstnævnte  

 oplysninger er forholdsvis begrænset.
Blandt de følsomme oplysninger er  

 information om strafbare forhold og seksuelle forhold.
Iværksættelse af  

 tv-overvågning er ofte begrundet i ønsket om at afdække, om der begås tyveri  

 og  

 andre strafbare forhold.
Hvis tv-overvågningen afslører kriminelle aktiviteter, sker der  

 behandling af oplysninger om strafbare forhold, hvilket kræver anmeldelse til  

 og tilladelse fra Datatilsynet, jf. persondatalovens § 50, stk. 1, nr. 1.  

 Dette  

 gælder også, selv om der kun lejlighedsvis behandles følsomme oplysninger.  

 Det  

 afgørende er, om det er tilsigtet, at følsomme oplysninger skal indgå i  

 behandlingen.
Derfor bør private virksomheder også foretage anmeldelse af  

 tv-overvågning.
Datatilsynet har imidlertid endnu ikke håndhævet et sådant  

 krav  

 over for private arbejdsgivere, jf. herved Datatilsynets notat af 13.  

 september  

 2004, side 7, som er optrykt som bilag til betænkning nr. 1483 om  

 tv-overvågningen.
 En anmeldelsespligt vil være med til at sikre, at private  

 virksomheder i højere grad bliver opmærksomme på og sætter sig ind i reglerne  

 i  

 persondataloven, jf. også mindretallets anbefaling på side 156 i betænkning  

 nr.  

 1483.
Anmeldelsen kan f.eks. ske ved, at virksomhederne på Datatilsynets  

 hjemmeside udfylder en elektronisk blanket, hvoraf det bl.a. fremgår, at  

 virksomheden bekræfter at have sat sig ind i de gældende regler for  

 tv-overvågning.
Af blanketten skal som udgangspunkt fremgå formålet med  

 overvågningen, udstyret som anvendes, hvem der har opsat det, den påtænkte  

 lokalitet for overvågning, om der foretages systematisk overvågning, eventuel  

 overvågning af udendørsarealer, den påtænkte placering af  

 overvågningsudstyret,  

 om der optages både billede og lyd, hvem der skal have adgang til billeder,  

 hvor længe optagelser opbevares og om den påtænkte anvendelse af  

 optagelserne.  

 Samtidig skal det være muligt på Datatilsynets hjemmeside at konstatere, om  

 tv-overvågningen er anmeldt.
En lignende fremgangsmåde kendes fra reglerne om butikkers  

 søndagsåbent i § 5 i LBK nr. 606 af 24/06/2005 om detailsalg fra butikker  

 m.v.  

 Efter denne bestemmelse kan butikker, som kan dokumentere en omsætning på  

 under  

 27,1 mio. kr. inkl. moms opnå ret til søndagsåbent.
For at kunne gøre brug af  

 denne undtagelse skal virksomhedens revisor indsende en underskrevet  

 erklæring  

 til Erhvervs- og Selskabsstyrelsen.
Oplysningerne om søndagsåbent kan ses på  

 Erhvervs- og Selskabsstyrelsens hjemmeside, hvor det er muligt at søge på  

 virksomheder, der har søndagsåbent.
Når det gælder tv-overvågning af ansatte, er den manglende  

 information særdeles krænkende for de berørte.
I et ansættelsesforhold er det  

 ikke muligt for de ansatte frit at vælge, om de vil overvåges eller ej, idet  

 de  

 ansatte er i et afhængighedsforhold til arbejdsgiveren.
Uden overholdelse af  

 reglerne har de ansatte ikke mulighed for at give samtykke og dermed reelt  

 for  

 at tage stilling.
Systematisk overvågning af enkelte personer f.eks. ved at rette  

 et kamera mod en specifik medarbejders arbejdssted, lade kameraer følge en  

 bestemt medarbejders færden rundt på arbejdspladsen eller etablere  

 tv-overvågning på en sådan måde, at en medarbejder altid er tv-overvåget, bør  

 kun være tilladt i helt ekstraordinære tilfælde og for korte perioder.
Det  

 kan  

 være direkte skadeligt for de ansatte, som kan pådrage sig stresssygdommen  

 PTSD  

  Postraumatisk Stress Disease.
Visheden om, at alle ens bevægelser og  

 handlinger har været overvåget, opleves som en krænkende og alvorligt  

 stressende og psykisk belastning.
Det bør overvejes, om andre mindre  

 indgribende foranstaltninger kan anvendes, jf. proportionalitetsprincippet.  

 Samtidig bør det som et minimum sikres, at personen forinden iværksættelse af  

 en systematisk tv-overvågning orienteres herom, således at vedkommende får  

 mulighed for at tage stilling hertil.
Som eksempel på en systematisk overvågning kan henvises til den  

 ovenfor nævnte dom U.2005.1131Ø om en kassemedarbejder, som blev konstant  

 overvåget i 6 måneder, og sagen om en salgsassistent i en helse- og  

 kosmetikforretning, som løbende blev overvåget fra indehaverens bopæl, uden  

 at  

 hun var blevet informeret herom.
For et beslægtet tilfælde kan tillige  

 henvises  

 til følgende afgørelse: En lærer i en 1. klasse bliver i alle timer fysisk  

 overvåget af forældrene, som skiftes til at holde vagt, når der undervises.  

 Overvågningen blev anset for sundhedsskadelig, og Arbejdstilsynet greb ind.  

 Forslagsstillerne vil sørge for, at afgørelsen i sagen bliver omdelt i  

 Retsudvalget som bilag på forslaget.
Det bemærkes, at de private virksomheder i de øvrige nordiske  

 lande længe har haft en pligt til at anmelde tv-overvågning.
I kapitel 4 i  

 betænkning nr. 1483 om tv-overvågning redegøres for retstilstanden i Sverige,  

 Norge og Finland.
Det fremgår om Sverige, at tv-overvågning i bl.a.  

 pengeinstitutter, finansielle institutioner, postkontorer, butikker m.v.  

 anmeldes, medens tv-overvågning, som er rettet mod steder, hvortil der er  

 almindelig adgang, i princippet kræver tilladelse.
Herudover er det oplyst,  

 at  

 der gælder supplerende regler for overvågning af arbejdspladser.
Om Norge fremgår det, at al tv-overvågning skal anmeldes over for  

 Datatilsynet, inden 30 dage fra overvågningens opstart.
Anmeldelsen skal  

 bl.a.  

 indeholde oplysning om, hvornår overvågningen forventes påbegyndt, formålet  

 med  

 overvågningen, de behandlede personoplysninger, det retlige grundlag for  

 overvågningen, sikkerhedsforanstaltninger samt om, hvem eventuelle optagelser  

 kan udleveres til.
Datatilsynet har kompetence til at stoppe  

 overvågningstiltag, der udføres i strid med lovens regler herom, og vil også  

 bl.a. kunne pålægge tvangsbøder.
I Finland gælder der særlige regler for overvågning af  

 arbejdspladser.
Efter disse bestemmelser har arbejdsgiveren som udgangspunkt  

 adgang til tv-overvågning på arbejdspladsen, hvis overvågningen etableres af  

 sikkerhedshensyn til beskyttelse af arbejdstagere eller andre med ophold på  

 arbejdspladsen, eller til beskyttelse af ejendom, eller med henblik på at  

 overvåge produktionsprocessen.
Der er endvidere i princippet forbud mod at  

 anvende tv-overvågning som redskab til observation af de enkelte  

 arbejdstagere.  

 Der gælder også en særlig informationspligt, når det gælder overvågning på  

 arbejdspladser.
Arbejdstagerne skal informeres særskilt om, hvornår  

 overvågningen påbegyndes og gennemføres, samt om, hvordan og i hvilke  

 situationer  

 overvågning vil finde sted, herunder om placering af overvågningsudstyret, og  

 om den påtænkte anvendelse af optagelserne.
Regeringen opfordres til at fremsætte et lovforslag, som  

 sikrer, at der sker anmeldelse af privates tv-overvågning til Datatilsynet  

 senest 30 dage før kameraets opsætning, I den forbindelse bør Datatilsynet  

 have  

 kompetence til at inspicere private virksomheder, jf. også anbefalingen i  

 betænkning nr. 1483, og stoppe overvågningstiltag, der udføres i strid med  

 lovens regler, samt pålægge tvangsbøder, jf. mindretalsudtalelsen i samme  

 betænkning.
Overtrædelse heraf bør sanktioneres med godtgørelse, straf og  

 erstatning, idet dette vil være i overensstemmelse med direktivet 95/46 EF.  

 Datatilsynet skal samtidig sikres ressourcer til at behandle anmeldelser.
Ad punkt 5. Straffen for overtrædelse af  

 lovgivningen skærpes med henblik på at sikre en effektiv håndhævelse af  

 reglerne.
Herudover skal det sikres, at også personer, der arbejder i private  

 hjem, omfattes af de gældende regler om overvågning.
For at sikre en effektiv overholdelse af de gældende regler om  

 tv-overvågning er der behov for at se nærmere på strafudmåling.
De bøder, der  

 i  

 dag pålægges for overtrædelse af loven, ligger på nogle få tusinde kroner,  

 hvilket er for lavt.
Som eksempel på strafniveauet henvises til de nævnte  

 domme  

 i betænkningen om tv-overvågning side 30. Desuden henvises til følgende sag:
Medarbejdere på et plejehjem i København har været overvåget af  

 pårørende.
Københavns Byret har fastslået, at det principielt er ulovligt at  

 bruge skjult videoudstyr og optage plejepersonale, mens de arbejder med en  

 beboer.
Kvinden fik alligevel ingen straf.
Retten lagde vægt på, at de  

 mangler,  

 som var konstateret ved plejen, var formildende omstændigheder, der førte  

 til,  

 at byretten ikke ville idømme kvinden den bøde på 2.000 kr., som anklageren  

 havde forlangt.
 På denne baggrund bedes regeringen tage initiativ til at sikre,  

 at strafniveauet skærpes for overtrædelse af tv-overvågningsloven og  

 persondataloven.
 Samtidig bedes regeringen fremsætte lovforslag, som gør det  

 klart, at tv-overvågning, som en fysisk person foretager i sit eget hjem af  

 personer, der ikke er medlem af husstanden, f.eks. en hjemmehjælper eller  

 barnepige,  

 der kommer regelmæssigt i hjemmet, er omfattet af persondataloven og  

 tv-overvågningsloven.
Ad punkt 6. Iværksættelse af  

 kontrolforanstaltninger over for ansatte skal ske med behørig respekt for den  

 ansattes personlige integritet og ret til personlig frihed, hvorfor det er  

 nødvendigt, a)  

 	  

 at det udtrykkeligt fremgår af persondataloven, at filmoptagelser  

 selvstændigt skal opfylde persondatalovens regler og konkret begrundes, b)  

 	  

 at de ansattes behov for ikke at blive konstant overvåget  

 tilgodeses, c)  

 	  

 at arbejdsgiveren drøfter iværksættelse af tv-overvågning med de  

 ansatte og eventuelt tillidsrepræsentanten og herefter varsler de ansatte i  

 god  

 tid, d)  

 	  

 at de ansatte får information om iværksat overvågning, som bl.a.  

 omfatter, hvor kameraerne er placeret, og hvornår overvågningen finder sted,  

 således at der ikke foregår overvågning, som reelt er skjult for de ansatte, e)  

 	  

 at de ansatte får øvrig information, der er relevant for den  

 ansattes retsbeskyttelse, f)  

 	  

 at der er en reel sammenhæng mellem skiltning om overvågning og  

 den overvågning, der faktisk foretages, således at der ikke kan skiltes, hvis  

 overvågningen ikke sker regelmæssigt, men kun nogle dage en gang imellem (i  

 dag  

 bruger nogle butikker at skilte med tv-overvågning, uden at dette foregår  

 regelmæssigt.
Når der opstår et konkret behov, sættes skjulte kameraer op i  

 butikken), g)  

 	  

 at urigtig skiltning er strafbart, h)  

 	  

 at der er tilstrækkelig datakvalitet i optagelserne, i)  

 	  

 at optagelser, uanset om de er digitale eller analoge, omfattes  

 af persondataloven, og at overskudsinformation undgås, at opbevaring af  

 oplysninger sker forsvarligt og i højst 30 dage, medmindre det skal bruges i  

 en  

 konkret tvist, j)  

 	  

 at den ansatte har ret til information om og indsigt i foretagne  

 optagelser, eventuelt i samarbejde med tillidsrepræsentanten, som også bør  

 have  

 indseende med de sikkerhedsforanstaltninger, som arbejdsgiveren træffer og k)  

 	  

 at det sikres, at arbejdsgiveren ikke bruger de indsamlede  

 oplysninger til andet end det oplyste formål.
Det retlige forhold mellem tv-overvågningsloven og  

 persondataloven spiller ikke sammen, og det er ønskeligt, at der  

 tilvejebringes  

 en mere klar og let tilgængelig retstilstand, jf. herved også professor  

 dr.jur.  

 Peter Blumes notat af august 2001: »Tv-overvågning af ansatte«.  

 Forslagsstillerne vil sørge for, at notatet bliver omdelt i Retsudvalget som  

 udvalgsbilag på forslaget.
Der er derfor behov for at se nærmere på de  

 ansattes  

 rettigheder ifølge både tv-overvågnings- og persondataloven.
Det vil, ud over  

 at styrke de ansattes retssikkerhed, også medføre, at Danmark mere sikkert  

 overholder de forpligtelser, der følger af direktiv 95/46 EF.
 En række sager viser, at overvågning i forskellig form af  

 medarbejdere har været problematisk:
I en butik opsættes tv-overvågning uden samtlige ansattes  

 viden.
De ansatte opdager det tilfældigt, da der kommer en faktura for  

 opsætning af udstyret.
De iværksætter en undersøgelse og konstaterer, at  

 kameraerne bl.a. er placeret, hvor de klæder om.
Samtlige tre ansatte føler  

 sig  

 så krænkede, at de straks forlader arbejdspladsen.
Virksomheden blev idømt en  

 bøde på få tusinde kroner for ulovlig tv-overvågning.
 Ansatte i butikker er af deres arbejdsgivere blevet  

 konfronteret med, hvad de har talt med kunder og kolleger om, og har derved  

 tilfældigt erfaret, at der er foretaget tv-overvågning med lyd.
Der indsamles oplysninger om, hvilke varer der bliver  

 ekspederet af den enkelte medarbejder.
Det angivne formål er at sikre  

 automatisk genbestilling på varelageret.
Oplysningerne bliver imidlertid også  

 brugt til at vurdere, hvor effektiv hver enkelt medarbejder er, og hvem der  

 dermed skal have lønforhøjelse eller afskediges.
 En virksomhed modtager reklamationer over, at der ikke er  

 leveret de rigtige varer, og sætter overvågning op ved de enkelte  

 arbejdspladser for at kunne dokumentere, at leverancen er korrekt.  

 Medarbejderne  

 skal derfor pakke inden for det område, hvor der optages.
I dag er tv-overvågningskameraer blevet utrolig billige, og der  

 er sket en markant øget anvendelse af overvågningsudstyret, som markedsføres  

 intensivt med anprisninger om, at svind kan nedbringes markant.
Det fører  

 til,  

 at nogle virksomheder opsætter udstyret uden at foretage en egentlig  

 afvejning  

 af, om princippet i persondatalovens § 5 om nødvendighed og proportionalitet  

 er  

 overholdt.
En nærmere undersøgelse viser imidlertid ofte, at et problem med  

 svind slet ikke kan løses ved tv-overvågning, idet det skyldes manglende  

 nedskrivning af varer, leverandørsvigt og andre forhold.
Inden en  

 tv-overvågning iværksættes, skal denne derfor altid drøftes med de ansatte,  

 som  

 har kendskab til butikken, og herefter skal etableringen af tv-overvågningen  

 varsles i god tid.
De ansatte skal have al nødvendig information om  

 tv-overvågning, og det skal angives, hvor på arbejdspladsen overvågningen  

 finder sted, og om den alene omfatter de ansatte, eller også er rettet mod  

 andre personer.
De ansatte har således krav på at få at vide, om kameraerne  

 ensidigt er rettet mod dem, idet dette kan være særdeles krænkende for de  

 ansattes personlige integritet og ret til privatliv, og de kan pådrage sig  

 sygdommen  

 PSTD, Posttraumatic Stress Dissorder.
I dag informerer arbejdsgiveren ikke de ansatte om, hvor  

 kameraerne er placeret.
I et svar fra Justitsministeriet til Folketingets  

 Retsudvalg, jf. alm. del  bilag 672 (folketingsåret 1999-2000), er det  

 angivet, at de ansatte ikke har krav på at vide, hvor kameraerne faktisk er,  

 og  

 hvilke specifikke områder de dækker.
Spørgsmålet er, om det er tilstrækkelig  

 information efter persondatalovens § 28. Til støtte herfor kunne anføres, at  

 det ikke i persondataloven er fastsat, at det skal angives, hvorfra data  

 indsamles, men heroverfor er det nærliggende at anføre, at det skyldes, at  

 reglen i § 28 ikke er specielt udformet med henblik på tv-overvågning.
Der er  

 dog grund til at antage, at der ved tv-overvågning er tale om »særlige  

 omstændigheder«  

 (stk. 1, nr. 3), der begrunder en ret til præcis information om den konkrete  

 tv-overvågning.
Formålet med informationskravet er således at underbygge en  

 af  

 lovens og direktivets væsentligste målsætninger, nemlig at sikre  

 gennemskuelighed for de registrerede.
Behandling af personoplysninger skal  

 være  

 åbne.
Muligheden for, at arbejdsgiveren kan placere reelt skjulte kameraer,  

 er  

 i modstrid med denne målsætning.
De almindelige hensyn, der begrunder  

 beskyttelse af personoplysninger, taler med stor styrke imod denne ordning.  

 Under hensyn hertil bør der fastsættes en regel om, at der skal være  

 informeret  

 om, hvor på arbejdspladsen der er sat kameraer op.
Af lovforslag L 38 fra folketingsåret 1998/1999 om ændring af  

 lov om forbud mod privates tv-overvågning fremgår det på side 12 under  

 bemærkninger til punkt 1, at der skal være en aktuel og relevant sammenhæng  

 mellem skiltningen og tv-overvågningen, således at der alene skiltes, hvis  

 der  

 rent faktisk vedvarende eller regelmæssigt finder tv-overvågning sted.
Der er  

 dog ingen bestemmelse om, at urigtig skiltning er strafbar.
Nogle detailhandelsvirksomheder bruger i dag at skilte med  

 tv-overvågning, uden at dette foregår regelmæssigt.
Skiltningen i sig selv  

 anvendes som et præventivt middel, og virksomhederne opsætter herefter  

 tv-overvågning skjult, hvis der konkret opstår et behov herfor.  

 Virksomhederne  

 henviser til, at de kan opsætte skjulte kameraer, blot der er nogle skilte om  

 generel tv-overvågning i butikken.
Disse skilte sidder tilmed ofte kun på  

 hoveddøren, som kører til side, når man nærmer sig den.
Dette er ikke i  

 overensstemmelse med intensionerne bag ændringen af tv-overvågningsloven i  

 1998. Formålet hermed var, at de ansatte skulle have mulighed for at indrette  

 sig på, om de blev overvåget, ligesom det var hensigten, at tv-overvågning  

 ikke  

 skulle foregå på en skjult og krænkende måde.
Det skal derfor præciseres, at  

 der ikke må skiltes, hvis der ikke rent faktisk foregår tv-overvågning.
Der  

 må  

 f.eks. ikke skiltes, hvis det kun sker nogle få gange om året, et par dage  

 hver  

 anden måned etc.
For at sikre en effektiv håndhævelse af loven må  

 overtrædelse  

 af reglerne om skiltning være strafbar, ligesom de ansatte bør kunne  

 tilkendes  

 en godtgørelse for krænkende overvågning.
Optagelse af film indebærer, at der sker en registrering af  

 personoplysninger.
Det findes ikke velbegrundet at foretage en opdeling i,  

 hvorvidt optagelser, som registreres, er analoge eller digitale.
De fleste  

 optagelser i dag vil være digitale, men der bruges også analoge kameraer.  

 Eksempelvis kan overvågning af et areal, som f.eks. et gangareal på en  

 virksomhed, ske både med digitale og analoge kameraer.
Der ses ikke at være  

 grund til at undtage den analoge optagelse fra persondatalovens  

 anvendelsesområde.
 De optagelser, der foretages, skal konkret begrundes og må ikke  

 anvendes til andet formål, f.eks. til at snage i de ansattes privatliv eller  

 til vurdering af forfremmelse, afskedigelse, lønforhøjelse eller andet, som  

 ikke har været angivet som formålet med indsamlingen af oplysninger.
Opbevaring af optagelser skal være i overensstemmelse med de  

 almindelige principper om saglighed og formålsbestemthed.
Oplysninger, som  

 kan  

 henføres til personer, kan derfor ikke opbevares for længere perioder, end  

 det  

 er nødvendigt at hensyn til behandlingen af oplysninger.
Medmindre der  

 foreligger oplysninger om strafbare forhold, er der normalt tale om  

 oplysninger, som den dataansvarlige ikke har brug for.
Som det er anbefalet i  

 betænkning nr. 1483 om tv-overvågning, bl.a. s. 151 og side 176 (forslag til  

 §  

 26 h), findes det derfor, at der burde fastsættes en sletningsfrist i loven  

 på  

 30 dage.
I særlige tilfælde kan det af hensyn til afgørelsen af en tvist være  

 nødvendigt, at oplysningerne opbevares længere, men så må den, tvisten  

 vedrører, i givet fald have udleveret en kopi af optagelsen.
Opbevarelse af  

 data/optagelser i forbindelse med politimæssig efterforskning ændrer ikke  

 30-dages-reglen,  

 idet politiets egen opbevaring af bevismateriale ikke er omfattet.
Det er også arbejdsgiverens opgave at sikre, at der foreligger  

 en forsvarlig sikkerhed, jf. persondatalovens § 41. Den ansatte skal  

 informeres  

 om virksomhedens sikkerhedsprocedure, ligesom den ansatte skal have besked om  

 sin ret til indsigt.
Det betyder umiddelbart, at den ansatte må se  

 optagelserne  

 af sig selv.
Som det fremgår af betænkning nr. 1483 om tv-overvågning side  

 153,  

 er dette ikke problemfrit, da der i mange tilfælde vil være andre personer på  

 optagelsen.
Derfor giver den traditionelle form for indsigt en række  

 problemer.
Det er derfor nærliggende at foreslå et alternativ, f.eks. at  

 tildele en tillidsrepræsentant en rolle.
Det vil være naturligt at give  

 tillidsrepræsentanten mulighed for at varetage retten til indsigt på vegne af  

 den enkelte ansatte.
Repræsentanten vil herefter kunne informere den ansatte  

 om  

 optagelsernes indhold.
Det er i almindelighed anerkendt, at en  

 registreret/ansat kan give fuldmagt til andre.
Eksempelvis følger det af  

 arbejdsmiljølovens § 6, at en sikkerhedsrepræsentant kan repræsentere de  

 ansatte i spørgsmål om sikkerhed og sundhed.
Tillidsrepræsentanten bør ligeledes medvirke, når tv-optagelser  

 eller andre resultater af konkrete kontrolforanstaltninger faktisk skal  

 anvendes.
Det er ønskeligt, at repræsentanten har mulighed for at være med  

 til  

 at vurdere relevansen af de oplysninger, der fremgår af foretagne optagelser,  

 således at oplysningerne ikke benyttes på en vildledende måde, hvilket ofte  

 er  

 en reel risiko.
Repræsentanten bør herudover have indseende med de  

 sikkerhedsforanstaltninger, som arbejdsgiveren træffer.
 På denne baggrund bedes regeringen fremsætte lovforslag, som  

 tager højde for de ansattes retsstilling i relation til ovennævnte  

 problemstillinger.
 Ad punkt 7. Indførelse af autorisation for  

 firmaer, der opsætter tv-overvågning.
Flere virksomheder sætter udstyr op uden at overholde  

 lovgivningen og de etiske regler for opsætning.
Eksempelvis kan nævnes, at   

 	  

 ansatte i butikker af  

 deres arbejdsgivere er blevet konfronteret med, hvad de har talt med kunder  

 og  

 kolleger om, og derved tilfældigt har erfaret, at der er sket tv-overvågning  

 med lyd i strid med straffelovens § 263. Medarbejderne er herved blevet  

 krænket,   

 	  

 nogle firmaer har  

 reklameret på internettet med, at deres udstyr kan optage med lyd.
Der  

 oplyses  

 ikke om, at det er ulovligt at sætte udstyret op i butikken, og de ansatte  

 informeres ikke, og   

 	  

 der er firmaer, som  

 har opsat skjult overvågningsudstyr i kundernes prøverum og de ansattes  

 omklædningsrum,  

 hvorved straffelovens § 232 er blevet overtrådt og personerne krænket.
 Dette er særdeles uheldigt, idet både kunder og de ansatte  

 oplever, at deres privatliv og blufærdighed krænkes.
SikkerhedsBranchen, som er en brancheforening for alle, der  

 arbejder professionelt med sikring og sikkerhed, har gentagne gange, senest i  

 et høringssvar vedrørende betænkning nr. 1483 om tv-overvågning til  

 Justitsministeriet  

 den 12. december 2006, gjort opmærksom på, at der er behov for at indføre en  

 autorisationsordning for at højne kvaliteten af udstyr og kravene til  

 installation.
Brancheforeningen, som dækker ca. 85 pct. af omsætningen på  

 markedet, har selv indført en frivillig ISO 9001 certificering, som i korte  

 træk går ud på, at der stilles krav til:
   

 	  

 Sælgeres, montørers,  

 teknikeres og projektansvarliges uddannelse.
   

 	  

 Installationens  

 teknisk korrekte og lovlige udførelse.
   

 	  

 Udstyrets kvalitet.
   

 	  

 Rådgivning og  

 vejledning af kunden om lovgivning, etik, brug m.v.
   

 	  

 Ledelsessystemer der  

 sikrer ensartet kvalitet.
   

 	  

 Dokumentation.
   

 	  

 Service og  

 vedligeholdelse.
Overholdelse af standarderne kontrolleres en gang om året af  

 SikkerhedsBranchens interne auditorer og ved stikprøver foretaget af Dansk  

 Standard.
Systemet og samtlige krav evalueres og forbedres hvert halve år.  

 Virksomheder, der tegner sig for over 50 pct. af omsætningen på markedet, har  

 i  

 skrivende stund valgt at blive certificeret, og flere er på vej.
Nominelt er  

 der imidlertid kun tale om mindre end 25 virksomheder, og det vurderes, at  

 der  

 findes over 300 på markedet.
Regeringen  

 opfordres til at fremsætte et lovforslag om, at virksomheder, der opsætter  

 tv-overvågning, skal have autorisation, herunder bør det sikres, at der skal  

 være en løbende kontrol med, at installatørerne følger gældende lovgivning,  

 hvilket bør ske ved at betinge, at samtlige virksomheder, der installerer  

 tv-overvågning, er ISO 9001-certificerede.
Dette vil være med til at sikre,  

 at  

 kvaliteten af tv-overvågning forbedres, at tv-overvågning foregår på en etisk  

 og teknisk forsvarlig måde, og at den gældende lovgivning overholdes.
Skriftlig fremsættelse Lissa Mathiasen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning  

 om at styrke de  

 ansattes retssikkerhed i forbindelse med overvågning.
(Beslutningsforslag nr.
B 101).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Oversigt over ændring i forhold til B 27,  

 2004-05, 2. samling I det følgende gennemgås i hovedtræk de foretagne ændringer af  

 det nuværende beslutningsforslag om forbedring af de ansattes retssikkerhed  

 set  

 i forhold til B 27, 2004-05, 2. samling.
 Det bemærkes, at der generelt er henvist til betænkning nr.  

 1483 om tv-overvågning, hvor det er relevant.
1) Begrundelse for genfremsættelsen Der er i det første afsnit under bemærkninger til forslaget  

 indføjet en begrundelse for genfremsættelsen.
Der er i den forbindelse peget  

 på, at efter behandling af B 27 var det forventningen, at justitsministeren  

 ville drage omsorg for, at en række af punkterne i forslaget ville blive  

 behandlet af det dengang nedsatte udvalg om tv-overvågning, som i november  

 2006  

 afleverede betænkning nr. 1483 om tv-overvågning.
Da den afgivne betænkning  

 ikke behandler spørgsmålene om de ansattes retssikkerhed, har det været  

 nødvendigt at genfremsætte beslutningsforslaget med nogle tilføjede  

 forbedringer,  

 specielt under punkt 3 og 6 samt pkt. 7, hvor der bl.a. redegøres nærmere for  

 fordelene ved at indføre et krav om autorisation for virksomheder, som  

 opsætter  

 tv-overvågning.
 Under afsnittet »Udvikling« er der samtidig peget på, at der er  

 behov for at se nærmere på en sammenskrivning af tv-overvågningsloven og  

 persondataloven  

  

  

 jf. også anbefalingen s. 147 i betænkningen  

 nr. 1483 om tv-overvågning.
2) Tort, beslutningsforslagets pkt. 2 Her er henvist til mindretallets anbefaling i betænkning nr. 1483,  

 og der er tilføjet en yderligere case om en ekspedient, som overvåges fra  

 indehaverens bopæl.
3) Anmeldelse I B 27 stod, at »i det omfang tv-overvågning kan komme til at  

 omfatte følsomme oplysninger, skal overvågningen anmeldes, eventuelt tillades  

 og kontrolleres af Datatilsynet.« I dette beslutningsforslag er disse grundsynspunkter  

 opretholdt, men uddybet således:
»Både det offentliges og privates tv-overvågning skal anmeldes  

 til Datatilsynet senest 30 dage før kameraernes opsætning, og Datatilsynet  

 skal  

 have kompetence til at stoppe overvågningstiltag, der udføres i strid med  

 lovens regler samt pålægge tvangsbøder.
Herudover skal Datatilsynet have  

 kompetence til at inspicere private virksomheder.
Systematisk overvågning af enkelte personer f.eks. ved at  

 opsætte et kamera over personens arbejdssted eller lade et kamera følge  

 personen rundt bør kun være tilladt i helt ekstraordinære tilfælde og for  

 korte  

 perioder.
Den pågældende skal altid orienteres herom.« Det bemærkes, at kravet om inspektion er anbefalet i betænkning  

 nr. 1483, medens der er uenighed om anmeldelse.
Her peger et mindretal på, at  

 der skal ske anmeldelse.
 Der er i øvrigt i bemærkningerne henvist til praksis fra  

 Finland, Sverige og Norge, som har anmeldelsesordninger i dag.
Ligeledes er det i bemærkningerne foreslået, at anmeldelse kan  

 ske på en blanket på Datatilsynets hjemmeside.
Der er angivet forslag til,  

 hvilke forhold der skal oplyses om.
Det bemærkes, at der allerede er  

 blanketter  

 på Datatilsynets hjemmeside, og at en lignende anmeldelsesordning kendes fra  

 omsætningsgrænsen i lov om butikstid, hvor revisoren skal indsende en  

 attesteret erklæring.
 4) Krav til iværksættelse af tv-overvågning,  

 beslutningsforslagets punkt 6.
 Indholdet er overordnet det samme, men der er sket visse  

 præciseringer, ligesom visse afsnit er flyttet rundt.
Det nuværende problem med, at den ansatte skal have ret til  

 indsigt, dvs. adgang til at se optagelserne af sig selv, er ikke problemfrit,  

 som det fremgår af betænkning nr. 1483 om tv-overvågning side 153, da der i  

 mange tilfælde vil være andre personer på optagelsen.
I forhold til B 27 er  

 bemærkningen  

 til beslutningsforslaget derfor uddybet med følgende:
»Det er derfor nærliggende at foreslå et alternativ, f.eks. at  

 tildele en tillidsrepræsentant en rolle.
Det vil være naturligt at give  

 tillidsrepræsentanten mulighed for at varetage retten til indsigt på vegne af  

 den enkelte ansatte.
Repræsentanten vil herefter kunne informere den ansatte  

 om  

 optagelsernes indhold.
Det er i almindelighed anerkendt, at en  

 registreret/ansat  

 kan give fuldmagt til andre.
Eksempelvis følger det af Arbejdsmiljølovens §  

 6,  

 at en sikkerhedsrepræsentant kan repræsentere de ansatte i spørgsmål om  

 sikkerhed og sundhed.
Tillidsrepræsentanten bør ligeledes medvirke, når tv-optagelser  

 eller andre resultater af konkrete kontrolforanstaltninger faktisk skal  

 anvendes.
Det er ønskeligt, at repræsentanten har mulighed for at være med  

 til  

 at vurdere relevansen af de oplysninger, der fremgår af foretagne optagelser,  

 således at oplysningerne ikke benyttes på en vildledende måde, hvilket ofte  

 er  

 en reel risiko.
Repræsentanten bør herudover have indseende med de  

 sikkerhedsforanstaltninger, som arbejdsgiveren træffer.« 5) Autorisation, beslutningsforslagets punkt  

 7.
Forslaget om autorisation er opretholdt, men det er foreslået,  

 at det kobles sammen med en ISO 2001-certificering.
Derfor er de sidste 3  

 afsnit i bemærkningerne startende med: »Sikkerhedsbranchen, som er en  «  

 tilføjet som nye afsnit i forhold til B 27.
