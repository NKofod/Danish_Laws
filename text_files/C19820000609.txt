(Til samtlige amtsråd og  

 hovedstadsrådet) 1. Indledning Ifølge naturfredningslovens § 43, stk. 1 og 2 kræves godkendelse fra  

 amtsrådet henholdsvis hovedstadsrådet til ændringer af det åbne forløb af  

 offentlige og større private vandløb.
Miljøministeren kan ifølge  

 naturfredningslovens § 43, stk. 2, 2. pkt. bestemme, at denne  

 vandløbsbeskyttelse kan udvides til også at omfatte private vandløb med en  

 bundbredde på under 1,5 meter.
 Endvidere kan ministeren bestemme, at nærmere angivne kategorier af  

 offentlige vandløb og større private vandløb ikke skal være omfattet af  

 godkendelsesordningen, jfr. § 43, stk. 4.
 Ministeren kan ifølge § 43, stk. 7, fastsætte nærmere forskrifter for den  

 vandløbsudpegning, som disse bestemmelser indebærer, herunder tidsfrister for  

 arbejdets udførelse samt for administrationen af ordningen.
 Den for tiden gældende godkendelsesordning for vandløb, søer og moser  

 findes i miljøministeriets bekendtgørelse nr. 614 af 1. december 1978 om  

 godkendelse m.v. efter naturfredningslovens §§ 43 og 45 af anlæg i  

 forbindelse med visse vådområder.
 I miljøministeriets cirkulære nr. 222 af 1. december 1978 om  

 naturfredningslovens bestemmelser (§§ 43 og 45) om anlæg m.v. i forbindelse  

 med visse vådområder (vandløb, søer og moser), der udsendtes samtidig med  

 bekendtgørelsen, er nævnt, at der vil blive udsendt en vejledning om det  

 registrerings- og analysearbejde, som forudsættes som grundlag for  

 administrationen af bestemmelserne i § 43, jfr. cirkulærets afsnit 1 og 10.
2. Registrering og udpegning af vandløb Fredningsstyrelsen har udarbejdet en vejledning om registrering og  

 udpegning af vandløb, som ønskes omfattet af naturfredningslovens § 43.
Vejledningen skal tjene til, at amtsrådene henholdsvis hovedstadsrådet så  

 vidt muligt følger ensartede retningslinjer for bedømmelsen af vandløbene med  

 henblik på udpegning af de vandløb - såvel offentlige som private - der  

 fremover skal være omfattede af godkendelsesordningen efter  

 naturfredningslovens § 43. Vejledningen indeholder generelle retningslinjer  

 såvel for udpegning af vandløb, der ønskes omfattet af godkendelsesordningen,  

 som for udskillelse af vandløb, som ikke ønskes omfattet af  

 godkendelsesordningen.
I vejledningen omtales det eksisterende analyse- og  

 registreringsmateriale, der bør danne udgangspunktet for arbejdet.
Endvidere  

 peges der på en række forhold, der som hovedregel bør indebære, at de  

 pågældende vandløb bliver omfattet af en godkendelsesordning.
Amtsrådene og hovedstadsrådet skal på dette grundlag gennemføre en  

 registrering og udpegning af de vandløb, der skal omfattes eller udelades af  

 godkendelsesordningen.
Dette arbejde skal ses i sammenhæng med den  

 igangværende fredningsplanlægning, jfr. side 36-37 i Vejledning i  

 fredningsplanlægning, nr. 1.
Det vil i denne forbindelse være hensigtsmæssigt, om kommunalbestyrelserne  

 inddrages i fornødent omfang, navnlig for så vidt angår kommunevandløbene.  

 Endvidere vil en række organisationer som f. eks.
Danmarks  

 Naturfredningsforening, Danmarks Sportsfiskerforbund og Friluftsrådet kunne  

 bidrage med oplysninger af værdi for registreringsarbejdet.
 Fredningsstyrelsen skal endvidere anbefale, at amtsrådene og  

 hovedstadsrådet, når man har vedtaget et forslag til hvilke vandløb, der  

 ønskes omfattet af godkendelsesordningen, fremlægger dette forslag for  

 offentligheden til gennemsyn i 1 måned.
 Efter en eventuel fremlæggelse indsendes forslaget til miljøministeren med  

 de bemærkninger, som er fremkommet under den offentlige fremlæggelse, samt  

 amtsrådets/ hovedstadsrådets eventuelle kommentarer hertil.
3. Udarbejdelse af kortmateriale Amtsrådene og hovedstadsrådets analyse og vurdering af vandløbene skal  

 resultere i udarbejdelsen af kort, der viser de vandløbsstrækninger, som  

 foreslås omfattet eller udeladt af godkendelsesordningen i § 43, jfr. stk. 2,  

 2. punkt og stk. 4.
 Om signaturer og kortmaterialet i øvrigt herunder de oplysninger, der skal  

 ledsage kortene, henvises til fredningsstyrelsens vejledning, pkt. 9.
2 sæt af kortene udført i målestok 1: 50.000 indsendes til miljøministeren  

 til godkendelse efter § 43, stk. 2, 2. pkt. og stk. 4. Indsendelsen sker til  

 fredningsstyrelsen, Amaliegade 13, 1256 København K.
Efter miljøministerens  

 godkendelse udfærdiges de endelige kort med de ændringer, som eventuelt  

 følger af ministerens godkendelse.
4. Tidsrammer for arbejdet Amtsrådene og hovedstadsrådet foretager registreringer og udpegningen af  

 vandløb og indsender kort til miljøministerens godkendelse inden 1. juli  

 1983. Miljøministeren vil under hensyn til, hvorledes registreringsarbejdet  

 forløber, lade godkendelsesordningen træde i kraft for hele landet under et  

 eller for nærmere afgrænsede dele af landet.
 Gennemgangen af kortene og ordningens bekendtgørelse vil under  

 forudsætning af kortenes rettidige indsendelse til fredningsstyrelsen kunne  

 påregnes at være afsluttet inden 31. december 1983.
5. Miljøministerens bekendtgørelse om  

 godkendelsesordningen Efter gennemgang og godkendelse af kortmaterialet, jfr. afsnit 3, udsteder  

 miljøministeren en bekendtgørelse om, hvilke vandløb der herefter vil være  

 omfattet af godkendelsesordningen.
I bekendtgørelsen vil der blive henvist  

 til det for vedkommende amtskommune/ hovedstadsrådet udfærdigede og til  

 enhver tid af miljøministeren godkendte kortmateriale.
Kortene skal være  

 tilgængelige for offentligheden for gennemsyn ved henvendelse til amtsrådene/  

 hovedstadsrådet.
6. Revision af kortene over vandløb omfattet af  

 godkendelsesordningen Under amtsrådenes og hovedstadsrådets arbejde med fredningsplanlægning vil  

 der kunne fremkomme oplysninger om vandløbene, der gør det rimeligt at  

 foretage en revision af, hvilke vandløb der omfattes af  

 godkendelsesordningen.
 Det samme gælder med hensyn til anden sektorplanlægning, f. eks.  

 landbrugsplanlægning.
 Et kortmateriale visende et sådant forslag til revision vil kunne  

 indsendes til miljøministeren til godkendelse.
 Der kan dog ikke forventes godkendt ændringer af kortene før et færdigt  

 forslag til fredningsplan foreligger til godkendelse.
7. Information til offentligheden Ved bekendtgørelsens ikrafttræden skal offentligheden orienteres om  

 indholdet af den fremtidige godkendelsesordning.
Denne information må ske i  

 et samarbejde mellem amtsrådene, henholdsvis hovedstadsrådet og  

 fredningsstyrelsen.
Fredningsstyrelsen vil tage initiativ hertil, når de  

 første resultater af registrerings- og udpegningsarbejdet foreligger.
