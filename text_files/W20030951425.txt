Landsskatteretskendelse af 13. december 2002 vedr.
Landbrug   

 genanbringelse af ejendomsavance A klager for indkomståret 1998 over, at de stedlige  

 skattemyndigheder ikke har godkendt avance ved salg af et jordtilliggende for  

 genanbragt i anskaffelsessummen ved erhvervelsen af et skov- og engareal.
Det fremgår af sagens oplysninger, at klageren ejer en  

 landbrugsejendom, og at han har bortforpagtet landbrugsjorden.
Af købsaftale  

 af  

 14. april 1998 indgået mellem klageren og B som henholdsvis sælger og køber  

 fremgår bl.a. følgende:
  

  

 1. Ejendommen med tilbehør Et areal, benævnt som parcel nr. 2, af den mig tilhørende  

 ejendom beliggende X.
Parcel nr. 2 er en del af matr. nr.
X m.fl.
 Arealet består af ca. 35,8 ha, som er beliggende i eet stykke  

 øst for  vej.
Samtidig modtager sælger et areal på ca. 0,5 ha fra den køber  

 tilhørende ejendom, oprindelig matr. nr.
XY, bestående af en skovparcel, der  

 støder op til den sælger tilhørende parcel.
 Derudover modtager sælger et areal på ca. 2,5 ha. fra matr. nr.  

 X bestående af det vedvarende græs samt skov, beliggende vest og syd for  

  .vej.  

 Arealerne afsættes i marken af landinspektør efter købers og sælgers  

 anvisning.
 .
 Såfremt arealet af den solgte parcel og de modtagne arealer  

 afviger fra de anslåede netto 32,8 ha reguleres der i den endelige købesum,  

 med  

 kr. 6,80 pr. m  

  

 2  

                                                                       .
Købesummen for nettoarealet er aftalt til kr. 2.230.400   

 skriver tomillionertohundredeogtretitusindefirehundrede 00/100 kroner, der berigtiges således:
Kontant betales pr. overtagelsesdagen  

  

 2.230.400 I alt købesum  

    

  

 kr. 2.230.400 .
I forlængelse af indgåelsen af købsaftalen har klageren og B den  

 14. marts 1999 underskrevet endelige skøder vedrørende overdragelsen af  

 jordtilliggenderne på henholdsvis ca. 35,8 ha og 5 ha.
Af skødet, hvor  

 klageren  

 overdrager jordtilliggendet på ca. 35,8 ha til B, fremgår, at købesummen var  

 aftalt til 2.304.592 kr., som blev berigtiget dels ved, at klageren i  

 forbindelse med mageskifte modtog 199.000 kr. kontant, og dels ved, at der  

 kontant på overtagelsesdagen blev betalt restbeløbet på 2.105.592 kr.
Af  

 skødet, hvor B overdrager jordtilliggendet på ca. 5 ha til klageren, fremgår,  

 at jordtilliggendet blev overført til klagerens landbrugsejendom ved  

 arealoverførsel, og at købesummen var aftalt til 199.000 kr., som blev  

 berigtiget kontant i forbindelse med mageskifte.
Klagerens revisor har om de 2 ejendomshandler oplyst, at ca. 35  

 ha agerjord af klagerens ejendoms jordtilliggende er beliggende på nordsiden,  

 som B ønskede at købe, da det grænsede op til jord, som han ejede i forvejen.  

 B  

 havde på sydsiden et jordstykke på ca. 5 ha, som bestod af skov og eng, og  

 som  

 grænsede op til et mindre skov- og engareal, som klageren ejede i forvejen.  

 Klageren ønskede derfor at købe Bs jordstykke bestående af eng og skov  

 til  

 sammenlægning med klagerens jordtilliggende, så det sammenlagt kunne blive et  

 skov- og engareal af en rimelig størrelse.
Der enedes derfor om at lave et  

 mageskifte på  

    

  

 de 2 arealer, hvor de ca.  

 35 ha agerjord blev værdiansat til 2.304.592 kr. og de ca. 5 ha skov og eng  

 til  

 199.000 kr.
De stedlige skattemyndigheder har opgjort avancen ved salget af  

 jordtilliggendet på ca. 35,8 ha til 89.467 kr.
Ved opgørelsen af avancen har  

 skattemyndighederne anvendt ejendomsavancebeskatningslovens § 7, stk. 1, om  

 jordombytning, således at værdien af det erhvervede skov- og engareal på ca.  

 5  

 ha er modregnet i afståelsessummen.
Klageren har opgjort avancen ved salget  

 af  

 jordtilliggendet på ca. 35,8 ha til 102.234 kr., idet han har anvendt de  

 almindelige regler for opgørelse af avance i ejendomsavancebeskatningsloven.  

 Denne avance har klageren ønsket at genanbringe i anskaffelsessummen ved  

 erhvervelsen af skov- og engarealet på ca. 5 ha i henhold til  

 ejendomsavancebeskatningslovens § 6 A.
Klagerens revisor har om anvendelsen af det afståede  

 jordtilliggende på ca. 35,8 ha og det erhvervede skov- og engareal på ca. 5  

 ha  

 oplyst, at arealerne var bortforpagtet til B frem til afståelsen henholdsvis  

 efter erhvervelsen.
Revisoren har endvidere oplyst, at det erhvervede skov-  

 og  

 engareal på ca. 5 ha i overensstemmelse med skødets bestemmelse herom blev  

 arealoverført til klagerens ejendom beliggende.
 Skatteankenævnet har ved den påklagede ansættelse for  

 indkomståret 1999 nægtet genanbringelse af avancen ved salget af  

 jordtilliggendet på ca. 35,8 ha i anskaffelsessummen ved erhvervelsen af  

 skov-  

 og engarealet på ca. 5 ha efter ejendomsavancebeskatningslovens § 6 A.
Nævnet har som begrundelse for afgørelsen bl.a. anført, at der,  

 således som de endelige skøder er udfærdiget, er tale om en samlet handel,  

 idet  

 købesummen for den købte ejendom er modregnet direkte i salgssummen for den  

 solgte ejendom.
Avancen skal opgøres i henhold til  

 ejendomsavancebeskatningslovens § 7, stk. 1, om jordombytning, således som  

 det  

 er beskrevet i Ligningsvejledningen 1998, afsnit E.J.2.3. Da der samtidig  

 ikke  

 er købt anden ejendom end skov- og engarealet, som indgår i ovennævnte  

 handel,  

 er klageren ikke berettiget til at anvende ejendomsavancebeskatningslovens §  

 6  

 A, stk. 1.
 Klagerens revisor har over for Landsskatteretten nedlagt påstand  

 om, at klageren er berettiget til at genanbringe avancen ved salget af  

 jordtilliggendet på ca. 35,8 ha i anskaffelsessummen ved erhvervelsen af  

 skov-  

 og engarealet på ca. 5 ha efter ejendomsavancebeskatningslovens § 6 A.
Revisoren har til støtte herfor bl.a. gjort gældende, at  

 klageren ikke har ønsket at anvende den valgfrie nettometode i henhold til  

 ejendomsavancebeskatningslovens § 7, og at han i øvrigt ikke er omfattet af  

 reglerne om jordfordeling.
Revisoren har derfor fastholdt, at avancen skal  

 opgøres efter de almindelige regler i ejendomsavancebeskatningsloven, og at  

 avancen kan genanbringes i det tilkøbte areal i henhold til  

 ejendomsavancebeskatningslovens § 6 A, stk. 1.
Revisoren har videre anført, at der ikke er tale om et  

 genanbringelsesforhold, der er sammenligneligt med det i TfS 2002.581 ØLD  

 omhandlede forhold, selvom klageren ønsker at genanbringe den opnåede avance  

 i  

 et areal, der efterfølgende lægges sammen med restejendommen.
Revisoren har  

 herved henvist til, at landsretsdommen alene omhandler den situation, hvor  

 der  

 ønskes genanbringelse af en avance ved frasalg af et jordtilliggende ved  

 delsalg i anskaffelsessummen på restejendommen, og at det af dommen fremgår,  

 at  

 skatteankenævnet godkendte, at en del af avancen på ca. 1,2 mio. kr. blev  

 genanbragt  

 i køb af et jordtilliggende på ca. 11 ha, der formentlig blev lagt sammen med  

 restejendommen.
Endvidere var arealerne ikke lagt sammen på  

 handelstidspunktet,  

 og der må derfor være tale om to selvstændige ejendomme.
Det tilkøbte  

 jordtilliggende har da også eget matr.nr.
Endelig er der ikke i regnskabet en  

 særskilt opgørelse af anskaffelsessummen for restejendommen og det tilkøbte  

 jordtilliggende, men ved et evt. salg af det tilkøbte jordtilliggende, vil  

 der  

 blive taget udgangspunkt i den som følge af genanbringelsen nedbragte  

 anskaffelsessum.
 Landsskatteretten skal  

 udtale:
Indledningsvis bemærker retten, at der ikke skal ske opgørelse  

 af avancen ved salget af jordtilliggendet på ca. 35,8 i henhold til  

 ejendomsavancebeskatningslovens § 7, stk. 1 og 2, idet klageren ikke har  

 ønsket  

 at anvende disse regler.
Klageren er derfor berettiget til at opgøre avancen  

 i  

 henhold til ejendomsavancebeskatningslovens almindelige regler herom og  

 derefter genanbringe denne, såfremt betingelserne herfor er opfyldt.
Herefter finder retten, at klageren opfylder de tidsmæssige  

 betingelser i ejendomsavancebeskatningslovens § 6 A, stk. 1, litra a, idet  

 klageren har erhvervet skov- og engarealet på ca. 5 ha i indkomståret 1998,  

 og  

 da avancen ved salget af jordtilliggendet på ca. 35,8 ha er opnået i samme  

 indkomstår.
Endvidere opfylder klageren kravet i henhold til  

 ejendomsavancebeskatningslovens § 6 A, stk. 2, om, at det afståede  

 jordtilliggende og det erhvervede skov- og engareal skal anvendes helt eller  

 delvist i klagerens erhvervsvirksomhed, idet klageren bortforpagtede både det  

 afståede og det erhvervede areal.
Retten bemærker herved, at bortforpagtning  

 af  

 fast ejendom i denne forbindelse ikke anses for virksomhed ved udlejning af  

 fast ejendom, jf. ejendomsavancebeskatningslovens § 6 A, stk. 2, 3. pkt.,  

 sammenholdt med bestemmelsens 2. pkt.
Herefter, og idet der i den foreliggende situation ikke er tale  

 om genanbringelse af en avance ved frasalg af et jordtilliggende i  

 restejendommen, jf.
TfS 2002.581 ØLD, opfylder klageren i det hele  

 betingelserne efter ejendomsavancebeskatningslovens § 6 A for at genanbringe  

 avancen ved salget af jordtilliggendet i anskaffelsessummen ved erhvervelsen  

 af  

 skov- og engarealet.
Den kommunale skattemyndighed anmodes om at foretage den  

 nærmere talmæssige opgørelse af avancen, der kan genanbringes, i henhold til  

 ejendomsavancebeskatningslovens § 6 A, stk. 3. Den påklagede afgørelse for  

 indkomståret 1998 ændres i overensstemmelse hermed.
