Indledende bemærkninger 1.1. Vejledningen vedrører dokumentationen af den forventede  

 årlige omsætning, for butikker, der udnytter undtagelsen i § 4, stk. 1, i lov  

 nr. 371 af 14. juni 1995 om butikstid m.v. til at holde åbent i den generelle  

 lukketid.
 1.2. I loven, der træder i kraft den 1. juli 1995, fastsættes den  

 generelle lukketid til lørdag fra kl. 17.00 til mandag kl. 6.00, helligdage  

 samt juleaftensdag og grundlovsdag.
1.3. I den generelle lukketid må kun butikker, der kan dokumentere  

 en forventet årlig detailomsætning på 12,5 mio. kr. ekskl. moms og derunder,  

 holde åbent.
Butikker, der ikke kan dokumentere den forventede årlige  

 omsætning, eller som udelukkende eller hovedsagelig sælger udvalgsvarer, er  

 udelukket fra at holde åbent i den generelle lukketid.
 1.4. Den forventede årlige omsætning skal opgøres for den enkelte  

 butiksenhed og således ikke f.eks. for en hel butikskæde eller lignende.
 1.5. Opgørelsen af omsætningen er uafhængig af, om butikken har  

 skiftet ejer i perioden, medmindre butikken herved væsentligt ændrer  

 karakter.
Eksisterende butikker 2.1. For eksisterende butikker opgøres den forventede årlige  

 omsætning ved en realistisk vurdering på grundlag af butikkens tidligere  

 omsætning.
2.2. Ved denne vurdering kan salget eller eventuelt årsregnskaber  

 fra tidligere år og et realistisk budget for det kommende år lægges til  

 grund.
Budgettet skal være udarbejdet ud fra en berettiget forventning om  

 omsætningen.
Nye butikker 3. For nystartede butikker vurderes den forventede årlige  

 omsætning på baggrund af et budget.
Budgettet skal være realistisk og bygge  

 på en berettiget forventning om omsætningen.
Den forventede årlige omsætning 4.1. Den forventede årlige omsætning opgøres som butikkens  

 detailsalg med fradrag af moms og salgsrabatter.
Desuden kan punktafgiften på  

 tobaksvarer trækkes fra, såfremt den kan dokumenteres.
 4.2. Omsætning fra varer, der er omfattet af lovens § 3, stk. 1,  

 skal ikke medregnes i den forventede årlige omsætning, da salg af disse varer  

 ikke er omfattet af lukketiden. § 3, stk. 1 er optrykt som bilag.
4.3. Heller ikke omsætning, der stammer fra udførelse af  

 tjenesteydelser, skal medregnes i den forventede årlige omsætning.
Det drejer  

 sig f.eks. om omsætning fra bilvask, fremkaldelse af film,  

 udlejningsvirksomhed og salg af billetter, lodsedler, totalisatorvirksomhed,  

 tips, lotto og lignende.
 4.4. Hvis butikken vil holde åbent i den generelle lukketid, og  

 butikkens omsætning overstiger 12,5 mio. kr., skal omsætning fra varer og  

 tjenesteydelser, der ikke skal indgå i vurderingen af den forventede årlige  

 omsætning, kunne dokumenteres særskilt f.eks. ved registrering på  

 kasseapparat eller ved fremlæggelse af indkøbsfaktura.
Udvalgsvarebutikker 5.1. Hvis der opstår tvivl om, hvorvidt en butik udelukkende eller  

 hovedsagelig sælger udvalgsvarer og dermed ikke er omfattet af undtagelsen i  

 lovens § 4, stk. 1, skal butikken særskilt kunne dokumentere omsætningen af  

 udvalgsvarer, f.eks. ved registrering på kasseapparat eller ved fremlæggelse  

 af indkøbsfaktura.
 5.2. Ved udvalgsvarer forstås varer, der bliver ved med at  

 eksistere samtidig med brugen, og som først går til grunde efter en  

 nedslidning over en længere periode, det vil sige langvarige forbrugsgoder  

 som f.eks. hårde hvidevarer, elektronikvarer, tekstiler og møbler.
5.3. Erhvervsministeren har i et svar til Folketingets  

 Erhvervsudvalg defineret "hovedsagelig" således: "Ordet  

 "hovedsagelig" indeholder et skøn.
Grænserne for dette skøn må  

 fastlægges af domstolene.
Det følger dog af sagens natur, at der mindst må  

 være tale om et salg på mere end 50 % udvalgsvarer, før der kan være tale om  

 "hovedsagelig". En butik, hvor under halvdelen af omsætningen  

 udgøres af udvalgsvarer, vil derfor være omfattet af undtagelsen, hvis den i  

 øvrigt opfylder betingelserne herfor." Erhvervs- og Selskabsstyrelsen, den 22.  

 juni 1995 OLE BL-NDAL /Niels Anker Ring Bilag § 3,  stk. 1 i lov nr. 371 af 14. juni 1995 om  

 butikstid m.v.:
 § 1,  stk. 1, gælder ikke for salg af følgende varer:
