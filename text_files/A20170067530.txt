Lov om ændring af straffeloven (Ophævelse af straffelovens blasfemibestemmelse) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I straffeloven, jf. lovbekendtgørelse nr. 1052 af 4. juli 2016, som ændret senest ved lov nr. 494 af 22. maj 2017, foretages følgende ændring:
 1. § 140 ophæves.
§ 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 8. juni 2017 Under Vor Kongelige Hånd og Segl MARGRETHE R.
