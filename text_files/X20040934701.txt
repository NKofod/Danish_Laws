Udenlandsk aktieombytning  afslag på skattefri aktieombytning af to  

 engelske selskaber Told- og  

 Skattestyrelsen blev anmodet om tilladelse til, at en ombytning af aktierne i  

 Six Continents Plc med aktier i Mitchells Butlers Plc og Intercontinental  

 Hotel  

 Group Plc kunne ske skattefrit i medfør af aktieavancebeskatningslovens § 13.
 Transaktionen, som  

 vedrørte selskaber beliggende i England, fandt sted den 11. april 2003.
Med ansøgningen  

 var fremsendt opgørelse over aktiernes anskaffelsestidspunkt og  

 anskaffelsespris.
Derudover var der fremsendt en generel orientering om  

 transaktionens gennemførelse, udarbejdet af skatteyderens danske  

 investeringsfirma.
 Der var ikke med  

 ansøgningen fremsendt yderligere materiale/dokumenter vedrørende den  

 gennemførte  

 transaktion, hvorfor Told- og Skattestyrelsens vurderingsgrundlag var  

 begrænset  

 til de involverede selskabers offentliggjorte årsregnskaber m.v.
Af disse  

 dokumenter fremgik bl.a., at den pågældende omstrukturering var sket med  

 henblik på at adskille de hidtidige aktiviteter i Six Continents Plc, som på  

 den ene side bestod af hoteldrift, og på den anden side drift af pubber og  

 barer m.v. under Mitchells og Butlers Group.
Der var således tale om drift af  

 to selvstændige og uafhængige aktivitetsområder.
 Adskillelsen var  

 gennemført efter følgende model:
Told- og Skattestyrelsen fandt, at slutresultatet af ovennævnte  

 transaktioner var at sidestille med hvad der efter dansk ret kunne opnås ved  

 en  

 skattefri aktieombytning og/eller en skattefri spaltning.
De pågældende  

 transaktioner opfyldte imidlertid ikke fuldt ud betingelserne for at kunne  

 gennemføres skattefrit i medfør af aktieavancebeskatningslovens § 13 eller  

 fusionsskattelovens § 15 a, og da Told- og Skattestyrelsen ikke var i  

 besiddelse af materiale/dokumenter, der kunne belyse transaktionerne  

 yderligere, kunne anmodningen om skattefri aktieombytning ikke på det  

 foreliggende grundlag imødekommes.
