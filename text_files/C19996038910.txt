Cirkulæreskrivelse vedrørende  

 vaccination af indsatte stiknarkomaner mod hepatitis B (Til Kriminalforsorgens anstalter,  

 arrestinspektørerne og arresthusene) Direktoratet har besluttet, at indsatte stiknarkomaner,  

 som opholder sig i Kriminalforsorgens anstalter og arresthuse, skal have  

 tilbud om test og eventuel forebyggende vaccination mod hepatitis B.
 I medfør af Direktoratet for Kriminalforsorgens  

 cirkulære af 29. marts 1990 om lægeundersøgelse mv. ved  

 indsættelse i Kriminalforsorgens anstalter og arresthusene skal  

 personalet snarest muligt efter indsættelsen orientere den indsatte om  

 sundhedsordningen i institutionen og spørge den  

 pågældende, om han/hun ønsker at tale med en læge  

 eller en sygeplejerske.
 Personalet skal i den forbindelse orientere den indsatte  

 om, at stiknarkomaner kan blive testet og på baggrund af et  

 lægeligt skøn eventuelt vaccineret mod hepatitis B.
 Det forudsættes endvidere, at der orienteres  

 skriftligt om ordningen i forbindelse med udlevering af informationsmateriale  

 om institutionen, ved opslag eller lignende.
