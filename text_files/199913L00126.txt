Vedtaget af Folketinget ved 3. behandling den 17. december  

 1999 Forslag til Lov om ændring af lov om  

 Arbejdsmarkedets Tillægspension (Nedsættelse af kompensation for arbejdsgivernes  

 bidrag) § 1 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som ændret ved  

 § 4 i lov nr. 1033 af 23. december 1998, § 2 i lov nr. 1055 af 23.  

 december 1998, lov nr. 278 af 12. maj 1999 og lov nr. 288 af 12. maj 1999,  

 foretages følgende ændring:
 1. I § 17 a, stk. 2, ændres »1325,40 kr.«  

 til: »1068,40 kr.«.
§ 2 Stk. 1. Tidspunktet for lovens ikrafttræden  

 fastsættes af arbejdsministeren.
 Stk. 2. Nedsættelsen af kompensationsbeløbet sker  

 første gang for det kompensationsbeløb, der udbetales på  

 grundlag af indbetalte ATP-bidrag i perioden 23. februar-22. maj 2000.
Stk. 3. I år 2000 nedsættes  

 kompensationsbeløbet med en tredjedel af den årlige  

 nedsættelse ved hver af de 3 udbetalinger efter lovens  

 virkningstidspunkt.
I år 2001 og følgende år  

 nedsættes beløbet med en fjerdedel ved hver af de  

 kvartårlige udbetalinger.
