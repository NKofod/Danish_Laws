NOA-Meddelelse om fravigelse af pligt til  

 tilbud for ledige på 58 og 59 år.
Bekendtgørelse om en  

 aktiv arbejdsmarkedsindsats § 149, stk. 5 og § 162, stk. 3.
En præcisering af, hvilke ledige, der er omfattet af  

 reglerne, hvilken klageadgang og  frist, der gælder, samt om fritagelse  

 for pligten til tilbud i forhold til 2-årssamtaler Ifølge § 149, stk. 5, og § 162, stk. 3, i  

 aktivbekendtgørelsen kan det regionale arbejdsmarkedsråd ud fra  

 en konkret vurdering af målgruppen og behovene på det regionale  

 arbejdsmarked fastsætte retningslinier for fravigelse af pligten til  

 tilbud for ledige på 58 og 59 år, som er omfattet af ret og pligt  

 til tilbud, og som vil kunne opfylde betingelserne for at gå på  

 efterløn ved det fyldte 60. år.
Arbejdsformidlingen foretager  

 på baggrund af rådets retningslinier en konkret individuel  

 vurdering af, om pligten til tilbud skal fraviges.
Det er alene pligten til tilbud, der kan fraviges.
Den  

 ledige bevarer således retten til tilbud.
Arbejdsmarkedsstyrelsen har modtaget en række  

 henvendelser om fortolkningen af reglerne om fravigelse af pligt til tilbud  

 for ledige på 58 og 59 år.
Styrelsen kan i denne anledning oplyse  

 følgende:
Ledige, der aktuelt deltager tilbud Bestemmelserne i § 149, stk. 5, og § 162, stk. 3, skelner  

 ikke mellem ledige, der er i tilbud og ledige, der ikke er i tilbud.
Ledige, der deltager i tilbud, er således også  

 omfattet af muligheden for at blive fritaget for pligten til tilbus.
En  

 fritagelse af pligten for disse ledige forudsætter dog, at  

 Arbejdsformidlingen reviderer den lediges handlingsplan forud for  

 ophør i tilbuddet, og at den ledige overholder eventuelle  

 opsigelsesvarsler.
Klageadgang Styrelsen er af flere AF-regioner blevet spurgt om, inden  

 for hvilken frist Arbejdsformidlingens afgørelse efter  

 aktivbekendtgørelsens § 149, stk. 5, samt § 162, stk. 3 om, at der  

 ikke kan ske fravigelse af pligten til tilbud, kan påklages til det  

 regionale Arbejdsmarkedsråd.
Problemstillingen har været drøftet med  

 Arbejdsministeriets departement, og det skal herefter præciseres, at  

 Arbejdsformidlingens afgørelser efter § 149, stk. 5, og § 162, stk. 3,  

 i aktivbekendtgørelsen, ikke kan påklages særskilt til  

 anden administrativ myndighed.
Arbejdsformidlingens (efterfølgende)  

 afgivelse af tilbud efter kapitel 16 og 17, hvor afgørelsen er  

 begrundet i den lediges ønsker og forudsætninger samt  

 arbejdsmarkedets behov, kan påklages til det regionale  

 arbejdsmarkedsråd, jf. § 185, stk. 2, i bekendtgørelsen.
2-årssamtale Ledige i aktivperioden, som  

arbejdsløshedskassen har indberettet som værende berettiget  

 til efterløn som 60 årig, som selv ønsker  

 fritagelse for tilbud, og som Arbejdsformidlingen efter en konkret  

 individuel vurdering har besluttet at fritage for pligten til tilbud, jf. §  

 149, stk. 5, i aktivbekendtgørelsen, kan Arbejdsformidlingen undlade  

 at indkalde til 2-årssamtale efter bekendtgørelsens § 161. Hvis  

 de ledige (alligevel) ikke går på efterløn som  

 60-årige, genoplives pligten til tilbud.
