 AF-kontorerne.
 De statsanerkendte arbejdsløshedskasser.
I fortsættelse af arbejdsdirektoratets cirkulære af 23/6 1978  

 (AF-cirkulære nr. 161/78, AK-cirkulære nr. 53/78 fastsættes følgende  

 procedure for arbejdsløshedskassernes formidlingsarbejde: 1. Modtagelse af  

 arbejdstilbud.
Ved enhver modtagelse af tilbud om arbejde udfylder  

 arbejdsløshedskassen ordreblanket AR 244 med alle oplysninger om arbejdet.  

 Det er nødvendigt, at blanketten udfyldes omhyggeligt, ikke kun af hensyn til  

 den bedst mulige jobformidling, men også af hensyn til den senere statistiske  

 behandling ved AF-kontorerne.
Når ordren er færdigbehandlet, fremsendes  

 blankettens grønne kopi med påtegning om, hvem der er anvist, til det  

 AF-kontor, i hvis område arbejdspladsen er beliggende.
Hvis  

 arbejdsløshedskasseafdelingen forventer ikke at kunnne besætte et tilbudt  

 arbejde i løbet af 3 dage eller ikke har kunnet besætte et tilbudt arbejde i  

 løbet af 3 dage, gives der meddelelse herom til AF ved fremsendelse af den  

 grønne ordrekopi med påtegning, hvorfor arbejdet ikke har kunnet besættes.  

 Anvisning/henvisning til det pågældende arbejde kan herefter kun ske efter  

 indbyrdes aftale mellem AF og arbejdsløshedskassen. 2. Anvisning og  

 henvisning til samtale.
Ved anvisning og henvisning til samtale benyttes  

 anvisningskortet AR 235 AK, der foreligger som formsæt med tilhørende  

 returkuvert.
Kortet indeholder oplysninger om den anviste/henviste, om det  

 tilbudte arbejde og angiver desuden, hvem der foretager  

 anvisningen/henvisningen.
Kortet må udfyldes omhyggeligt.
Det er især af  

 betydning, at det ved afkrydsning i blankettens øverste linie angives, om der  

 er tale om anvisning eller henvisning til samtale.
De enkelte blade i  

 formsættet fordeles således: 1. blad (hvidt) udleveres til den  

 anviste/henviste. 2. blad (grønt) sendes omgående til det AF-kontor, hvor den  

 anviste er tilmeldt. 3. blad (rødt) beholdes af arbejdsløshedskassen. 4. blad  

 (blåt) og 5. blad (hvidt) tilsendes arbejdsgiver med oplysning om, at den blå  

 kopi kan beholdes, mens den hvide kopi bedes returneret med oplysning, om  

 ansættelse har fundet sted.
Ved fremsendelsen til arbejdsgiver vedlægges en  

 returkuvert til benyttelse ved tilbagesendelsen af returkortet.
Blanketterne  

 er udformet, så de kan fremsendes til arbejdsgiver i en rudekuvert format M 6  

 - 914. 3. Samarbejde mellem arbejdsløshedskasser og AF.
Hvis anvisningen ikke  

 har ført til ansættelse, giver arbejdsløshedskassen meddelelse herom til AF.  

 Med hensyn til dagpengemæssige konsekvenser heraf, henvises til  

 arbejdsdirektoratets cirkulære af 10/4 1979 (AF-cirkl. nr. 109/79; AK-cirkl.  

 nr. 47/79). Forud for oversendelse til AF kopi af ordreblanket og  

 anvisningskort må arbejdsløshedskassen påse, at det af kopierne fremgår,  

 hvilken arbejdsløshedskasseafdeling, der har modtaget ordren eller foretaget  

 anvisningen/henvisningen. 4. Rekvisition af blanketmateriale.
Det nødvendige  

 blanketmateriale - ordreblanket, anvisnings/henvisningsblanket og returkuvert  

 - i forbindelse med arbejdsløshedskassernes anvisningsvirksomhed stilles til  

 rådighed af AF og kan rekvireres ved AF-kontorerne fra d. 3. marts 1980.  

 Returkuverten er forsynet med oplysning om, at modtageren betaler portoen  

 samt et fælles kodenummer for alle arbejdsløshedskasseafdelinger.
Udgiften  

 ved denne forsendelsesform afregnes samlet mellem Generaldirektoratet for  

 Post- og Telegrafvæsenet og arbejdsdirektoratet.
