At-cirkulæreskrivelse Nr. 8/1991 Henvisning til At-meddelelsessystemets gruppe 3 Asbestholdige bjergartsmaterialer I.
Orientering Denne At-cirkulæreskrivelse erstatter At-cirkulæreskrivelse Nr. 3/1991.  

 Indholdet er gentaget uændret bortset fra bilag 1, liste over calcit- eller  

 dolomitholdige produkter, der er ajourført i overensstemmelse med  

 Arbejdstilsynets nuværende viden.
Direktoratet har konstateret, at der i nogle former for  

 bjergartsmaterialer, der anvendes ved forskellige arbejdsprocesser, kan  

 forekomme små mængder af tremolit-asbest.
Bjergarten dolomit, der i formalet  

 tilstand anvendes som fyldstof, er et eksempel herpå, men også andre  

 bjergartsmaterialer, der anvendes som fyldstof ved produktion af fx lime og  

 malevarer eller som filterhjælpemiddel, kan i større og mindre grad indeholde  

 tremolit-asbest.
Eksempler herpå er angivet i bilag 1. I bilaget er angivet en liste over  

 calcit- eller dolomitholdige materialer med oplysning -om materialet indeholder tremolit-asbest, -om materialet måske indeholder tremolit-asbest, -om materialet ikke indeholder tremolit-asbest, eller om der ikke foreligger nogen oplysninger om materialets eventuelle  

 indhold af tremolit-asbest.
Arbejdsministeriets bekendtgørelse nr. 660 af 24. september 1986 om asbest  

 er fortsat gældende.
Det betyder, at det fortsat er forbudt at fremstille,  

 importere, anvende eller arbejde med asbest eller asbestholdige materialer  

 under enhver form.
Virksomheder, der importerer eller anvender  

 metamorfoserede kalk- og dolomitbjergarter (d.v.s. bjergarter dannet ved  

 rekrystallisation), skal derfor ved en attest fra importøren/leverandøren  

 eller på anden måde sikre sig, at leverancen ikke indeholder tremolit-asbest.
 Eksisterende lagre af sådanne bjergarter skal analyseres med henblik på at  

 få fastlagt eventuelt indhold af tremolit-asbest, medmindre det kan  

 dokumenteres, at materialet ikke indeholder dette.
Dispensationer Direktoratet vil for materialer, der indeholder tremolit-asbest og med  

 baggrund i de foretagne analyser, overveje i konkrete tilfælde at dispensere  

 fra forbudet mod anvendelse af asbest, når det skønnes rimeligt og fuldt  

 forsvarligt jf. asbestbekendtgørelsens §47.
 Direktoratet er indstillet på at behandle dispensationsansøgningerne som  

 hastesager.
Eventuelle dispensationer vil kun blive givet for materialer, der  

 indeholder under 0,1 vægtprocent tremolit-asbest eller under 0,1 vægtprocent  

 totaltremolit.
Dispensationer vil under disse forudsætninger efter  

 omstændighederne blive meddelt i følgende tilfælde:
-anvendelse af eksisterende råvarelagre af asbestholdige materialer, -import af asbestholdige materialer til fremstillingsvirksomheder, der har  

 fået dispensation til anvendelse.
Dispensation gives i en overgangsperiode,  

 for at virksomheder kan finde og afprøve egnede substitutionsmaterialer.  

 Dispensation meddeles i givet fald kun i op til 1 år, -import af asbestholdige bjergartsmaterialer med henblik på leverance til  

 virksomheder, der har dispensation til anvendelse.
II.
Instruktion Kredsene skal aflægge besøg på virksomheder, hvor der er begrundet  

 mistanke om, at der anvendes bjergarter, der kan indeholde tremolit-asbest.
 De tilsynsførende skal iøvrigt ved ethvert tilsynsbesøg have  

 opmærksomheden henledt på, om der i produktionen anvendes bjergarter, der kan  

 indeholde tremolit-asbest.
 Hvis virksomheder ved mineralogisk analyse kan dokumentere, at de anvendte  

 bjergarter ikke indeholder tremolit-asbest, skal de tilsynsførende i  

 overensstemmelse med sædvanlig praksis sikre sig, at der træffes effektive  

 foranstaltninger mod unødig påvirkning fra uorganisk støv.
 Hvis materialet er anført som værende asbestfrit på bilag 1, skal de  

 tilsynsførende i overensstemmelse med sædvanlig praksis sikre sig, at der  

 træffes effektive foranstaltninger mod unødig påvirkning fra uorganisk støv.
Analyse for tremolit-asbest Hvis virksomhederne ikke kan dokumentere, at de anvendte bjergarter er  

 asbestfrie, eller hvis materialet er opført på bilag 1 med et B (indeholder  

 måske tremolit-asbest), skal der:
-afgives påbud om, at virksomhederne omgående rekvirerer analyse med  

 henblik på at få fastslået, om de pågældende bjergarter indeholder  

 tremolit-asbest, samt at resultatet af analysen sendes til kredsen.
Som  

 hjemmel for påbud angives arbejdsmiljølovens §21.
 I de tilfælde hvor der forekommer materialer, der ikke er optaget på  

 listen i bilag 1, kan det være vanskeligt at slutte sig til materialets  

 eventuelle indhold af tremolit-asbest alene ud fra materialets navn og  

 tekniske datablad.
 Da tremolit er et udbredt spormineral i metamorfoserede dolomit- og  

 calcitbjergarter, kan det ved en simpel test, beskrevet i bilag 3, afgøres,  

 om materialet er en potentiel tremolit-kilde, men testen fortæller ikke noget  

 om materialets faktiske indhold af tremolit-asbest.
 Materialer, som ikke er optaget på bilag 1, og som indeholder calcit eller  

 dolomit, skal analyseres med henblik på at få fastslået et eventuelt indhold  

 af tremolit-asbest jf. ovenfor.
 Den tilsynsførende skal:
-påse, at der er truffet effektive foranstaltninger mod unødig påvirkning  

 fra uorganisk støv, -give vejledning til virksomhederne om, at arbejdet med det asbestholdige  

 materiale omgående skal ophøre, hvis den påbudte analyse viser indhold af  

 asbest.
Arbejdet må kun genoptages, hvis der gives dispensation fra  

 Direktoratet for Arbejdstilsynet, -give oplysning om, at ansøgning om dispensation skal indsendes på særligt  

 skema til Direktoratet for Arbejdstilsynet via den stedlige tilsynskreds, -give oplysning om, at eventuel dispensation i givet fald kun kan  

 forventes meddelt i op til 1 år.
Asbestholdige bjergarter Hvis virksomheden anvender et materiale, der er opført med et C i bilag 1,  

 indeholder materialet tremolit-asbest, og der skal:
-nedlægges forbud mod arbejde med det asbestholdige materiale.
Arbejdet må  

 kun genoptages, hvis der gives dispensation fra Direktoratet for  

 Arbejdstilsynet.
 Bjergarter med mindre end 0,1 vægtprocent asbest betragtes ikke som  

 asbestfri.
Dispensationer for asbestholdige bjergarter Når en kreds fra en virksomhed modtager et ansøgningsskema om dispensation  

 for bjergartsmaterialer, der indeholder tremolit-asbest, skal kredsen  

 snarest:
-foretage tilsynsbesøg på virksomheden for at undersøge, hvilke krav der  

 bør stilles, for at anvendelse af materialet kan ske fuldt forsvarligt, -kontrollere skemaets oplysninger, herunder om sikkerheds- organisationen  

 har påtegnet skemaet, -undersøge om virksomheden har behov for nye leverancer, og i givet fald  

 hvor lang overgangsperiode virksomheden behøver for at finde og afprøve  

 substitutionsmaterialer, -videresende dispensationsansøgningsskemaet til direktoratet sammen med  

 kredsens indstilling om, hvorvidt dispensation bør meddeles samt i givet fald  

 på hvilke nærmere vilkår, herunder en eventuel overgangsperiodes længde.
III.
Ikrafttræden Straks.
2. oktober 1991 Erik Andersen Bilag 1 Liste over calcit- eller dolomitholdige produkter Listen er ikke udtømmende, men er udtryk for Arbejdstilsynets nuværende  

 viden.
A = Indeholder ikke tremolit-asbest B = Indeholder måske tremolit-asbest C = Indeholder tremolit-asbest Er produktet på listen ikke mærket A, B eller C, foreligger der ingen  

 oplysninger om materialets eventuelle indhold af tremolit-asbest.
Foruden de nævnte produkter forekommer en lang række bjergartsmaterialer,  

 der kan anses for at være fri for tremolit-asbest.
Dette gælder fx:
 1. Kaolin, ler.
 2. Kiselguhr (diatomejord), flint.
 3. Umetamorfoserede *) kalk- og dolomitbjergarter,  

 koralkalk, bryozokalk, kridt, limsten etc.
 4. Bjergarter som granit, basalt, gabbro, syenit,  

 anorthosit, sandsten, skiffer m.fl.
Bilag 2 Referencemetode til bestemmelse af tremolit-asbestfibre i pulverprøver af  

 dolomit og carbonatbjergarter.
 1. Formålet med metoden er at bestemme koncentrationen  

 af tremolit-asbestfibre i pulverprøver.
 2. Analysen udføres på den rest af pulverprøven, der  

 ikke er opløselig i fortyndet saltsyre.
 3. Identifikationen af tremolitten foretages enten på  

 basis af mineralets krystaloptiske egenskaber eller på basis af  

 røntgenkrystallografiske parametre.
 4. Koncentrationen af tremolit-asbestfiberindholdet  

 beregnes ud fra følgende parametre:
 -Vægtprocent syreuopløselig rest af total pulverprøve.
 -Vægtprocent tremolit af uopløselig rest.
 -Volumenprocent tremolitfibre af samtlige tremolitpartikler.
 En detaljeret analysevejledning og vejledning i prøveudtagning kan  

 rekvireres ved henvendelse til:
Arbejdsmiljøinstituttet, Arbejdshygiejnisk-teknisk afdeling Lersø Parkalle 105 2100 København Ø Telefon 31 29 97 11 Bilag 3 Test for calcit og dolomit En lille mængde prøve (så meget der kan være på spidsen af en kniv)  

 anbringes på en glasplade eller i en underkop, og der dryppes et par dråber  

 fortyndet saltsyre (HCl:H2O = 1:1) på prøven.
Hvis syren bruser under  

 afgivelse af kuldioxid, indeholder materialet enten calcit eller dolomit og  

 dermed muligvis tremolit-asbest.
 Testen kan afgøre, om materialet er en potentiel tremolit-kilde, men den  

 fortæller ikke noget om materialets faktiske indhold af tremolit-asbest.
