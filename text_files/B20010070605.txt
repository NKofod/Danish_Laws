Bekendtgørelse om ændring af  

 bekendtgørelse om uddannelse  

 af pædagoger § 1 I bekendtgørelse nr. 930 af 8. december 1997 om uddannelse af  

 pædagoger foretages følgende ændringer:
 1. Indledningen affattes således:
 »I medfør af § 2, stk. 6 og 7, § 3, § 24,  

 stk. 2, og § 25, stk. 2, i lov om uddannelse af  

 pædagoger, jf. lovbekendtgørelse nr. 980 af 1. november 2000,  

 § 4, stk. 2, og § 7 i lov nr. 481 af 31. maj 2000 om  

 mellemlange videregående uddannelser, og § 2, stk. 10, og  

 § 18, stk. 2, i lov om åben uddannelse (erhvervsrettet  

 voksenuddannelse) m.v., jf. lovbekendtgørelse nr. 861 af 2. september  

 2000, fastsættes:«.
 2. I § 1, nr. 4, tilføjes efter »forsøgs-  

 og udviklingsarbejde,«: »samt for at følge, anvende og deltage i  

 forskningsarbejde inden for det pædagogiske område,«.
 3. I § 1 indsættes som nr. 6:
 »6)	at den studerende kan erhverve sig forudsætninger for  

 videreuddannelse.«.
 4. § 2 affattes således:
 »§ 2. Uddannelsen varer 3½ år, svarende til 210 point i  

 European Credit Transfer System (ECTS-point), jf. stk. 2, § 4,  

 stk. 1, og § 6, stk. 1, og tilrettelægges over 41  

 måneder.
 Stk. 2. Der indgår en 12 ugers  

 øvelsespraktikperiode i 1. studieår, svarende til 14 ECTS-point,  

 og to lønnede praktikperioder hver af 6 måneders varighed,  

 svarende til 30 ECTS-point, i henholdsvis det første halve år af  

 2. studieår og det sidste halve år af 3. studieår.
Stk. 3. Uddannelsens længde angiver det antal  

 studenterårsværk, der skal lægges til grund for  

 planlægningen af uddannelsen.
Et studenterårsværk er en  

 fuldtidsstuderendes arbejde i et år og svarer til 60 ECTS-point.
Stk. 4. Undervisningsåret går fra 1. august til  

 31. juli eller fra 1. februar til 31. januar.
Undervisningen på 1.  

 studieår begynder 1. september eller 1. februar.
Stk. 5. Uddannelsen giver ret til betegnelsen  

 professionsbachelor som pædagog.
Betegnelsen på engelsk er  

 Bachelor in Social Education.«.
 5. § 4 affattes således:
 »§ 4. Uddannelsen indeholder nedenstående faggrupper og  

 fag og tilrettelægges sådan, at den studerendes arbejdsindsats i  

 forbindelse med seminariets undervisning normalt fordeler sig på  

 fagene/faggrupperne i de angivne procentuelle forhold:
1) pædagogisk-psykologiske fag med 30%, svarende til 37 ECTS-point,  

 heraf a) pædagogik 70% b) psykologi 30% 2) social- og sundhedsfag med 20%, svarende til 25 ECTS-point, heraf a) socialfag 55% b) sundhedsfag 45% 3) aktivitets- og kulturfag med 40%, svarende til 50 ECTS-point, heraf a) dansk 15% b) musik 15% c) bevægelsesfag 10% d) værkstedsfag 20% e) drama 10% f) naturfag 10% g) efter nærmere bestemmelse i studieordningen 20% 4) kommunikation, organisation og ledelse med 10%, svarende til 12  

 ECTS-point.
 Stk. 2. Nationale og internationale forskningsresultater fra  

 det pædagogfaglige område og andre fagområder, der er  

 relevante for professionen, integreres i størst muligt omfang i  

 undervisningen.«.
 6. I § 5, stk. 1, nr. 2, ændres »specialet«  

 til: »bachelorprojektet«.
 7. I § 5, stk. 2, indsættes som 3. pkt.:
 »IT indgår i undervisningen som redskab,  

 pædagogisk metode og som informationsformidling.«.
 8. § 6 affattes således:
 »§ 6. Uddannelsen omfatter arbejde med et bachelorprojekt.  

 Arbejdet tilrettelægges sådan, at det svarer til en 10 ugers  

 arbejdsperiode for den studerende, svarende til 12 ECTS-point.  

 Bachelorprojektet afsluttes i 3. eller 4. studieår.
Stk. 2. Målet med bachelorprojektet er, at den  

 studerende tilegner sig 1)	særlig indsigt i et afgrænset centralt område  

 eller problem af både teoretisk og praktisk karakter inden for det  

 pædagogiske felt, 2)	færdighed i at indsamle, bearbejde og anvende relevant  

 information og 3)	færdighed i at formidle egne fagligt begrundede  

 opfattelser.
 Stk. 3. Studerende kan arbejde med bachelorprojektet  

 individuelt eller i grupper.
 Stk. 4. Emnet for et bachelorprojekt skal være godkendt  

 af seminariet, og den studerende vejledes i forbindelse med arbejdet.
 Stk. 5. Bachelorprojektet skal indeholde en skriftlig del og i  

 øvrigt udformes således, at det kan bedømmes ved en  

 prøve, jf. § 16.«.
 9. I § 7, stk. 1, indsættes som 3. og 4.  

 pkt.:
»Praktikken tilrettelægges sådan, at der  

 gennem de tre praktikperioder er en uddannelsesmæssig progression i  

 forhold til formålet.
Seminariet fastsætter regler herom i  

 studieordningen.«.
 10. I § 7, stk. 3, tilføjes efter »opfylde  

 praktikkens formål«: », sikre en uddannelsesmæssig  

 progression«.
 11. § 9, nr. 5, affattes således:
»5)	Dansk Målet er, at den studerende tilegner sig a)	viden om og indsigt i de af fagets grundlæggende begreber,  

 arbejdsområder og metoder, der er af betydning for pædagogisk  

 arbejde, b)	indsigt og færdigheder i at tilrettelægge, anvende,  

 formidle og vurdere kulturprodukter inden for børne- og  

 ungdomslitteratur og produkter inden for billed- og multimedier samt indsigt  

 i disses placering i en historisk, kulturel og æstetisk  

 sammenhæng, c)	færdigheder i at anvende billedmediernes udtryksformer samt  

 mundtlige og skriftlige udtryksformer med henblik på at medvirke i  

 udviklingen af børn, unge og voksnes udtryksmuligheder og d)	viden om forskellige gruppers kulturelle udtryksformer samt indsigt  

 og færdigheder i kulturformidlende og kulturskabende opgaver i  

 pædagogisk arbejde.«.
 12. I § 9 indsættes efter nr. 5 som nye  

 numre:
»6)	Musik Målet er, at den studerende tilegner sig a)	viden om og indsigt i de af musikkens grundlæggende begreber,  

 arbejdsområder og metoder, der har betydning for pædagogisk  

 arbejde, b)	indsigt og færdigheder i at tilrettelægge,  

 udføre, anvende og vurdere musikalske aktiviteter med forskellige  

 målgrupper, c)	elementære færdigheder og kunnen inden for forskellige  

 musikalske discipliner, herunder oplevelse og erkendelse af musik som en  

 personlig ressource og d)	indsigt i musikalske aktiviteters betydning for menneskelig  

 udvikling, erkendelse og fællesskab samt dets betydning for det  

 pædagogiske arbejde.
7)	Bevægelsesfag Målet er, at den studerende tilegner sig a)	viden om og indsigt i bevægelsesfagets grundbegreber samt  

 erkendelse af bevægelsesaktiviteternes betydning for menneskers  

 generelle udvikling, b)	indsigt og færdigheder i at tilrettelægge,  

 udføre, anvende og vurdere bevægelsesfaglige aktiviteter med  

 forskellige målgrupper, herunder evne til at fungere inspirerende og  

 motiverende for børn, unge og voksnes aktive deltagelse ud fra deres  

 egne forudsætninger, c)	færdigheder i at udføre bevægelsesfaglige  

 øvelser, kendskab til egen krop samt færdigheder i at vurdere  

 bevægelsers kvalitet og d)	indsigt i at kunne anvende kropsligt-æstetiske  

 læreprocesser i en pædagogisk, kulturel og samfundsmæssig  

 sammenhæng.
8)	Værkstedsfag Målet er, at den studerende tilegner sig a)	viden om og indsigt i grundlæggende begreber og metoder inden  

 for de kunstneriske og håndværksmæssige  

 arbejdsområder, der er af betydning for pædagogisk arbejde, b)	indsigt og færdigheder i at tilrettelægge,  

 udvælge, anvende og vurdere værkstedsaktiviteter med henblik  

 på forskellige målgrupper, c)	færdigheder og kunnen inden for kunstneriske,  

 håndværksmæssige og billedfaglige udtryksformer, herunder  

 indsigt i fremmede kulturers billedmæssige udtryksformer samt sans for  

 æstetik, værdier og kvalitet og d)	forudsætninger for og færdigheder i at udføre  

 skabende og færdighedsudviklende værkstedsaktiviteter i  

 forbindelse med pædagogisk arbejde.
9)	Drama Målet er, at den studerende tilegner sig a)	viden om og indsigt i dramafaglige grundelementer samt  

 forståelse for originalitet og kunstnerisk kvalitet, b)	indsigt og færdigheder i at tilrettelægge, anvende og  

 vurdere drama- og teateraktiviteter med forskellige målgrupper samt  

 udvikle et stimulerende miljø, der fremmer motivation for at arbejde  

 med drama, c)	oplevelse, erkendelse og viden om dramafagets betydning for  

 menneskets fysiske, psykiske og sociale udvikling og d)	kendskab til teater og drama i et pædagogisk, kulturpolitisk  

 og samfundsmæssigt helhedsperspektiv.
10)	Naturfag Målet er, at den studerende tilegner sig a)	viden om og indsigt i den levende natur og det omgivende  

 miljø, herunder de processer, der indgår i samspillet mellem  

 menneske og natur, b)	indsigt og færdigheder i at tilrettelægge, anvende og  

 vurdere natur-, frilufts- og miljøpædagogiske aktiviteter med  

 forskellige målgrupper samt udvikle et stimulerende miljø, der  

 fremmer glæde ved og fortrolighed med naturen, c)	bevidsthed om naturens og miljøets betydning for menneskets  

 livsvilkår og udvikling og d)	færdigheder i at anvende naturfaglige og naturvidenskabelige  

 arbejdsmetoder i en pædagogisk sammenhæng.«.
 Nr. 6 bliver herefter nr. 11.
 13. § 16 affattes således:
 »§ 16. Bachelorprojektet bedømmes ved en individuel  

 mundtlig prøve, hvor karakteren gives på grundlag af en samlet  

 vurdering af projektet, jf. § 6, stk. 5, og den studerendes  

 mundtlige præstation ved prøven.«.
 14. I § 18, stk. 3, indsættes som 2.  

 pkt.:
 »Hvis afslutningen af bachelorprojektet placeres i 4.  

 studieår, kan den ene af prøverne efter stk. 1 placeres i  

 3. studieår.«.
 15. I § 19 tilføjes efter »jf. dog«: »§ 16  

 og«.
 16. I § 20, stk. 2, ændres »specialet« til:  

 »bachelorprojektet«.
 17. I § 26, stk. 2, ændres »specialemne«  

 til: »emne for bachelorprojekt«.
 18. § 27, stk. 2, affattes således:
 »Stk. 2. Studieordningen skal indeholde regler om:
 1)	Centrale kundskabs- og færdighedsområder inden for de  

 enkelte fag, jf. § 4, samt mål, indhold og omfang af  

 fordybelsesperioder ud over bachelorprojektet, jf. § 5, stk. 1, nr.  

 2. Omfanget af studieelementer, hvis omfang besluttes lokalt, angives i  

 ECTS-point.
 2)	Undervisningsformer, herunder IT samt studierejse og andre  

 særlige studieaktiviteter.
 3)	1. studieårs tilrettelæggelse.
 4)	Praktik, herunder placering af 1. års øvelsespraktik og  

 den uddannelsesmæssige progression gennem de tre praktikperioder.
 5)	Bachelorprojekt.
 6)	Mødepligt.
 7)	Studievejledning og faglig vejledning.
 8)	Standpunktsbedømmelse.
9)	Prøver, herunder om a)	prøveterminer, b)	prøvekrav, c)	prøvers gennemførelse, herunder om syge- og  

 omprøver og d)	prøveformer, herunder om gruppestørrelse ved  

 gruppeprøver.
 10)	Merit og fritagelse for undervisningen på andet  

 grundlag.«.
 19. I § 32, nr. 5, ændres »speciale« til:  

 »bachelorprojekt«.
 20. I § 33 tilføjes efter »åben  

 uddannelse«: »for undervisning efter dette kapitel«.
§ 2 Stk. 1. Bekendtgørelsen træder i kraft den 1.  

 september 2001.
 Stk. 2. Studerende, der er påbegyndt  

 pædagoguddannelsen før 1. september 2001, kan  

 færdiggøre uddannelsen efter de hidtil gældende regler,  

 jf. dog stk. 3.
 Stk. 3. Institutionen fastsætter i studieordningen  

 overgangsregler for studerende, som efter de hidtidig gældende regler  

 højst har gennemført 1. studieår, og for studerende, der  

 læser efter kapitel 5, højst har gennemført 1. del, og  

 som ønsker at færdiggøre uddannelsen efter reglerne i  

 denne bekendtgørelse.
