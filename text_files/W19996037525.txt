Videregivelse af oplysninger om offentlig  

 ansatte over Internet En kommune rettede henvendelse til Registertilsynet  

 vedrørende videregivelse af oplysninger om medarbejdere ved kommunens  

 biblioteker gennem en hjemmeside på Internettet.
Oplysningerne stammede fra et edb-register, der i henhold  

 til lov om offentlige myndigheders registre § 8 b, stk. 5, tidligere var  

 blevet anmeldt til Registertilsynet.
Det drejede sig om ikke-fortrolige  

 oplysninger om medarbejderne i relation til deres arbejde, som f.eks. navn,  

 afdeling, lokalt telefonnummer og e-postadresse.
 Registertilsynet behandlede sagen på et møde  

 i Registerrådet.
 Da oplysningerne om medarbejdernes navne m.v. efter  

 Registertilsynets opfattelse udgjorde personoplysninger, uanset de relaterede  

 sig til arbejdspladsen, var det omhandlede register omfattet af lov om  

 offentlige myndigheders registre.
 Registertilsynet fandt, at oplysninger om medarbejdernes  

 navn, stilling, arbejdstelefonnummer og e-postadresse, dvs. oplysninger, der  

 alle vedrører den enkelte ansatte i dennes funktion som ansat ved en  

 offentlig myndighed, ville kunne videregives gennem en hjemmeside på  

 Internettet uden samtykke, idet oplysningerne måtte anses som  

 offentligt tilgængelige.
 Andre oplysninger, herunder medarbejdernes privatadresse  

 og privattelefonnummer, måtte alene videregives med den enkelte  

 ansattes samtykke, idet oplysningerne ikke nødvendigvis kunne anses  

 for offentligt tilgængelige.
 Registertilsynet har ved denne afgørelse  

 ændret praksis i forhold til den afgørelse om en  

 handelshøjskole, som er refereret i årsberetning 1995, s.  

 65.
