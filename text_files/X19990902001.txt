Revisorers erklæringer Den 1. juli 1998  afsagde Revisornævnet i sagen  

 j. nr. 98-69.544  - Erhvervs- og Selskabsstyrelsen  mod registreret  

 revisor Keld Dupont Mortensen  sålydende KENDELSE:
 Ved kendelse afsagt den 12. december 1997  af  

 Disciplinærnævnet for Registrerede  Revisorer (sag nr.  

 R-9/1997)  blev registret  revisor Keld Dupont Mortensen   

 på baggrund af en klage fra Erhvervs- og Selskabsstyrelsen   

 pålagt en bøde på  kr. 50.000,00 for at have  

 underskrevet revisionspåtegningen på årsregnskabet for 1994  

 for Revisionsfirmaet Keld Dupont A/S, i hvilket selskab indklagede er  

 direktør.
 Disciplinærnævnet fandt, at indklagede derved  

 har overtrådt § 7 i lov om registrerede revisorer samt § 1 i den  

 dagældende bekendtgørelse nr. 121 af 23. februar 1989, jf. nu §  

 3 ff. i bekendtgørelse nr. 90 af 22. februar 1996 om statsautoriserede  

 og registrerede revisorers erklæringer m.v.
Ved skrivelse af  16. marts 1998 har indklagede ved  

 advokat Tommy V.
Christiansen i medfør af lov om registrerede   

 revisorer § 11  b rettidigt indbragt kendelsen for Revisornævnet  

 med påstand om, principalt at den af disciplinærnævnet  

 pålagte bøde nedsættes, og afgørelsen  

 offentliggøres uden angivelse af revisor Keld Dupont Mortensens navn,  

 subsidiært at disciplinærnævnets afgørelse  

 stadfæstes, dog således at afgørelsen  

 offentliggøres uden revisor Keld Dupont Mortensens navn.
 Klageren er ved Revisornævnets skrivelse af   

 27. april 1998 opfordret til at fremkomme med en udtalelse, jf. § 7, stk. 1,  

 i bekendtgørelse om Revisornævnet.
 Sagen er behandlet på et møde i  

 Revisornævnet den 4. juni 1998  med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer, § 19, stk. 3, 1. pkt.
 Indklagedes advokat har i sin indbringelsesskrivelse af  

 16. marts 1998 anført:
 "                    ..
Til støtte for den principale påstand  

 gøres det gældende, at Keld Dupont Mortensen har erkendt det  

 faktiske forløb samt den fejl, der er begået.
Der må ved  

 fastsættelsen af bøden tages betydelige hensyn til de  

 særdeles vanskelige personlige forhold, Keld Dupont Mortensen befandt  

 sig i på tidspunktet for regnskabets underskrivelse.
Vedrørende offentliggørelsen gøres  

 det gældende, at der ikke i nærværende sag er en  

 tilstrækkelig offentlig interesse i offentliggørelsen af Keld  

 Dupont Mortensens navn.
Sagen vedrører for det første Keld  

 Dupont Mortensens eget selskab og underskrivelsen er for det andet baseret  

 på Keld Dupont Mortensens særdeles vanskelige situation på  

 daværende tidspunkt.
Dette sammenholdt med, at det vil have en  

 særdeles betydelig skadeseffekt i forhold til Keld Dupont Mortensens  

 videre erhvervsmuligheder, gør, at det må være rimeligt i  

 overensstemmelse med Nævnets øvrige praksis at undlade  

 offentliggørelsen af Keld Dupont Mortensens navn.
.." Klageren har i skrivelse af 6. maj 1998 anført:
" Da ovennævnte brev [indbringelsesskrivelsen] ikke  

 tilfører nye oplysninger i sagen, henholder styrelsen sig til  

 Disciplinærnævnets kendelse af den 12. december 1997, hvor  

 styrelsens påstand er anført, hvilken man fastholder.
 Styrelsen er enig i Disciplinærnævnet for  

 Registrerede Revisorers kendelse.
.." På mødet i Revisornævnet gav  

 advokatfuldmægtig Ole Juel møde for indklagede.
Han gjorde rede  

 for indklagedes synspunkter, herunder for de forhold, han mener taler for en  

 mildere bedømmelse end den, Disciplinærnævnet har  

 foretaget.
 På Revisornævnets spørgsmål  

 bekræftede han, at selskabets tidligere revisor afgik ved døden  

 i december 1994, og at der ikke inden udgangen af juni måned 1995 var  

 valgt ny revisor.
 Det fremgår af en fuldstændig udskrift  

 vedrørende selskabet, at Egå Revision ApS er indtrådt som  

 revisor den 15. juli 1995.
 Revisornævnets bemærkninger:
Revisornævnet tiltræder, at  

 overtrædelsen er af en sådan karakter, at der ikke er grundlag  

 for at nedsætte bøden.
Nævnet har på den anden side  

 efter omstændighederne heller ikke fundet fuldt tilstrækkeligt  

 grundlag for at forhøje bøden.
 I overensstemmelse med forarbejderne til  

 revisorlovgivningens bestemmelser om offentliggørelse af  

 nævnenes kendelser offentliggøres disse som altovervejende  

 hovedregel.
Revisornævnet har ikke fundet grundlag for at  

 fravige denne praksis i nærværende sag, og det bestemmes derfor i  

 medfør af bekendtgørelsen om Revisornævnet § 11, stk. 3,  

 at kendelsen skal offentliggøres.
Dette sker i overensstemmelse med §  

 11, stk. 3, 2. pkt. i Retsinformations databasen.
Efter sædvanlig praksis anonymiseres kendelser ikke  

 inden fremsendelse til databasen.
Dette har sammenhæng med  

 forarbejderne til lov nr. 1003 af 19. december 1992, hvoraf fremgår, at  

 regnskabsbrugerne har et berettiget behov for at kende de sager, hvor  

 revisorerne ikke lever op til de krav, der stilles til dem.
 Revisornævnet har heller ikke fundet grundlag for at  

 fravige denne praksis i nærværende sag, hvorfor kendelsen  

 stadfæstes.
 Thi bestemmes:
 Den indankede kendelse stadfæstes.
