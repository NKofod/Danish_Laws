 En uddannelsesinstitution havde oplyst til en kursusdeltager, som var  

 selvstændig erhvervsdrivende, at der ikke ydes tilskud til kost og logi til  

 selvstændige, der deltager i AMU, og at deltageren selv skulle betale et  

 beløb mod at få stillet logi til rådighed.
 Det fremgik ligeledes af informationsmaterialet fra nogle  

 efteruddannelsesudvalg, at selvstændige, der deltager i AMU, ikke kan få  

 tilskud til kost og logi.
 AMS har meddelt uddannelsesstedet og de berørte efteruddannelsesudvalg, at  

deltagere i AMU har ret til tilskud til kost og logi , hvis deltageren  

 er indkvarteret uden for bopælen og har mere end 120 km i transport mellem  

 bopæl og uddannelsested og retur, eller det af tidsmæssige eller andre grunde  

 findes rimeligt, at deltageren indkvarteres uden for bopælen, jf. § 39, stk.  

 1.
Selvstændige erhvervsdrivende, som deltager i AMU, har også ret til  

 tilskud til kost og logi, hvis disse betingelser er opfyldt.
Det bemærkes,  

 tilskuddet udbetales i henhold til statens regler om tjenesterejser og  

 bortfalder, hvis uddannelsesstedet tilbyder kost og logi, jf. § 39, stk. 2,  

 og stk. 3.
AMS præciserede endvidere, at uddannelsesstedet ikke efter  

 bekendtgørelsen kan kræve egenbetaling fra en deltager i AMU, som er  

 indkvarteret og har ret til tilskud til kost og logi.
Dette gælder også, hvis  

 tilskuddet bortfalder, fordi uddannelsesstedet yder kost og/eller logi.
