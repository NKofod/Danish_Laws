 I medfør af § 69 b i lov om byfornyelse og boligforbedring jf.  

 lovbekendtgørelse nr. 820 af 15. september 1994, fastsættes:
 § 1.  Bekendtgørelsen gælder for byggeri, der er  

 omfattet af Byggeskadefonden vedrørende Byfornyelsesforanstaltninger.
§ 2.  Byggeskadefonden lader foretage et eftersyn af  

 byggeriet og afholder udgifterne herved.
Eftersynet påbegyndes tidligst 48  

 måneder og afsluttes senest 54 måneder efter afleveringen af byggeriet med  

 afgivelse af en rapport, jf. § 6. For byggeri opdelt i etaper, kan eftersynet  

 foretages på et tidligere tidspunkt, såfremt det skønnes hensigtsmæssigt med  

 en samlet vurdering af 2 eller flere etaper.
Ved byggeri i bygherrens eget  

 regie beregnes de nævnte frister fra ombygningens/udbedringens færdiggørelse  

 (skæringsdatoen).
 Stk. 2.  Eftersynet består i en systematisk,  

 byggeteknisk gennemgang af byggeriet med det formål at beskrive og vurdere  

 dettes tilstand og herunder registrere skader og tegn herpå og om muligt  

 belyse skadernes årsager.
 Stk. 3.  Eftersynet skal omfatte prøver af  

 betonkonstruktioner, der er udsat for vejrliget, i de tilfælde, hvor det ikke  

 er dokumenteret, at den anvendte beton svarer til basisbetonbeskrivelsen.
 Stk. 4.  Fonden drager omsorg for, at udgiften ved  

 eftersyn inden for en 3-års periode i gennemsnit ikke overstiger 50 pct. af  

 det indbetalte bidrag.
 § 3.  Eftersynet foretages af en bygningssagkyndig,  

 der har erfaring i bygningseftersyn og byggeprojektering.
 Stk. 2.  Fonden fastsætter retningslinier om de  

 bygningssagkyndiges uafhængighed i forhold til de byggerier, der skal  

 gennemgås.
Stk. 3.  Den bygningssagkyndige er overfor fonden  

 ansvarlig efter dansk rets almindelige erstatningsregler for fejl og  

 forsømmelser ved opgavens løsning.
Ansvaret kan ved aftale begrænses  

 beløbsmæssigt.
Ansvaret ophører 5 år efter afgivelsen af eftersynsrapporten  

 til Byggeskadefonden.
 Stk. 4.  Retstvister efter stk.3 kan indbringes for  

 Voldgiftsretten for bygge- og anlægsvirksomhed.
 § 4.  Byggeskadefonden orienterer bygningsejeren om  

 eftersynet senest 2 måneder før påbegyndelsen.
 Stk. 2.  Bygningsejeren er forpligtet til at meddele  

 fonden enhver oplysning om byggeriets opførelse og drift, som er nødvendig  

 for gennemførelsen af 5-års eftersynet, jf. § 69 b i lov om byfornyelse og  

 boligforbedring.
Stk. 3.  Bygningsejeren skal sikre, at den  

 bygningssagkyndige har adgang til byggeriet samt har mulighed for at udtage  

 prøver og gennemføre målinger i nødvendigt omfang.
Fonden afholder udgifterne  

 til efterreparationer, som er nødvendige som følge af det gennemførte  

 eftersyn.
§ 5.  Bygningsejeren underretter lejerne om  

 eftersynets påbegyndelse.
Inden eftersynet påbegyndes er bygningsejeren  

 forpligtet til, hos lejerne at indhente alle oplysninger af betydning for  

 eftersynet og meddele disse til Byggeskadefonden.
 § 6.  Den bygningssagkyndige udarbejder en rapport om  

 eftersynet, som afgives til Byggeskadefonden indenfor den af fonden fastsatte  

 frist.
Stk. 2.  Rapporten skal indeholde en beskrivelse af det  

 foretagne eftersyn samt en fortegnelse over konstaterede skader og tegn på  

 skader.
Rapporten skal endvidere indeholde en beskrivelse og vurdering af  

 bygningstilstanden, herunder særlig vedligeholdstilstanden.
 Stk.3.  Fortegnelsen over konstaterede skader eller tegn  

 på skader skal opstilles systematisk efter bygningsdele og indeholde følgende  

 oplysninger:
 § 7.  Fonden sender efter gennemgang af rapporten en  

 kopi heraf til bygningsejeren.
 § 8.  Fonden fastsætter nærmere retningslinier om  

 eftersynets gennemførelse samt om eftersynsrapportens form og indhold.
 § 9.  Bekendtgørelsen træder i kraft den 1. marts  

 1995.
