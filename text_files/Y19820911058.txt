 Over for en kommunalbestyrelse tilkendegivet, at et ikke-medlem af et  

 udvalg i medfør af § 20, stk. 5, i den kommunale styrelseslov kun har ret til  

 at modtage dagsordener, udskrift af beslutningsprotokoller og andet materiale  

 vedrørende sager, der kan indbringes for kommunalbestyrelsen.
Endvidere tilkendegivet, at et medlem som minimum fra gang til gang  

 kan kræve at modtage nærmere angivet sagsmateriale vedrørende et enkelt eller  

 flere punkter på dagsordenen, som den pågældende har modtaget efter  

 anmodning.
Der er dog intet til hinder for, at en kommunalbestyrelse  

 vedtager, at et medlem en gang for alle kan meddele, at den pågældende ønsker  

 at modtage sagsmateriale fra et bestemt udvalg eller fra flere udvalg,  

 eventuelt vedrørende et eller flere emner, således at materialet tilsendes  

 sammen med dagsordenen.
 I skrivelse her modtaget den 18. januar 1982 (j.nr.oo.o1A1o/27) har  

 kommunalbestyrelsen udbedt sig en vejledende udtalelse fra  

 indenrigsministeriet for så vidt angår fortolkningen af ordene »de  

 begrænsninger, der følger af lovgivningens regler om tavshedspligt« samt  

 »efter anmodning i det enkelte tilfælde« i § 20, stk. 5, i lov om  

 kommunernes styrelse.
I denne anledning skal man meddele, at det nævnte stykke i § 20 blev  

 indsat under folketingets behandling af indenrigsministeriets forslag til  

 ændring af de kommunale styrelseslove.
Spørgsmålet om at foreslå en sådan  

 bestemmelse blev i øvrigt overvejet i betænkning nr. 894/1980 »Kommunale  

 styrelsesformer og kommunalpolitikernes arbejdsvilkår m.v.«, der er  

 afgivet af et af indenrigsministeren nedsat udvalg.
Man skal navnlig henvise  

 til kapitel VI.
Kommunalpolitikernes arbejdsvilkår, hvor der i afsnittene 6.1  

 og 6.3. er redegjort nøjere for udvalgets overvejelser.
For så vidt angår ordene »de begrænsninger, der følger af  

 lovgivningens regler om tavshedspligt«, skal man bemærke, at den nævnte  

 bestemmelse i § 20, stk. 5, skal ses i sammenhæng med den pligt, som en  

 kommunalbestyrelse har til at føre tilsyn med virksomheden i udvalgene, med  

 den ret, som et medlem har til i henhold til § 11 i den kommunale  

 styrelseslov for kommunalbestyrelsen at indbringe ethvert spørgsmål om  

 kommunens anliggender, og med det ansvar for virksomheden i udvalgene, som  

 den samlede kommunalbestyrelse eventuelt kan pådrage sig.
Undtaget fra denne  

 tilsynspligt og spørgsmålsret er dog f.eks. sager, der hører under det  

 sociale udvalgs selvstændige kompetence, og som derfor ikke kan indbringes  

 for kommunalbestyrelsen.
Dagsordener, udskrifter af beslutningsprotokollen og  

 andet materiale vedrørende sådanne sager har ikke-medlemmer af udvalget  

 derfor ikke ret til at modtage.
For så vidt angår ordene »efter anmodning i det enkelte  

 tilfælde«, må meningen efter sammenhængen i bestemmelsen være, at  

 medlemmet som et minimum fra gang til gang kan kræve at modtage nærmere  

 angivet sagsmateriale vedørende et enkelt eller flere punkter på dagsordenen,  

 efter at den pågældende har modtaget dagsordenen.
Den pågældende kan kun  

 forlange at få tilsendt det sagsmateriale, som medlemmer af vedkommende  

 udvalg har modtaget.
Imidlertid er der intet til hinder for, at  

 kommunalbestyrelsen vedtager, at et medlem en gang for alle kan meddele, at  

 den pågældende ønsker at modtage sagsmateriale fra et bestemt udvalg eller  

 fra flere udvalg, eventuelt sagsmateriale vedrørende et eller flere emner,  

 der henhører under udvalget, med den virkning, at materialet tilsendes den  

 pågældende sammen med den dagsorden, som den pågældende tidligere har anmodet  

 om at måtte modtage.
 For så vidt kommunalbestyrelsen med sin forespørgsel om, hvorvidt  

 vedkommende folketingsudvalg i forbindelse med behandlingen af lovforslaget  

 fik forelagt en konsekvensberegning, dermed mener, om der er foretaget nogen  

 vurdering af omkostningerne ved at gennemføre ordningen, skal man bemærke, at  

 en sådan vurdering ikke lod sig og fortsat ikke lader sig foretage.
Indenrigsministeriet har endvidere over for folketingets kommunaludvalg  

 tilkendegivet, at det ikke skønnedes, at der ville ske nogen uønsket vækst i  

 »papirstrømmen«, fordi tilsendelsn af informatiosmaterialet er  

 betinget af en henvendelse fra det enkelte medlem.
Man skal iøvrigt henvise  

 til bemærkninger i afsnit 6.3. i den ovenfor nævnte betænkning.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1982  

 1.3.
