Pressenævnets kendelse i sag nr. 17-70-01121 Læserbrev om fædrerettighedsbevægelser og Foreningen Far får ikke kritik Foreningen Far klagede over et læsebrev bragt i Midtjyllands Avis.
Pressenævnet fandt, at udsagnene i læserbrevet fremstod som skribentens subjektive kommentarer.
Læserbrevet overskred ikke rammerne for frisprog i læserbreve.
Nævnet udtalte ikke kritik.
 Pressenævnets begrundelse og afgørelse:
 Foreningen Far har klaget over, at Midtjyllands Avis i debatindlægget Et bredere perspektiv af vold i familien har offentliggjort ukorrekte oplysninger samt afvist at anonymisere læserbrevet.
Korrekt information Foreningen Far har klaget over udsagnet at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager, som foreningen hverken har udtalt eller mener.
 Foreningen Far er nævnt følgende steder i læserbrevet:
Og man bør slet ikke gå med på den diskurs om »at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager«.
Myten om alle de løgnagtige kvinder er gennem mange år udbredt af de danske fædrerettighedsbevægelser med Foreningen Far i spidsen.
Foreningen Far har været med til at skabe en offentlig diskurs, der dikterer, at det vrimler med hævngerrige kvinder, der benytter falske anmeldelser om vold og stalking for at skubbe en far bort fra de involverede børn.
Det er hvad man kalder alternative fakta.  Og Man bør blot huske, at de falske anklager ikke er så udbredte, som Foreningen Far påstår.  Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare jf. punkt A. 1 og A. 3.
Læserbreve indeholder  i sagens natur  ofte mere vurderende og kommenterende bemærkninger end redaktionelle artikler.
Det er Pressenævnets opfattelse, at læserbreve og den debat, der opstår som følge heraf, må have vide rammer.
Pressenævnet finder, at udsagnene i læserbrevet fremstår som læserbrevsskribents subjektive kommentarer.
Nævnet har lagt afgørende vægt på, at udsagnet om, at Foreningen Far står i spidsen for myten om at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager beskrives som en myte og ikke et direkte citat fra foreningen, men således fremstår en beskrivelse af skribentens opfattelse af foreningen.
Pressenævnet finder herefter, at debatindlægget ikke overskrider rammerne for frisprog i kommentarer, og nævnet finder derfor, at der ikke har været grund til at kontrollere oplysninger i læserbrevet yderligere inden offentliggørelse.
Nævnet bemærker, at Midtjyllands Avis har tilbudt foreningen at bringe et debatindlæg, hvor foreningen kan give sine synspunkter til kende.
B. 8  anonymisering Foreningen Far har klaget over, at Midtjyllands Avis har afvist at fjerne foreningens navn fra læserbrevet.
Generelt om punkt B. 8 Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.
 Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.
 Det er nævnets opfattelse, at anvendelse af den nævnte bestemmelse og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person eller virksomhed, der er omtalt, og i tilfælde, hvor en offentliggørelse af nævnets kendelse om kritik ikke kan anses for tilstrækkelig til at varetage hensynet til personen eller virksomheden.
Den konkrete sag Foreningen Far har klaget over, at Midtjyllands Avis har afvist at slette Foreningen Fars navn i læserbrevet.
Foreningen Far deltager selv i den offentlige debat, og Pressenævnet finder som beskrevet ovenfor under afsnittet Korrekt information ikke grundlag for at kritisere avisen for at bringe debatindlægget.
Nævnet finder heller ikke, at andre tungtvejende grunde taler for, at kommentarer i læserbrevet er af en sådan karakter, at det skønnes rimeligt at hindre tilgængeligheden heraf.
Pressenævnet finder således ikke grundlag for at kritisere Midtjyllands Avis for ikke at hindre tilgængeligheden til læserbrevet.
 Foreningen Far har klaget til Pressenævnet over læserbrevet Et bredere perspektiv af vold i familien bragt af Midtjyllands Avis den 7. marts 2017 i den trykte udgave af avisen og på hjemmesiden mja.dk.
 Foreningen Far har klaget over Midtjyllands Avis redigering og over, at læserbrevet indeholder ukorrekte og udokumenterede oplysninger, samt over at Midtjyllands Avis har afvist at fjerne foreningens navn fra læserbrevet.
1 Sagsfremstilling Midtjyllands Avis bragte den 7. marts 2017 [Skribenten]s læserbrev Et bredere perspektiv af vold i familien i den trykte udgave af avisen og på hjemmesiden mja.dk.
Af læserbrevet fremgik blandt andet:
VOLD [I den online udgave af læserbrevet på hjemmesiden mja.dk indledes læserbrevet med ordet DEBAT, Pressenævnet] Når en mand tiltales for vold imod sit barn og sin kone eller ekskone, så er det et almindeligt princip, at han er uskyldig, indtil det modsatte er bevist.
Det er et grundlæggende retsprincip, og sådan skal det være.
Politiet skal efterforske en sådan sag, afhøre de involverede, indsamle tekniske beviser, samt afhøre eventuelle vidner.
Retten skal gå sin gang.
 Det er dog vigtigt i en sådan sag at huske, at der er flere mulige sandheder, i hvert fald er der to.
 Enten er anklagerne sande, og den voldstiltalte har rent faktisk udøvet den vold, som han er tiltalt for, eller også er der tale om en falsk anklage.
 Når en sådan sag behandles i det offentlige rum, bør man forholde sig til begge mulige udfald.
 Det sker desværre sjældent.
Alt for ofte stopper kildekritikken af den tiltalte der, hvor han udtaler »at det hele blot drejer sig om, at hans ekskone vil frarøve ham retten til deres børn« eller »at det bare er en forældrekonflikt i forbindelse med uenighed om en skilsmisse«.
I stedet bør man i det offentlige rum netop forholde sig til mere end et enkelt perspektiv.
Man bør ikke gå med på den diskurs, der gør en tiltale for hustruvold til en bagatel.
Og man bør slet ikke gå med på den diskurs om »at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager«.
Myten om alle de løgnagtige kvinder er gennem mange år udbredt af de danske fædrerettighedsbevægelser med Foreningen Far i spidsen.
Foreningen Far har været med til at skabe en offentlig diskurs, der dikterer, at det vrimler med hævngerrige kvinder, der benytter falske anmeldelser om vold og stalking for at skubbe en far bort fra de involverede børn.
Det er hvad man kalder alternative fakta.
 Realiteten er derimod, at det er meget vanskeligt for en voldsramt kvinde at få politiet til at optage en anmeldelse, endsige indlede en efterforskning.
 Bevisførelsen er ofte så vanskelig, at kvinder ofte frarådes at gå videre med anmeldelsen.
 Realiteten er også, at voldsramte kvinder ofte bliver rådet til IKKE at fortælle om vold eller overgreb i familieretten, idet en sådan omtale netop vil blive affejet som værende konfliktoptrappende adfærd.
 Realiteten er også, at vold i nære relationer ofte bagatelliseres, også af myndighederne.
[] Hvis anklagerne derimod er sande, er det vel at betragte som »løn som forskyldt«.
Men inden man dømmer en kvinde for falske anklager i den offentlige gabestok, så bør man lige tage en dyb indånding.
For mig er der ingen tvivl om, at hvis en kvinde med fuldt overlæg benytter sig af falske anklager om vold med det ene formål at hævne sig på sin eksmand, så er der tale om en skruppelløs kvinde.
Man bør blot huske, at de falske anklager ikke er så udbredte, som Foreningen Far påstår.
[] Ved mail af 9. marts 2017 kl. 09.09 klagede Foreningen Far til Midtjyllands Avis over læserbrevet.
Midtjyllands Avis afslog samme dag kl. 14.36 klagen og opfordrede samtidig Foreningen Far til at skrive et læserbrev med foreningens holdning.
Foreningen Far svarede ti minutter efter kl. 14.46 følgende til Midtjyllands Avis:
 Foreningen far går venligst ikke dialog i forhold til hadtale, chikane og urigtige oplysninger.
I bedes venligst dokumentere, hvornår Foreningen Far skulle have udtalte at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager, hvilket ikke er tilfældet og slette vores navn fra indlægget  eller bringe en beklagelse på egen vis og rettelse, således at det fremgår at Foreningen Far ikke har nævnt det pågældende og det ikke er udtryk for Foreningen Fars holdning.  Midtjyllands Avis sendte senere samme dag kl. 15.29 følgende mail til Foreningen Far:
 Jævnfør korrespondance med redaktionschef [Redaktørchefen] vil jeg gerne gentage vores tilbud om at optage et læserbrev, hvor Foreningen Far går i rette med den pågældende læserbrevsskribent.
 Vi anser læserbrevet for at være inden for grænserne for almindelig ytringsfrihed  uanset om man er enig i holdningerne eller ej.
Vi ser derfor ingen grund til at slette foreningens navn fra indlægget  eller bringe en beklagelse  eftersom den pågældende læserbrevsskribent ikke citerer Foreningen Far for det pågældende udsagn.  2 Parternes synspunkter 2.1 Foreningen Fars synspunkter Korrekt information Foreningen Far har anført, at Midtjyllands Avis har tilsidesat god presseskik ved at bringe urigtige og udokumenterede oplysninger om Foreningen Far.
Læserbrevet er udtryk for systematisk hadtale og plantede urigtige oplysninger af en begrænset personkreds.
Foreningen Far har ikke generelle holdninger til mænd eller kvinder, men til sandheden og ordentlighed for danske børn og forældre.
Foreningen har hverken udtalt eller mener at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager, som debatindlægget i Midtjyllands Avis giver indtryk af.
Foreningen har ikke ønsket at skrive et debatindlæg, da man ikke ønsker at indgå i en dialog, der blot fremmer avisens oplagstal.
B. 8  anonymisering Foreningen Far har anmodet Midtjyllands avis om at fjerne foreningens navn eller på egen vis bringe en beklagelse over hadtale baseret på faktuelt urigtige og udokumenterede oplysninger.
2.2. Midtjyllands Avis synspunkter Korrekt information Midtjyllands Avis har afvist, at god presseskik er tilsidesat, og har henvist til, at Foreningen Far gentagne gange blev opfordret til at skrive et læserbrev, som avisen tilbød at bringe.
 Midtjyllands Avis har afvist, at der skulle være tale om systematisk hadtale og plantede oplysninger, idet avisen ved søgning i avisens arkiv, hverken har kunnet finde andre læserindlæg fra læserbrevsskribenten [Skribenten], ligesom avisen ikke har kunnet finde andre indlæg om Foreningen Far.
Midtjyllands Avis har afvist, at læserbrevsskribentens ordvalg og holdninger strider mod de presseetiske regler.
Dertil kommer, at læserbrevsskribenten ikke citerer Foreningen Far i læserbrevet.
B. 8 - anonymisering Midtjyllands Avis har afvist at fjerne foreningens navn fra læserbrevet, ligesom avisen i øvrigt ikke finder grundlag for at bringe en beklagelse over indholdet i læserbrevet.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jesper Rothe, Turid Fennefoss Nielsen, Lars Lindskov og Marlene Borst Hansen.
 Foreningen Far har klaget over, at Midtjyllands Avis i debatindlægget Et bredere perspektiv af vold i familien har offentliggjort ukorrekte oplysninger samt afvist at anonymisere læserbrevet.
Korrekt information Foreningen Far har klaget over udsagnet at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager, som foreningen hverken har udtalt eller mener.
 Foreningen Far er nævnt følgende steder i læserbrevet:
Og man bør slet ikke gå med på den diskurs om »at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager«.
Myten om alle de løgnagtige kvinder er gennem mange år udbredt af de danske fædrerettighedsbevægelser med Foreningen Far i spidsen.
Foreningen Far har været med til at skabe en offentlig diskurs, der dikterer, at det vrimler med hævngerrige kvinder, der benytter falske anmeldelser om vold og stalking for at skubbe en far bort fra de involverede børn.
Det er hvad man kalder alternative fakta.  Og Man bør blot huske, at de falske anklager ikke er så udbredte, som Foreningen Far påstår.  Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare jf. punkt A. 1 og A. 3.
Læserbreve indeholder  i sagens natur  ofte mere vurderende og kommenterende bemærkninger end redaktionelle artikler.
Det er Pressenævnets opfattelse, at læserbreve og den debat, der opstår som følge heraf, må have vide rammer.
Pressenævnet finder, at udsagnene i læserbrevet fremstår som læserbrevsskribents subjektive kommentarer.
Nævnet har lagt afgørende vægt på, at udsagnet om, at Foreningen Far står i spidsen for myten om at alle kvinder er nogle løgnagtige væsner, der som hævn for et afsluttet ægteskab per definition kommer med falske anklager beskrives som en myte og ikke et direkte citat fra foreningen, men således fremstår en beskrivelse af skribentens opfattelse af foreningen.
Pressenævnet finder herefter, at debatindlægget ikke overskrider rammerne for frisprog i kommentarer, og nævnet finder derfor, at der ikke har været grund til at kontrollere oplysninger i læserbrevet yderligere inden offentliggørelse.
Nævnet bemærker, at Midtjyllands Avis har tilbudt foreningen at bringe et debatindlæg, hvor foreningen kan give sine synspunkter til kende.
B. 8  anonymisering Foreningen Far har klaget over, at Midtjyllands Avis har afvist at fjerne foreningens navn fra læserbrevet.
Generelt om punkt B. 8 Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.
 Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.
 Det er nævnets opfattelse, at anvendelse af den nævnte bestemmelse og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person eller virksomhed, der er omtalt, og i tilfælde, hvor en offentliggørelse af nævnets kendelse om kritik ikke kan anses for tilstrækkelig til at varetage hensynet til personen eller virksomheden.
Den konkrete sag Foreningen Far har klaget over, at Midtjyllands Avis har afvist at slette Foreningen Fars navn i læserbrevet.
Foreningen Far deltager selv i den offentlige debat, og Pressenævnet finder som beskrevet ovenfor under afsnittet Korrekt information ikke grundlag for at kritisere avisen for at bringe debatindlægget.
Nævnet finder heller ikke, at andre tungtvejende grunde taler for, at kommentarer i læserbrevet er af en sådan karakter, at det skønnes rimeligt at hindre tilgængeligheden heraf.
Pressenævnet finder således ikke grundlag for at kritisere Midtjyllands Avis for ikke at hindre tilgængeligheden til læserbrevet.
