Klage over utilstrækkelig behandling med  

 blodfortyndende medicin Patientklagenævnet fandt, at lægen ikke havde udvist manglende  

 omhu og samvittighedsfuldhed ved sin behandling af kvinden fra 1998 og frem  

 til den 18. februar 1999.
Nævnet oplyste, at blodfortyndende behandling tidligere overvejende  

 blev foretaget med Marcoumar, der havde en meget lang halveringstid med deraf  

 følgende risiko for ændringer i den blodfortyndende effekt over  

 lang tid.
Aktuelt foretages AK-behandling overvejende med Marevan, der har en  

 meget kort halveringstid, hvorfor resultatet af ændringer i  

 behandlingen indtræder i løbet af få dage til uger.
Patientklagenævnet fandt således, at lægen havde  

 tilrettelagt blodfortyndingsbehandlingen efter sædvanlige faglige  

 retningslinier og med klare aftaler om blodprøvetagning, resultatsvar  

 og fortsat dosering samt interval til ny blodprøve.
Nævnet  

 finder, at der ikke var rimelig grund til at antage, at den blodfortyndende  

 effekt af den ordinerede øgede dosis ville tiltage yderligere, og  

 lægen havde på denne baggrund ikke grund til intensiveret  

 kontrol.
