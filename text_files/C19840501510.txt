Til samtlige ministerier og styrelser Af byggestyrelsens cirkulæreskrivelse af 3. februar 1984 om  

 energibesparende foranstaltninger i statens bygninger m.v. fremgik det, at  

 der kunne forventes yderligere initiativer vedrørende statslige bygningers  

 tilslutning til kollektive varmeforsyningssystemer.
 På regeringens energiudvalgsmøde den 3. april 1984 blev det således  

 besluttet, at statslige bygninger i videst muligt omfang bør tilsluttes  

 kollektive varmeforsyningssystemer i de områder, hvor en sådan  

 forsyningsmulighed foreligger.
 På denne baggrund, fremsendte boligministeriet den 5. april 1984 en  

 skrivelse til samtlige ministerier med anmodning om, at der inden for de  

 enkelte ministeriers områder tages skridt til, at de statslige bygninger i  

 videst muligt omfang tilsluttes kollektive varmeforsyningssystemer.
 Det fremgik endvidere af skrivelsen, at udgifterne forbundet med  

 tilslutning til naturgas - samt fjern- og kraftvarmeforsyning, efter aftale  

 med finansministeriet, kan forventes afholdt over boligministeriets bevilling  

 til energibesparende foranstaltninger i statens bygninger.
Overgang til naturgas Det fremgik desuden, at ved overgang til naturgasforsyning skal  

 tilslutning finde sted snarest muligt og - medmindre der foreligger ganske  

 særlige forhold - senest et år efter, at naturgasforsyning er mulig i det  

 pågældende område.
Ansøgning om tildeling af midler til dækning af omstillingsudgifter følger  

 principielt de retningslinier, der er angivet i byggestyrelsens  

 cirkulæreskrivelse af 3. februar 1984 om energibesparende foranstaltninger i  

 statens bygninger m.v., dog således at omstillingsudgifterne ved overgang til  

 naturgas - under forudsætning af bevillingsmæssige muligheder - altid vil  

 kunne dækkes, uanset omfanget af de efterfølgende driftsbesparelser, og  

 uanset lønandele.
Endvidere henledes opmærksomheden på, at den i  

 cirkulæreskrivelsen af 3. februar 1984 meddelte frist for indsendelse af  

 ansøgning om tilskud til arbejder specielt for arbejder ved overgang til  

 naturgas i 1984 ikke er gældende, hvorfor der allerede i indeværende år vil  

 kunne påregnes meddelt tilsagn i et vist omfang.
De skønnede besparelser skal, som for alle andre arbejder, angives i  

 anmodningsskemaet, men specielt for naturgassen kan der f.eks. være tale om  

 visse rabatformer i en årrække.
Det er oplyst overfor byggestyrelsen, at det  

 på nuværende tidspunkt ikke er muligt at fastlægge generelle pris- og  

 rabatforhold for det statslige område.
 Til brug for finansministeriets vurdering af de fremtidige reduktioner i  

 budgetterne skal byggestyrelsen derfor anmode om, at der som bilag til  

 anmodningsskemaet vedlægges overslag over omstillingsudgifterne samt de  

 skønsmæssige beregninger af de driftsbesparelser som anmodningen formodes at  

 give anledning til, derunder tydeligt angive, hvorledes pris- og rabatforhold  

 indgår i beregningen af de skønnede besparelser.
Overgang til fjernvarme For overgang til fjern- eller kraftvarmeforsyning vil  

 omstillingsudgifterne i hver sag blive vurderet i forhold til bl.a. de  

 efterfølgende driftsbesparelser - svarende til den hidtidige administration  

 af bevillingen til energibesparende foranstaltninger, jfr. byggestyrelsens  

 cirkulæreskrivelse af 3. februar 1984.
Vejledning iøvrigt I henhold til lov om varmeforsyning gennemføres landet over en  

 varmeplanlægning, hvor geografiske områder opdeles i forsyningsområder.  

 Varmeforsyningsplanlægningen er på nuværende tidspunkt så langt, at det for  

 hovedparten af landet er fastlagt, hvilken forsyningsform der forventes  

 etableret.
De statslige bygningers beliggenhed i forhold til  

 varmeforsyningsområde er derfor afgørende for, hvilken forsyningsform der  

 bliver mulig.
 Uanset at der på nuværende tidspunkt ikke måtte være mulighed for  

 tilslutning til kollektivt forsyningssystem, kan det aktuelle område være  

 planlagt for enten naturgas- eller fjern-/kraftvarmeforsyning.
 Ved eventuelle vedligeholdelsesarbejder på et eksisterende varmeanlæg bør  

 der derfor tages højde for, at bygningen senere kan påregnes tilsluttet et  

 kollektivt system.
Visse mindre arbejder kan være særdeles rentable, såfremt en omstilling  

 først bliver aktuel flere år frem i tiden.
I et område udlagt til naturgas  

 kan udskiftning af et ældre oliefyret anlæg til et nyt oliefyret anlæg,  

 forberedt for gasfyring være yderst rentabelt o.s.v.
Det er således væsentligt at man holder sig orienteret med udviklingen i  

 varmeplanlægningen i de relevante områder.
Beliggenhedskommunen vil kunne  

 oplyse om de varmeplanmæssige forhold.
 Det skal understreges, at den til opgaven knyttede energikonsulent efter  

 arbejdets afslutning skal give bygningsadministrationen og driftspersonalet  

 den nødvendige vejledning i energiøkonomisk drift af det nyetablerede anlæg.
Desuden bør der ved anlæggets igangsættelse iværksættes energistyring.
Der  

 kan i den forbindelse henvises til SBI-rapport 117 ¹Et system for  

 energiøkonomisk drift' samt to vejledninger udsendt af byggestyrelsen:  

 ¹Energibesparelser i offentlige bygninger.
Planlægning', januar 1982 og  

 ¹Energibesparelser i offentlige bygninger,. Gennemførelse' oktober 1982.
 Det vil i de fleste tilfælde være hensigtsmæssigt, i tilknytning til  

 omstillingen af varmeforsyningen, samtidig at gennemføre andre  

 energibesparende foranstaltninger, f.eks. isoleringsarbejder.
 Anmodning om midler hertil kan fremsendes sammen med anmodning om midler  

 til overgang til kollektivt forsyningssystem.
