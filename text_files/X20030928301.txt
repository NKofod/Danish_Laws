Succession ved  

 udlodning af en erhvervsvirksomhed fra et dødsbo - fast ejendom Ligningsrådet har taget stilling til en anmodning  

 om bindende forhåndsbesked vedrørende anvendelse af reglerne i  

 dødsboskattelovens § 29, stk. 1.
Spørgsmål Kan det bekræftes, at ægtefællen og de tre børn  

 som livsarvinger efter afdøde kan succedere i afdødes beskatning ved salg af  

 fast ejendom som næringsbeskattet efter statsskattelovens § 4, for de  

 ejendomme, der udloddes fra boet? Svar Ja, for så vidt angår gevinst ved udlodning af de  

 pågældende ejendomme og under forudsætning af, at afdøde ved afståelse af de  

 pågældende ejendomme ville være blevet næringsbeskattet efter  

 statsskattelovens  

 § 4, se sagsfremstilling og begrundelse.
Beskrivelse  

 af de faktiske forhold Afdøde efterlader sig ægtefælle og tre børn.
Afdøde beskæftigede sig indtil sin død med  

 udlejning af fast ejendom samt salg af fast ejendom.
Der er både tale om  

 udlejning af fast ejendom til beboelse og erhverv.
 Ved salg af de nævnte udlejningsejendomme har  

 fortjeneste og tab ifølge repræsentanten været henført til afdødes næringsvej  

 og er derfor blevet beskattet som erhvervsvirksomhed efter reglerne i  

 statsskattelovens § 4. Der har fortrinsvis været tale om nybyggeri af  

 erhvervsejendomme og beboelsesejendomme, herunder ejerlejligheder.
 Spørgsmålet om udlægning af ejendomme fra dødsboet  

 med succession til ægtefællen og de tre livsarvinger vedrører følgende  

 ejendomme:
 .....................
Repræsentanten henviser til, at det af  

 dødsboskattelovens § 29, stk. 1, fremgår, at der kan ske udlodning af en  

 erhvervsvirksomhed til arvinger med succession.
Under begrebet  

 erhvervsvirksomhed indgår ifølge repræsentanten også fast ejendom, som har  

 været omfattet af næringsbeskatning efter statsskattelovens § 4.
 Med henvisning til dødsboskattelovens § 29, stk.  

 1, er det repræsentantens opfattelse, at ægtefællen og arvingerne kan  

 succedere  

 i afdødes skattemæssige stilling som næringsbeskattet af fast ejendom for de  

 ejendomme, som udlægges af boet med den virkning, at ægtefællen og arvingerne  

 succederer i afdødes anskaffelsestidspunkt, anskaffelsessum og  

 anskaffelseshensigt. Ønsker ægtefællen og arvingerne ikke at succedere, sker  

 der beskatning i dødsboet.
Told- og  

 Skattestyrelsens begrundelse Repræsentanten er orienteret om, at svaret vil  

 blive afgivet under den forudsætning, at afdøde ville være blevet  

 næringsbeskattet af fortjenesten efter statsskattelovens § 4 ved afståelsen  

 af  

 de pågældende ejendomme, hvis afdøde selv havde solgt ejendommene.
 Det er derfor i det følgende forudsat, at hvis  

 afdøde selv havde afstået de ovenfor nævnte ejendomme på tidspunktet for  

 udlodningen af ejendommene til ægtefællen og de 3 børn, ville han være blevet  

 næringsbeskattet ved afståelsen af samtlige ejendomme efter statsskattelovens  

 §  

 4.
Efter § 29, stk. 1, i dødsboskatteloven gælder, at  

 gevinst ved udlodning af aktiver fra et dødsbo medregnes ved opgørelsen af  

 bobeskatningsindkomsten.
Som en undtagelse hertil er anført, at dette ikke  

 gælder for gevinst ved udlodning af en erhvervsvirksomhed eller del heraf.  

 Der  

 kan ikke ske succession i aktiver, der udloddes med tab.
 Da det som nævnt er en forudsætning, at der er  

 tale om udlodning af fast ejendom, der ville have været omfattet af reglerne  

 om  

 næringsbeskatning i statsskattelovens § 4, er det styrelsens opfattelse, at  

 de  

 pågældende ejendomme må anses for at være en del af omsætningsformuen i  

 afdødes  

 erhvervsvirksomhed.
Under henvisning hertil er det styrelsens  

 indstilling, at de nævnte ejendomme vil kunne udloddes med skattemæssig  

 succession til ægtefællen og de tre børn, jf. § 29, stk. 1, sammenholdt med §  

 36 i dødsboskatteloven.
Det er dog en forudsætning herfor, at der konstateres  

 en gevinst hos dødsboet ved udlodning af de enkelte aktiver eller dele heraf.
 Ligningsrådet  

  

 tiltrådte indstillingen.
