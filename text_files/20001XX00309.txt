Skriftlig fremsættelse (28. februar  

 2001) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af  

  færdselsloven. (Afgørelse om pålæggelse af  

 standsnings- og parkeringsafgift).
(Lovforslag nr.
L 174).
 Forslaget indebærer, at  

 standsnings- og parkeringsafgifter undtages fra forvaltningslovens § 19  

 om partshøring.
 Kommunerne og politiet har i deres hidtidige praksis i  

 forbindelse med pålæggelse af disse afgifter ikke foretaget  

 partshøring.
 Lovforslaget indebærer således, at den  

 eksisterende praksis for pålæggelse af standsnings- og  

 parkeringsafgifter videreføres.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets velvillige behandling.
