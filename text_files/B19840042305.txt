 I henhold til § 9 i lov om offentlig sygesikring, jfr. lovbekendtgørelse  

 nr. 94 af 9. marts 1976, som ændret senest ved lov nr. 266 af 30. maj 1984,  

 fastsættes:
 § 1.  Den offentlige sygesikring yder tilskud til  

 kiropraktisk behandling ved kiropraktor, der er godkendt af Dansk  

 Kiropraktor-Råd.
 § 2.  Tilskud til både gruppe 1-sikrede og gruppe  

 2-sikrede ydes for indtil 5 behandlinger og 1 røntgenundersøgelse inden for  

 12 på hinanden følgende måneder.
 Stk. 2.  Tilskuddet udgør 30 kr. pr. behandling og 70  

 kr. for røntgenundersøgelse.
 § 3.  Tilskud til personer i sikringsgruppe 1 er  

 betinget af, at de søger en kiropraktor, godkendt af Dansk Kiropraktor-Råd,  

 der har tilsluttet sig en mellem den offentlige sygesikring og  

 kiropraktorerne indgået overenskomst.
Stk. 2.  Såvel gruppe 1-sikrede som gruppe 2-sikrede  

 betaler direkte til kiropraktoren den andel, det påhviler patienten at  

 betale.
Tilskud til gruppe 2-sikrede der søger kiropraktor, som ikke har  

 tilsluttet sig overenskomst, ydes af det sociale udvalg ved fremsendelse af  

 kvitteret regning.
I intet tilfælde ydes mere end regningens beløb.
§ 4.  Betalingstakster for de sikrede og de nærmere  

 vilkår for hjælpens ydelse fastsættes i overenskomst mellem Dansk  

 Kiropraktor-Forening og Sygesikringens Forhandlingsudvalg.
Overenskomsten  

 skal godkendes af indenrigsministeren efter sygesikringslovens § 26.
 § 5.  Bekendtgørelsen har virkning fra den 1. oktober  

 1984. Samtidig ophæves socialministeriets bekendtgørelse nr. 213 af 17. maj  

 1978 om tilskud efter sygesikringsloven til kiropraktisk behandling.
