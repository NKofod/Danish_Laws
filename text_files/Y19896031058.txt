 Forbrugerombudsmanden henstillede på baggrund af konkrete klager til  

 naturgasselskaberne, at de ophørte med at rette uanmodede henvendelser til  

 forbrugerne med henblik på at indgå en aftale, idet en sådan fremgangsmåde er  

 ulovlig i medfør af § 2, stk. 1 i lov om visse forbrugeraftaler, og i strid  

 med god markedsføringsskik.
 Ombudsmanden gjorde samtidig opmærksom på, at løfter afgivet af  

 forbrugere i forbindelse med en sådan henvendelse ikke er bindende jfr.  

 dørsalgslovens § 3.
2.2.1.6. Uanmodet henvendelse om salg af naturgas ikke tilladt ugyldig  

 aftale Forbrugerstyrelsen har modtaget henvendelser fra forbrugere, der uanmodet  

 er blevet kontaktet telefonisk af et naturgasselskab med henblik på at indgå  

 aftale om et personligt besøg hos forbrugeren.
Ved dette besøg har  

 forbrugeren eventuelt indgået en aftale om installation og levering af  

 naturgas.
Ifølge forbrugeraftalelovens § 2 må erhvervsdrivende ikke uden  

 forudgående anmodning herom rette personlig eller telefonisk henvendelse til  

 en forbruger med henblik på indgåelse af aftale.
På denne baggrund  

 henstillede Forbrugerstyrelsen, at Naturgasselskaberne skulle undlade at  

 rette uanmodet henvendelse til forbrugere i strid med forbrugeraftalelovens §  

 2, idet sådanne henvendelser efter styrelsens opfattelse er i strid med  

 markedsføringslovens § 1 om god markedsføringsskik.
Endvidere følger  

 det af forbrugeraftalelovens § 3, at et løfte afgivet af forbrugeren ved en  

 erhvervsdrivendes henvendelse i strid med § 2 ikke er bindende.  

 (J.nr.
FO 89-1640-1) (*1) Offentliggjort i Forbrugerstyrelsens juridiske årbog 1990, side 22.
