Bekendtgørelse om ændring af  

 bekendtgørelse om støtteordning for yngre jordbrugere § 1 I bekendtgørelse nr. 426 af 23. maj 2001 om støtteordning  

 for yngre jordbrugere, som ændret ved bekendtgørelse nr. 988 af  

 3. december 2001, foretages følgende ændring:
 1. Bilag 1 affattes som bilag 1 til denne  

 bekendtgørelse.
§ 2 Bekendtgørelsen træder i kraft den 1. januar 2002.
Ministeriet for Fødevarer, Landbrug og  

 Fiskeri, den 20. december 2001 Mariann Fischer Boel /Søren Sørensen Bilag 1 » I henhold til § 7 i lov nr. 338 af 17. maj 2000 om støtte til  

 udvikling af landdistrikterne (landdistriktsstøtteloven) har  

 Ministeriet for Fødevarer, Landbrug og Fiskeri den 13. december 2001  

 indgået aftale med DLR Kredit A/S, Nykredit A/S, Realkredit Danmark A/S  

 og Nordea Kredit Realkreditaktieselskab med følgende indhold:
 § 1. Realkreditinstituttet forpligter sig til at yde lån  

 efter loven mod statsgaranti efter lovens regler og  

 bekendtgørelsen.
§ 2. Administrationsbidraget for lån ydet efter  

 bekendtgørelsens kapitel 3, som er ansøgt efter den 31.  

 december 2001, udgør maksimalt 0, 35 pct. p.a. af lånets  

 obligationshovedstol.
Administrationsbidraget for lån ydet efter  

 bekendtgørelsens kapitel 3, som er ansøgt inden den 1. januar  

 2002, udgør maksimalt 0,27 pct. p.a. af lånets  

 obligationshovedstol.
Administrationsbidraget for konverteringslån ydet  

 efter bekendtgørelsens kapitel 8 kan ikke overstige  

 administrationsbidraget på det lån, der konverteres, jf.  

 bekendtgørelsens § 21, stk. 5.
 § 3. Lån, for hvilke der er ydet statsgaranti, forfalder  

 i henhold til gældende bestemmelser i lov og bekendtgørelse, men  

 kan derudover ikke opsiges af kreditor.
 § 4. Realkreditinstituttet kan opkræve gebyrer svarende  

 til, hvad der gælder for realkreditinstituttets øvrige  

 lån.
§ 5. Aftaleparterne indgår en administrationsaftale om  

 lån, tilbagerykning, relaksation, opkrævning af statsafgift etc.,  

 indløsning og administration af nødlidende panter,  

 dækning af tab omfattet af statsgarantien m.v.
Administrationsaftalen  

 vil være en integreret del af nærværende aftale.
 § 6. Aftalen løber til udgangen af 2002.«.
