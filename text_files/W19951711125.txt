Afskrivning, dyrlægeklinik Reference: AL § 18, stk. 2, jf. § 18, stk. 1, litra a LV E.C.4.1.5 En dyrlæge ansøgte Ligningsrådet om tilladelse til at  

 afskrive på den del af hans ejendom, der anvendtes til  

 dyrlægeklinik.
Den øvrige del af ejendommen anvendtes til  

 beboelse.
Det var oplyst, at dyrlægen hovedsageligt beskæftigede  

 sig med behandling af heste, og at ejendommen bl.a. indeholdt en særlig  

 hesteklinik, men at det ikke var muligt at lade hestene overnatte.  

 Ligningsrådet tillod afskrivning, idet dyrlægeklinikken efter en  

 samlet vurdering kunne sidestilles med landbrugets driftsbygninger.
 En dyrlæge ansøgte i henhold til afskrivningslovens § 18,  

 stk. 2, jf. § 18, stk. 1, litra a, om tilladelse til at afskrive på den  

 del af en bygning, der blev anvendt til dyreklinik.
 Ejendommen var en blandet benyttet beboelses- og forretningsejendom med et  

 samlet bebygget areal på 312 m2, hvoraf 212 m2 anvendtes til  

 dyreklinik, mens den resterende del anvendtes til beboelse.
 Det var oplyst, at ansøgeren havde valgt lokalerne med henblik  

 på at drive praksis med behandling af heste som speciale, og at  

 ansøgeren anvendte ca. 80 pct. af sin daglige arbejdstid til  

 behandling af heste.
Dyrlægeklinikken indeholdt en hesteklinik, der blev brugt ved  

 undersøgelse, herunder røntgenfotografering og ambulant  

 behandling af heste.
Der var ikke bokse/stald eller folde i forbindelse med  

 klinikken.
Herudover indeholdt klinikken et ambulatorium/operationsrum.  

 Ambulatoriet var indrettet med undersøgelsesbord, skrivebord, reoler  

 og skabe m.v. skilt fra operationsrummet af skabsvægge.
Endelig  

 indehold klinikken modtagelses- og venterum samt vagtstue, kontor og  

 toilet.
 Der var ikke mulighed for indlæggelse af heste, og der var ikke  

 indhegnede arealer i tilknytning til klinikken.
 Kommunen og den stedlige told- og skatteregion havde indstillet, at  

 anmodningen ikke blev imødekommet.
 Ligningsrådet tillod afskrivning på den del af bygningen, der  

 blev anvendt til dyrlægeklinik, idet rådet fandt, at klinikken  

 efter en samlet vurdering kunne sidestilles med landbrugets  

 driftsbygninger.
