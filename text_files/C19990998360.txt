Vejledning vedrørende  

 årsregnskabet for 1998 for realkreditinstitutter Vejledningen omfatter realkreditinstitutter og koncerner,  

 der i henhold til ' 3, stk. 1 og 3  

 i Finanstilsynets bekendtgørelse af 23. december 1994 om  

 realkreditinstitutters regnskabsaflæggelse som ændret ved  

 bekendtgørelse af 26. marts 1996, skal udarbejde årsregnskab og  

 foreløbigt årsregnskab.
 Tilføjelser/ændringer i forhold til  

 Finanstilsynets vejledning vedrørende årsregnskabet for 1997 for  

 realkreditinstitutter af 17. december 1997 er anført med kursiv.
 1. Generelt vedrørende indberetningen til  

 Finanstilsynet.
I 1999 vil arbejdet med udarbejdelse af en ny  

 regnskabsbekendtgørelse for realkreditinstitutter blive  

 påbegyndt.
I den nye bekendtgørelse forventes indsat en  

 bestemmelse om elektronisk indberetning af de foreløbige  

 årsregnskaber.
Godkendte årsregnskaber og koncernregnskaber, jf.  

 realkreditlovens ' 92, stk. 1,  

 indberettes til Finanstilsynet senest 8 dage efter godkendelsen, dog senest 3  

 måneder efter regnskabsperiodens afslutning.
Revisionsprotokoller  

 indsendes samtidig hermed.
 2. Undladelse af værdiregulering.
 Finanstilsynet tillader fra og med regnskabsåret  

 1998, at realkreditinstitutter kan undlade værdiregulering af visse  

 typer af renterisikomæssigt afdækkede forretninger.
Det vil sige, at værdiregulering af fastforrentede  

 aktiver kan undlades i de tilfælde, hvor disse aktiver afdækker  

 renterisikoen på et fast forrentet passiv således, at  

 instituttets gældsforpligelse i en realisationssituation fuldt ud vil  

 kunne indfries ved en realisation af de modsvarende aktiver.
Ved undladelse  

 af værdiregulering skal instituttet fremsende en skriftlig  

 redegørelse herom til Finanstilsynet.
Værdiregulering af fast  

 forrentede aktiver kan ligeledes undlades i de tilfælde , hvor  

 instituttet anvender fast forrentede passiver til afdækning af de  

 pågældende fast forrentede aktiver.
Institutter, der har undladt værdiregulering i  

 henhold til ovenstående, skal for hver enkelt aktivpost anføre  

 den regnskabsmæssige indre værdi, købsprisen,  

 markedsprisen samt den nominelle værdi for den del af aktivposten, der  

 er undladt værdireguleret.
Endvidere skal arten og den nominelle  

 værdi, den regnskabsmæssige værdi samt markedsværdien  

 af de til disse aktiver knyttede passiver anføres ud for hver enkelt  

 aktivpost.
Såfremt cash flowet på de afdækkende  

 instrumenter er forskelligt fra cash flowet på de afdækkede  

 aktivposter, skal der gives en redegørelse for, hvorledes  

 afdækning opnås.
Værdiregulering af afledte finansielle instrumenter  

 kan undlades, hvis forretningerne anvendes til afdækning af  

 renterisikoen på fast forrentede passiver.
Det forudsættes, at de  

 pågældende passiver ikke tillige er anvendt til afdækning  

 af renterisikoen på fast forrentede aktiver.
Værdiregulering af fast forrentede udlån  

 (herunder fast forrentede pantebreve), fast forrentede unoterede  

 værdipapirer samt afledte finansielle instrumenter kan undlades, i de  

 tilfælde hvor de afledte finansielle instrumenter anvendes til  

 afdækning af renterisikoen på fast forrentede udlån  

 (herunder fast forrentede pantebreve) og fast forrentede unoterede  

 værdipapirer.
Det forudsættes, at de pågældende  

 aktiver og afledte finansielle instrumenter ikke samtidig anvendes til  

 afdækning af renterisikoen på fast forrentede passiver eller  

 renterisikomæssigt er afdækket af fast forrentede passiver.
 Ved undladelse af værdiregulering forstås, at  

 forretningen optages til den værdi, hvortil den var opført  

 på det tidspunkt, hvor afdækningen startede.
 For at der kan være tale om afdækning, skal  

 følgende betingelser være opfyldt:
Afdækningsforretningen skal dække eller  

 eliminere en væsentlig del af renterisikoen på den  

 afdækkede position.
Det vil sige, at der skal være en høj  

 grad af sandsynlighed for, at ændringer i markedsværdien af  

 afdækningsforretningen/-forretningerne og modsatrettede ændringer  

 i markedsværdien af den/de afdækkede forretninger har en meget  

 stor korrelation, således at afdækningen kan siges at være  

 effektiv.
 Den afdækkede og den afdækkende forretning  

 (eventuelt delforretning) skal kunne opgøres individuelt (en til en  

 afdækning) eller gruppevis.
Der skal være klar skelnen mellem  

 afdækningsforretninger og forretninger, der ikke anvendes til  

 afdækning.
Dette indebærer blandt andet, at en  

 afdækningsforretning (eventuelt en specificeret delforretning) skal  

 være fastsat som værende til afdækning, og at der skal  

 være forretningsgange for, hvornår en forretning går ind  

 eller ud af gruppen af afdækningsforretninger.
 Instituttet skal i årsregnskabet beskrive de  

 metoder, man anvender til risikostyring, herunder hvorledes man sikrer  

 opfyldelsen af kriterierne ovenfor.
Institutter, der har undladt værdiregulering  

 på grund af afdækning med afledte finansielle instrumenter, skal,  

 for hver enkelt aktivpost, anføre det regnskabsmæssige  

 beløb, købsprisen (for aktivposter), markedsværdien samt  

 den nominelle værdi for den del af aktivposten henholdsvis de passiver,  

 der renterisikomæssigt er afdækket med afledte finansielle  

 instrumenter.
Ud for hver enkelt aktivpost henholdsvis passivpost  

 anføres endvidere den syntetiske hovedstol/nominelle værdi, den  

 regnskabsmæssige værdi samt markedsværdien af de afledte  

 finansielle instrumenter, der er anvendt til afdækning af renterisikoen  

 på den afdækkede del af aktivposten henholdsvis passivposten.  

 Sidstnævnte opgørelse specificeres på de enkelte  

 kategorier af afledte finansielle instrumenter.
Såfremt cash flowet  

 på de afdækkende instrumenter er forskelligt fra cash flowet  

 på de afdækkede aktivposter, skal der gives en redegørelse  

 for, hvorledes afdækning opnås.
 3. Værdiansættelse af posterne i balancen.
 3.1. Noterede værdipapirer.
 Ved værdiansættelse af papirer, der i henhold  

 til regnskabsbekendtgørelsens ' 66 skal opføres til de officielt noterede  

 kurser ultimo regnskabsåret, anvendes den af Københavns  

 Fondsbørs kl. 17.00 beregnede gennemsnitskurs "Alle handler" som den  

 officielt noterede kurs for papirer, der er noteret på  

 Københavns Fondsbørs.
 3.2. Ejendomme.
Der henvises fortsat til bestemmelserne i  

 regnskabsbekendtgørelsen om værdiansættelse af  

 immaterielle og materielle anlægsaktiver.
De pågældende  

 bestemmelser findes i regnskabsbekendtgørelsens '' 59 - 63 og omhandler af-, ned- og opskrivninger  

 af de pågældende aktiver.
Bemærkningerne om værdiansættelse af  

 ejendomme i nærværende vejledning gælder alle ejendomme,  

 herunder ejendomme til eget brug.
Ejendomme, der er overtaget på  

 tvangsauktion, er dog ikke omfattet af vejledningen.
Finanstilsynet skal gøre opmærksom på  

 regnskabsbekendtgørelsens '  

 60, hvoraf det fremgår, at der skal foretages en systematisk  

 afskrivning af materielle anlægsaktiver over deres brugstid.
Dette  

 gælder også ejendomme (bygninger).
 Hvad angår principperne for afskrivning af  

 materielle anlægsaktiver, herunder ejendomme, henvises til afsnit 37-61  

 i FSR's Regnskabsvejledning nr. 10 "Materielle anlægsaktiver" fra juni  

 1995.
 Afskrivningernes størrelse afhænger, udover  

 af aktivernes værdi, også af den forventede brugstid, aktivernes  

 forventede scrapværdi og den valgte afskrivningsmetode m.v.  

 Finanstilsynet har ikke stillet krav om en fast afskrivningsprocent.
Afskrivningerne er udtryk for en omkostning for brug af  

 ejendommen.
Afskrivningerne periodiseres over afskrivnings- eller  

 brugsperioden.
Der skal sædvanligvis ikke afskrives på grunde, da  

 disse har en ubegrænset brugstid, men alene på ejendomme.
 I tilfælde, hvor den bogførte værdi af  

 ejendomme overstiger værdien i handel og vandel (markedsværdien),  

skal instituttet nedskrive ejendommene til værdien i handel og  

 vandel (markedsværdien), jf. regnskabsbekendtgørelsens ' 62, stk. 1.
 Den bogførte værdi af disse ejendomme  

 må, medmindre værdifaldet er af forbigående karakter,  

 således ikke være højere end værdien i handel og  

 vandel (markedsværdien), uanset at der er tale om anlægsaktiver,  

 som instituttet/koncernen tillægger en høj brugsværdi.
 Svingninger i det generelle prisniveau for sammenlignelige  

 ejendomme, der indebærer, at markedsværdien af  

 instituttets/koncernens ejendomme er forskellig fra forrige års  

 markedsværdi, kan ikke antages at være forbigående.
 I tilfælde hvor værdien i handel og vandel  

 (markedsværdien) af ejendomme er væsentlig højere  

 end den bogførte værdi, kan der foretages en opskrivning  

 til denne højere værdi, såfremt  

 værdiforøgelsen må antages at være af varig  

 karakter.
Såfremt der foretages en opskrivning skal  

 afskrivning ske på grundlag af den opskrevne værdi.
En  

 opskrivning vil derfor medføre forøgede afskrivninger i de  

 enkelte år af den resterende brugstid.
 Finanstilsynet har fundet anledning til at  

 præcisere, at selv om ovennævnte regler vedrørende  

 værdiansættelse af materielle aktiver, herunder ejendomme,  

 næsten svarer til de tilsvarende regler for selskaber, der  

 aflægger regnskab i henhold til årsregnskabslovens regler, er der  

 en forskel for så vidt angår spørgsmålet om, hvilken  

 værdi, der skal nedskrives til henholdsvis kan opskrives til.
Den værdi, som realkreditinstitutter i  

 henhold til regnskabsbekendtgørelsen samt indeværende vejledning  

 skal nedskrive til/kan opskrive til, er værdien i handel og vandel  

 (markedsværdien), mens den tilsvarende værdi for selskaber, der  

 følger reglerne i årsregnskabsloven, er nytteværdien, for  

 så vidt angår opskrivninger dog ikke højere end  

 handelsværdien.
Reglerne, for hvad der skal/kan op- og nedskrives til,  

 følger ikke eksplicit af årsregnskabsloven, men fremgår af  

 Foreningen af Statsautoriserede Revisorers Regnskabsvejledning nr. 10 fra  

 juni 1995.
 3.3. Øvrige hensættelser til  

 omkostninger.
 Finanstilsynet har konstateret, at der i de senere  

 år har forekommet en øget anvendelse af passivposten  

 "Hensættelser til omkostninger" til postering af beløb til brug  

 for omstruktureringer, edb-udvikling m.v. i den finansielle sektor.
 På denne baggrund præciseres, at det ikke er i  

 overensstemmelse med almindelige periodiseringsprincipper eller med  

 regnskabsbekendtgørelsens '  

 49 at foretage hensættelser til forventede omkostninger, når  

 disse skal afholdes med henblik på at skabe grundlag for fremtidig  

 indtjening.
 Bortset fra beløb til dækning af tab og  

 omkostninger, som instituttet på balancetidspunktet har en forpligtelse  

 eller en sandsynliggjort forpligtelse til at afholde, må der under  

 posten "Hensættelser til omkostninger" sædvanligvis kun forekomme  

 hensættelser til udgifter i forbindelse med afvikling af aktiviteter  

 eller andre restruktureringsudgifter, der ikke har sammenhæng med det  

 fremtidige indtjeningsgrundlag.
 Det er ikke tilstrækkeligt kriterium for at  

 hensætte til udgifter, at der er truffet beslutning om, at de  

 pågældende udgifter senere skal afholdes.
 4.  Hensættelser til tab.
 Finanstilsynet skal vedrørende  

 hensættelsesbehovet på udestående fordringer specifikt  

 henlede opmærksomheden på Pinsepakkens effekt på  

 ejerboligområdet og de lave svineprisers effekt på  

 landbrugsområdet.
 Finanstilsynet skal endvidere gøre opmærksom  

 på, at hensættelser til tab skal foretages på baggrund af  

 individuelle bedømmelser af risikoen for tab. medmindre der er tale om  

 hensættelser på grupper af ensartede mindre lån på  

 basis af statistiske beregninger, jf. regnskabsbekendtgørelsens ' 68, stk. 2. Det vil blandt andet sige,  

 at en bloc hensættelser ikke må forekomme.
 5. År 2000-spørgsmålet.
 I årsberetningen for 1998 skal instituttets status  

 for håndteringen af år 2000-spørgsmålet omtales.
 Finanstilsynet vil inden længe i en særskilt  

 skrivelse rette henvendelse til institutterne vedrørende år  

 2000-spørgsmålet.
 6.  Regnskaber i euro.
Fra den 1. januar 1999 bliver euro officiel valuta i 11 af  

 EU=s medlemslande.
Fra og med  

 årsregnskaberne for regnskabsåret 1999 kan danske  

 realkreditinstitutter efter eget valg udarbejde deres offentlige  

 årsregnskaber i euro eller i danske kroner.
Institutter, der benytter sig af muligheden for at  

 udarbejde årsregnskaber i euro vil dog fortsat skulle foretage  

 regnskabsindberetning til Finanstilsynet i danske kroner, dvs. tallene i  

 regnskabsindberetningen skal være omregnet fra euro-regnskabet til  

 danske kroner.
Institutter, der får behov for at foretage en  

 sådan omregning, bedes kontakte Finanstilsynet  

 (Økonomisk-statistisk kontor) med henblik på nærmere at  

 aftale den omregningsmetode, der skal benyttes.
 7.  Revisionens gennemgang af nye lån.
I bekendtgørelse om revisionens  

 gennemførelse i realkreditinstitutter ' 6 stk. 3, 3 og 4 pkt., kræves det, at  

 revisionen skal gennemgå samtlige nye lån uden offentlig garanti,  

 der ikke er rene konverteringer, og som andrager mere end 10 mio. kr.  

 nominelt, eller som bringer instituttets samlede restgæld i en ejendom  

 over dette beløb.
De øvrige lånesager og konverteringer  

 over 10 mio. kr. skal gennemgås stikprøvevis.
 Med henblik på at øge sandsynligheden for at  

finde de sager, hvor der er ydet realkreditlån uden  

 tilstrækkelig pantsikkerhed, og hvor lånet i øvrigt er  

 udbetalt i strid med realkreditloven, erstatter Finanstilsynet i  

 medfør af realkreditlovens '  

 95, stk. 1, kravene i ' 6, stk. 3,  

 3-6 pkt. i bekendtgørelse om revisionens gennemførelse i  

 realkreditinstitutter med følgende krav:
Det kan oplyses, at de ovenfor nævnte krav  

 tillige er indarbejdet i den nye fælles revisionsbekendtgørelse  

 for finansielle virksomheder og finansielle koncerner.
Bekendtgørelsen  

 vil være gældende fra og med regnskabsåret 1999.
