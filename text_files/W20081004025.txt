Landmand med driftslederuddannelse berettiget til VEU, da han ikke har anvendt driftslederdelen i forbindelse med sit arbejde inden for de sidste 5 år Ankenævnet har behandlet Deres klage på møde den 10. september 2008.
Nævnet traf denne A F G Ø R E L S E Nævnet finder, at medlemmet M er berettiget i VEU-godtgørelse i forbindelse med hans deltagelse i kurset  afholdt over 2 dage den 8. og 9. januar 2008.
 Arbejdsgiveren A er derfor berettiget til refusion.
 Ankenævnet ændrer således a-kassens afgørelse af 15. februar 2008.
B E G R U N D E L S E Efter reglerne er det en betingelse for at opnå VEU-godtgørelse, at ansøgeren ikke har en uddannelse, der overstiger niveauet for erhvervsuddannelse, medmindre uddannelsen ikke har været anvendt inden for de sidste 5 år.
Ankenævnet har ved afgørelsen lagt til grund, at  M i 1981 afsluttede en landbrugsuddannelse med driftslederdel,  han har arbejdet inden for landbruget indtil udgangen af 1992,  han siden 1994 har arbejdet ved  Golfklub,  han i 2004 gennemførte greenkeeperuddannelsen,  han aktuelt er ansat som greenkeeper ved .. Golfklub, hvor hans arbejdsfunktion er at pleje, vedligeholde og anlægge golfbaner,  hans arbejdsopgaver ikke omfatter planlægning eller ledelsesmæssige opgaver, idet disse varetages af chefgreenkeeper samt en tilknyttet Skov og Landskabsingeniør.
M har med uddannelsen som landmand med driftslederuddannelse gennemført en uddannelse, der overstiger niveauet for erhvervsuddannelse og den grundlæggende landbrugsuddannelse, idet driftslederuddannelsen er en overbygningsuddannelse til den grundlæggende landbrugsuddannelse.
Han er derfor som udgangspunkt ikke omfattet af den personkreds, der kan opnå VEU-godtgørelse.
 Hans ret til VEU-godtgørelse er derfor betinget af, at han ikke har anvendt sin driftslederuddannelse inden for de sidste 5 år før kursusdeltagelsen.
 Ankenævnet har ved afgørelsen lagt vægt på, at han ikke kan anses at have anvendt sin driftslederuddannelse inden for 5 års perioden, da han ikke i sit arbejde som greenkeeper hos A har haft ledelsesmæssige opgaver, hvor han har kunnet anvende sin driftslederuddannelse.
 Da han således er berettiget til VEU-godtgørelse er hans arbejdsgiver A, som har udbetalt ham sædvanlig løn under kurset, berettiget til refusion for afholdte lønudgifter, dog maksimalt svarende til den godtgørelse, som han selv som deltager kunne have fået udbetalt.
R E G L E R Ankenævnet henviser til  § 1, § 2, stk. 1, § 3, stk. 1 og 2, § 4, stk. 1 og 6 samt § 9, stk. 1 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007 og  § 1, stk. 1 og 2, nr. 1, § 2, stk. 1, nr.1, § 4 samt § 14, stk. 1, i bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på de oplysninger som a-kassen har modtaget fra a-kassen samt supplerende oplysninger fra medlemmet, NN Landbrugsskole og ..(navn) Greenkeeping.
B E M Æ R K N I N G E R T I L S A G E N Det fremgår af ansøgningsskemaet, at M har søgt befordringstilskud i forbindelse med sin kursusdeltagelse.
Da a-kassen ikke har truffet afgørelse herom har nævnet ikke taget stilling til retten til befordringstilskud, men skal anmode a-kassen om snarest muligt at tage træffe afgørelse herom.
På ankenævnets vegne Sign De kan læse om afgørelsens retlige grundlag på de følgende sider.
 Kopi til:
Arbejdsløshedskassen Arbejdsgiver A Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:
Kapitel 1 Formål og område § 1. Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
§ 2. Den personkreds, der kan opnå ydelser efter § 1, omfatter 1) beskæftigede lønmodtagere, såvel privat som offentligt ansatte, 2) selvstændige erhvervsdrivende og 3) ledige, der er berettigede til dagpenge efter § 55 i lov om arbejdsløshedsforsikring m.v. og Stk. 2. Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.
 § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb udløser tilskud efter lov om åben uddannelse (erhvervsrettet voksenuddannelse) m.v.:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
 2) Enkeltfag på erhvervsuddannelserne (EUD) efter lov om åben uddannelse.
Kapitel 2 Godtgørelse § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
 Stk. 6. Undervisningsministeren kan fastsætte nærmere regler om godtgørelse.
§ 9. For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen.
Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.
 Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:
Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse, jf. stk. 1, er:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
 2) Følgende uddannelsesaktiviteter efter lov om åben uddannelse (erhvervsrettet voksenuddannelse) mv. (ÅU-loven) og efter de respektive uddannelsesbekendtgørelser herom:
 a) enkeltfag på erhvervsuddannelserne.
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 1) beskæftigede lønmodtagere, såvel privat som offentligt ansatte, jf. dog § 3, § 4. Det er en betingelse for at opnå godtgørelse efter denne bekendtgørelse, at deltageren 1) alene har en uddannelse ud over en almen skoleuddannelse til og med gymnasialt niveau, 2) har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser, 3) har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller 4) har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.
Stk. 2. Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne.
Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.
 Stk. 3. Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.
Kapitel 6 Refusion til arbejdsgiver § 14. Arbejdsgivere, der efter aftale med deltageren udbetaler sædvanlig løn under uddannelsen, har ret til refusion.
Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.
