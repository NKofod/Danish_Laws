Skriftlig fremsættelse (10. februar 2010) Beskæftigelsesministeren (Inger Støjberg):
Forslag til lov om ændring af lov om arbejdsmiljø (Samarbejde om sikkerhed og sundhed m.v.) (Lovforslag nr.
L 126).
  Der gives bemyndigelse til at fastsætte regler om, at læger kan få adgang til virksomhedens arbejdspladsvurdering.
  Arbejdstilsynet får hjemmel til at kunne påbyde destruktion af tekniske hjælpemidler m.v., der udgør en alvorlig risiko.
  Der skabes hjemmel til, at Arbejdstilsynet kan få adgang til oplysninger fra indkomstregistret og fra told- og skatteforvaltningens registreringssystem for virksomheder (Erhvervssystemet).
  Der foretages en udvidelse af personkredsen i den særlige tavshedspligtsbestemmelse.
  Det præciseres, at klager over afgørelser truffet af Arbejdstilsynet på baggrund af forordninger kan påklages til Arbejdsmiljøklagenævnet.
  Strafudmålingen for arbejdsgivere på personligt ejede virksomheder bringes i overensstemmelse med strafudmålingen for andre arbejdsgivere.
