Resumé  



  

 En kommune traf afgørelse om at en privat fællesvej skulle sættes i stand.  

 Afgørelsen blev bl.a. truffet på baggrund af redegørelser indhentet fra et  

 rådgivende ingeniørfirma.
Kommunen havde inden afgørelsen informeret de  

 berørte  

 lodsejere og sat en frist til at komme med indsigelser, men ikke  

 medsendt grundlaget for den påtænkte  

 beslutning  herunder redegørelserne fra ingeniørfirmaet.
En lodsejer  

 klagede  

 over afgørelsen til Trafikministeriet.
Ministeriet stadfæstede afgørelsen og  

 mente ikke der var grundlag for at kritisere kommunens sagsbehandling.
Efter ombudsmandens opfattelse var de berørte lodsejere parter i  

 forhold til kommunens afgørelse om istandsættelse af vejen.
Ombudsmanden  

 mente  

 derfor at kommunen burde have partshørt lodsejerne over oplysningerne i  

 redegørelserne fra ingeniørfirmaet.
Ombudsmanden mente desuden at kommunens  

 begrundelse for afgørelsen ikke opfyldte kravene i forvaltningslovens § 24.  

 Trafikministeriet burde have påtalt de sagsbehandlingsfejl som kommunen havde  

 begået, og burde have taget stilling til hvilken indvirkning fejlene skulle  

 have på den trufne afgørelse.
Endvidere var sagen ikke tilstrækkeligt oplyst  

 i  

 forbindelse med behandlingen i Trafikministeriet, og Trafikministeriet havde  

 også begået en partshøringsfejl.
 Ombudsmanden henstillede på den baggrund til Trafikministeriet at  

 genoptage sagen eller at foranledige at Vejdirektoratet, som på tidspunktet  

 for  

 ombudsmandens udtalelse havde fået overladt kompetencen til at behandle  

 klagesager i henhold til lov om private fællesveje, genoptog sagen. (J.nr.  

 1997-2518-516).
Partsstatus.
Partshøring.
Begrundelse.
Sagsoplysning.  

 Rekursinstans.
Manglende påtale af sagsbehandlingsfejl hos kommunen Det fremgik af sagens akter  

 at Teknik- og Miljøudvalget i K Kommune den 19. december 1994 besluttede at  

 meddele berørte lodsejere at man påtænkte at istandsætte vejen X og en del af  

 vejen Y.
Begge veje var private fællesveje.
Beslutningen blev truffet efter  

 skriftlige henvendelser fra en lodsejer der fandt at X trængte til  

 istandsættelse,  

 og efter at man på den baggrund havde indhentet en redegørelse af 8. december  

 1994 om vejenes tilstand fra det rådgivende ingeniørfirma C.
Af redegørelsen  

 fremgik bl.a. følgende:
 Under gennemgangen kunne det  

 konstateres, at huller i stamvejen er opfyldt med asfaltaffald,  

 murbrokker,  

 gamle tagplader, stabilt grus m.m.
 Sidevejene består  

 hovedsageligt af bløde veje med græsvækst afstrøet med  

 strandskaller i køresporene.
 Vejens tilstand taget i  

 betragtning, skønnes det rimeligt at forespørge lodsejerne til en  

 istandsættelse.
 Jvf. bestemmelserne i  

 lovbekendtgørelse nr. 625 (Privatvejsloven) af 21. juli 1993, § 13, stk. 2,  

 kan  

 kommunalbestyrelsen bestemme, at lovens afsnit III skal finde anvendelse i  

 andre stedligt begrænsede områder (f.eks. sommerhusområder).
 Med kommunalbestyrelsens  

 bemyndigelse, kan teknik & miljøudvalget (Vejmyndigheden), således  

 undlade  

 at afholde vejsyn, idet det jo kan være vanskeligt at samle lodsejere i et  

 sommerhusområde.
 I stedet for kan udvalget,  

 jvf. § 59, stk. 2, gennemføre en påtænkt beslutning om istandsættelse  

 af  

 vejen.
 Ved en sådan fremgangsmåde  

 skal enhver som vil blive berørt af den påtænkte beslutning, gennem en  

 meddelelse, gøres bekendt med indholdet af beslutningen.
 I meddelelsen fastsættes en  

 frist på ikke under 3 uger for adgang over for udvalget at fremkomme med  

 indsigelser og ændringsforslag.
 Det er normal praksis, at  

 udgiften ved en vejistandsættelse skal pålægges de grunde, der grænser til  

 vejen.
 Imidlertid kan vejmyndigheden  

 bestemme, at andre brugere af en privat fællesvej end ejerne til de  

 tilgrænsende grunde skal deltage i udgifterne ved istandsættelsen, såfremt  

 deres benyttelse, af vejmyndigheden, skønnes  

  

 i særlig grad  

  

 at medføre slid på vejen.
 Vejmyndigheden kan endvidere  

 træffe beslutning om, at flere private fællesveje, der i færdselsmæssig  

 henseende udgør en enhed, skal istandsættes og vedligeholdes som ét samlet  

 arbejde, således at udgifterne ved arbejderne fordeles mellem samtlige  

 bidragspligtige under ét.
 Omstående kunne komme på tale  

 i det konkrete tilfælde, da (X) er sammenhængende med (Y) mod syd, og  

 tydeligvis  

 også vejbetjener dette område.
 En efterfølgende besigtigelse  

 af (Y) viser, at vejanlægget fra (X) til plantagen er i samme  

 dårlige stand  

 som stamvejen i (X).
 Det omtalte vejstykke  

 betjener 11 parceller.
 Endvidere kunne det  

 konstateres, at rørlægningen af det offentlige vandløb under vejen i skel  

 mellem  

 de 2 veje er nedkørt og skal retableres.
Det skal herefter anbefales,  

 at der gennemføres en istandsættelse af (X) samt en del af (Y), jf. vedlagte  

 forslag til Meddelelse til direkte berørte lodsejere i (X) og (Y)  

 (i alt 35  

 parceller, jf. vedlagte plan, mål 1:4.000). Den 22. december 1994 blev  

 denne meddelelse herefter sendt ud til de berørte lodsejere:
 Teknik & Miljøudvalget  

 har i sit møde den 19. december 1994 vedtaget en påtænkt beslutning om  

 istandsættelse af vejen (X) samt en del af (Y), jf. bestemmelserne i  

 lovbekendtgørelse nr. 625 af 21. juli 1993 (Privatvejsloven).
 Der påtænkes truffet beslutning  

 med tilhørende udgiftsfordeling om, at vejen i en bredde af  

 3.0 m  

 befæstes med 10 -  

 15 cm  

 stabilt grus.
 Med baggrund i et foreløbigt  

 overslag vil bidraget pr. parcel andrage ca. 4.800,00 kr.
Indsigelse eller  

 ændringsforslag må være tilstilet vejmyndigheden, (K) Kommune senest den 20.  

 januar 1995, jf. privatvejslovens § 59, stk.  

 2. Kommunen medsendte ikke kopi  

 af den ovennævnte ingeniørrapport eller andet materiale som lå til grund for  

 den påtænkte beslutning.
I brev af 16. januar 1995 til  

 K Kommune gjorde A og B, som sammen ejer to grunde beliggende på (X),  

 indsigelse mod den påtænkte beslutning.
De skrev bl.a.  

  

 at  

  

 kommunens afgørelse ikke var tilstrækkelig begrundet,  

  

 at  

  

 der ikke havde været afholdt vejsyn,  

  

 at  

  

 der ikke var redegjort for hvorledes  

 byrdefordelingen var fastlagt og hvorledes man var kommet frem til beløbet  

 4.800 kr,  

  

 og at  

  

 vejen efter deres  

 opfattelse ikke trængte til en istandsættelse.
Ved en istandsættelse frygtede  

 de at den gennemkørende trafik ville blive stærkt forøget.
 Kommunen modtog også  

 indsigelser fra andre grundejere.
På baggrund af indsigelserne  

 indhentede kommunen den 14. februar 1995 en ny redegørelse fra C.
Af denne  

 fremgik bl.a. følgende:
   


  

 Hovedpunkter i forbindelse med  

 indsigelser:
 37,5% af lodsejerne i (X) og  

 9,1% af lodsejere i (Y) har indsendt indsigelser.
 Ud over almindelige spørgsmål  

 vedr. ønske om afholdelse af vejsyn, større vejbredder, vejenes almene  

 standard, udførelse m.v., går indsigelserne generelt på:
 1) Vejenes benyttelse for  

 gennemkørende trafik, fra (N-vej) til (S-vej).
 2) Udgiftsfordelingen.
 ad pkt. 1) Det kan meget vel  

 forventes, at nogle grundejere vil fremsætte krav om en hensigtsmæssig  

 trafiksanering i medfør af færdselslovens § 40 - evt. en total spærring for  

 gennemkørende trafik i medfør af privatvejslovens § 44. Ved et evt. afslag  

 omkring foranstaltninger i medfør af § 44, pålægges vejmyndigheden jfr § 58,  

 stk. 2, pligt til at tage del i udgifterne ved vejens istandsættelse og  

 vedligeholdelse.
 ad pkt. 2) Forslagene går  

 hovedsageligt på, at grundejerne, der udlejer deres sommerhus, skal betale en  

 større del af anlægs- og driftsudgifterne.
 Forslag/konklusion:
 Da det forudsættes, at (K)  

 Kommune ikke har nogen interesse i at deltage økonomisk i vejenes  

 istandsættelse, indstilles at istandsættelse af (X) og en del af (Y) udføres  

 som påtænkt, dog således at der ved (S-vej) og ved (N-vej) opsættes skilte  

 med  

 gennemkørsel forbudt (C21 tavle med undertekst).
Alternativt, at foretage  

 afspærring mellem de to veje og herefter kun istandsætte (X), hvorfra  

 vejsagen  

 er rejst. På et møde den 27. februar  

 1995 traf Trafik- og Miljøudvalget endelig beslutning om istandsættelse af  

 vejene.
Af beslutningen fremgik følgende:
 Med henvisning til Byrådets  

 påtænkte beslutning om istandsættelse af den private fællesvej (X) og en del  

 af  

 den private fællesvej (Y), (K) Bad, som meddelt ved brev af 21. december  

 1994,  

 har Teknik- og Miljøudvalget truffet endelig beslutning om, at vejene  

 istandsættes som et samlet arbejde ved kommunens foranstaltning, men for de  

 forpligtedes regning.
 Endelig beslutning.
 1. Som bruger af vejene anses  

 de til enhver tid værende ejere af matr. nre. ( ), (K) Bad, som derfor anses  

 for at være forpligtet til at afholde udgifterne ved såvel anlæg som  

 vedligeholdelse  

 af vejene.
 ...
 4. (X):
 Vejstrækningen fra (S-vej)  

 til det rørlagte vandløb samt stikvejene istandsættes i deres samlede længde  

 578 lbm. med 3 ms kørebane på følgende måde:
 Eksisterende vejmateriale  

 udjævnes/afgraves til fornødent plant underlag og påføres fyldsand således at  

 der kan etableres vejkasse for ny kørebanebefæstelse, der udlægges fiberdug  

 og  

 10/15 cm mek. stabilt grus som komprimeres til fornøden fasthed.
 Arbejdet udføres i h.t.  

 almindelige betingelser for arbejder og leverancer AB  

 92, og skal være udført inden 26. maj  

 1995.
 5. (Y):
 Vejstrækningen fra (N-vej)  

 mod syd, til rørlagte vandløb ved matr. nr. ( ) istandsættes fra det rørlagte  

 vandløb mod nord til skovbrynet ved matr.nr. ( ) mod syd i alt 352 lbm med 3  

 ms kørebane på følgende måde:
 Eksisterende vejmateriale  

 udjævnes/afgraves til fornødent plant underlag og påføres fyldsand således at  

 der kan etableres vejkasse for ny kørebanebefæstelse, der udlægges fiberdug  

 og  

 10/15 cm. mek. stabilt grus som komprimeres til fornøden fasthed.
 Arbejdet skal udføres i h.t.  

 almindelige betingelser for arbejder og leverancer AB  

 92, og skal være udført inden 26. maj  

 1995.
 6. Rørunderføringen under  

 vejen i skel mellem de 2 veje retableres med Ø  

 300 mm  

 rør.
7. Efter fuldførelsen af de  

 under pkt. 4, 5 og 6 nævnte arbejder beregnes bidrag i h.t. tilhørende  

 partsfordelingsliste.
Udgifter til vedligeholdelse beregnes efter samme  

 partsfordeling.
 Vejbidraget skal betales  

 kontant.
Opmærksomheden henledes på  

 bestemmelserne i § 7 i lovbekendtgørelse nr. 625 af 21. juli 1993 og § 2 i  

 lovbekendtgørelse nr. 488 af 18. november 1985, hvorefter byrådets beslutning  

 for så vidt angår arbejdets udførelse alene kan ankes til Trafikministeriet,  

 Frederiksholms Kanal 25, 1220 København K., hvad angår retslige spørgsmål.  

 Klagefristen er 4 uger. Beslutningen blev sendt til  

 de berørte lodsejere med brev af 15. marts 1995. Der blev samtidig sendt et  

 bidragsfordelingsskema hvoraf fremgik at der for hvert matr. nr. skulle  

 betales  

 4.805,90 kr.
I brev af 21. marts 1995 til  

 lodsejerne beklagede kommunen at der var sket en fejl ved beregningen af  

 udgifterne til istandsættelse af vejen idet det angivne overslag ikke var  

 tillagt moms.
Der fremsendtes ny bidragsfordeling.
Beløbet pr. matr. nr. var  

 heri udregnet til 6.007,37 kr.
Den 8. april 1995 klagede A  

 og andre lodsejere til Trafikministeriet over kommunens afgørelse.
I sin  

 klage  

 skrev A bl.a.  

  

 at  

  

 vejen ikke trængte  

 til en så omfattende istandsættelse,  

  

 at  

  

 rørunderføring er et kommunalt anliggende,  

  

 at  

  

 den påtænkte istandsættelse ville gøre vejen farlig for bløde  

 trafikanter og  

 medføre forøget gennemgående trafik,  

  

 at  

  

 kommunen burde have afholdt vejsyn, og  

  

 at  

  

 kommunen havde ignoreret borgernes indsigelser.
A anmodede om at klagen måtte  

 blive tillagt opsættende virkning.
A og de andre lodsejere klagede samme dag  

 til Tilsynsrådet for Ribe Amt over K Kommunes sagsbehandling i forbindelse  

 med  

 afgørelsen.
Trafikministeriet bekræftede  

 den 5. maj 1995 modtagelsen af klagen og oplyste samtidig at man havde bedt K  

 Kommune om en udtalelse.
Den 17. maj 1995 oplyste tilsynsrådet over for A at  

 man havde sendt hans klage til Trafikministeriet idet tilsynsrådet ikke som  

 generel tilsynsmyndighed kunne behandle en klage når klagen samtidig var  

 indbragt for og blev behandlet af en i lovgivningen særligt nævnt speciel  

 tilsynsmyndighed.
I brev af 19. maj 1995 afgav  

 K Kommune udtalelse til Trafikministeriet.
Af udtalelsen fremgik bl.a.  

 følgende:
 Jeg har kort redegjort for  

 de forskellige klagepunkter, samt vedlagt kopi af journalark, redegørelse fra  

 (C) og udskrift af beslutningsprotokol.
 ·  

  

 	  

 Vejen er i dårlig stand og trænger til  

 istandsættelse, hvilket det rådgivende ingeniørfirma (C) også har redegjort  

 for.
 ·  

  

 	  

 Kommunen har ikke haft anlægsopgaver i  

 området, men renovationsvogn kommer en gang i ugen og slamsuger en gang om  

 året, hvilket vejen skal kunne klare.
·  

  

 	  

 Rørunderføring under private fællesveje er  

 lodsejernes anliggende og den nævnte rørunderføring er intakt, men vejen er  

 efterhånden skyllet ned i grøften.
Rørunderføringen er en Ø 200 beton rør.  

 For  

 at forhindre at vejmaterialer fortsat skylles ned i grøften skal underføring  

 udskiftes og forlænges.
 ·  

  

 	  

 De private fællesveje i hele  

 sommerhusområdet på (K), tilstræbes at skal holde en bredde på  

 3 m  

 for at dæmpe hastigheden, ved større  

 vejbredder, kan der foretages forbikørsel af fodgænger og cyklister uden at  

 sænke hastigheden, det kan der ikke med den valgte vejbredde.
 ·  

  

 	  

 For at imødegå mere gennemgående trafik på  

 (X) og (Y), er det besluttet, at der skal opsættes skilte med gennemkørsel  

 forbudt (C21 tavle med undertekst).
·  

  

 	  

 Byrådet har besluttet, at  

 sommerhusområderne skal behandles efter afsnit III i Privatvejsloven, hvilket  

 medfører at der ikke  

  

 skal  

  

 afholdes  

 vejsyn.
De berørte lodsejere til en vejistandsættelse kommer oftest fra hele  

 landet, og enkelte er bosat i udlandet, derfor vil det ved afholdelse af  

 vejsyn  

 være svært at få samlet ret mange af lodsejerne.
Ved en påtænkt  

 istandsættelse  

 har alle lodsejere mulighed for at give deres mening til kende.
·  

  

 	  

 Hovedparten af indsigelserne var rettet mod  

 udgiftsfordelingen, hvor de ønskede en deling efter hvor meget sommerhuset  

 blev  

 benyttet, samt mod en forventning om øget gennemkørende trafik. Kommunens udtalelse med bilag  

 blev ikke sendt til A og de andre klagere med henblik på bemærkninger.
A skrev den 7. juni 1995 til  

 tilsynsrådet med anmodning om at sagen alligevel blev taget op til behandling  

 idet A havde fået det indtryk at Trafikministeriet kun tog stilling til den  

 tekniske side af sagen og ikke til de forvaltningsmæssige spørgsmål.
Den 11.  

 juli 1995 anmodede tilsynsrådet Trafikministeriet om bemærkninger til det A  

 havde anført.
 Den 27. juli 1995 sendte K  

 Kommune til Trafikministeriet dokumentation for at kommunen havde besluttet  

 at  

 anvende privatvejslovens afsnit I, III og IV i kommunens sommerhusområder.
Trafikministeriet bad den 3.  

 august 1995 K Kommune om at tage stilling til om kommunen skulle bidrage til  

 vejenes istandsættelse idet kommunen havde nægtet at foranledige vejene  

 lukket  

 for gennemkørsel.
Samme dag bad Trafikministeriet Miljøstyrelsen om en  

 udtalelse  

 om hvorvidt istandsættelse og vedligeholdelse af det offentlige vandløb i det  

 foreliggende tilfælde skulle foretages efter vandløbslovens bestemmelser,  

 eller  

 om underløbet måtte anses for en del af vejen og derfor skulle istandsættes  

 efter privatvejslovens bestemmelser.
Ligeledes den 3. august 1995  

 besvarede Trafikministeriet tilsynsrådets henvendelse.
Ministeriet oplyste at  

 det var ministeriets opfattelse at det var mest hensigtsmæssigt at  

 Trafikministeriet behandlede de spørgsmål A havde rejst over for tilsynsrådet  

 i  

 forbindelse med ministeriets behandling af As klage.
A modtog kopi af  

 Trafikministeriets breve til K Kommune og til Miljøstyrelsen.
Ministeriet  

 oplyste  

 samtidig at man ikke kunne imødekomme As anmodning om at klagen måtte  

 blive  

 tillagt opsættende virkning idet der ikke sås at være begrundet tvivl om at K  

 Kommune havde hjemmel til at kræve det pågældende arbejde udført.
 I brev af 16. august 1995 til  

 Trafikministeriet oplyste Miljøstyrelsen at vedligeholdelsen og  

 istandsættelsen  

 af den i sagen omhandlede rørunderføring for den private fællesvej ikke  

 henhørte under vandløbslovens regler, og at vedligeholdelsen således ikke  

 påhvilede vandløbsmyndigheden som et led i vedligeholdelsen af  

 kommunevandløbet.
 Den 24. august 1995 skrev A  

 og andre lodsejere bl.a. følgende til K Kommune:
 ...
 Ifølge oplysninger fra  

 kommunens sagsmateriale er der fremkommet indsigelser og ændringsforslag fra  

 flere lodsejere, ligesom der af lodsejere er fremsendt klager til  

 Trafikministeriet.
 Hovedparten af disse  

 indsigelser og klager angår den forventede øgede gennemgående trafik og  

 udgiftsfordelingen.
 Uanset disse indsigelser og  

 til trods for, at der i klagerne til Trafikministeriet er begæret opsættende  

 virkning, har kommunen ladet arbejdet udføre tilsyneladende i  

 overensstemmelse  

 med beslutningen.
 Allerede nu kan det  

 konstateres, at der som forventet er blevet en større biltrafik på (X), og at  

 hastigheden  

 er forøget.
Vi underskrevne lodsejere -  

 underskriftsblade med navn, adresse og matrikelnummer er vedhæftet denne  

 skrivelse - der har parceller beliggende ved (X), og som i det hele kan  

 tilslutte os de af (D) i skrivelse af 19. januar 1995 til (K) Kommunes  

 vejmyndighed anførte betragtninger, finder det uomgængeligt nødvendigt, at de  

 to veje (X) og (Y) som oprindeligt indtil 1981 på ny adskilles i henseende  

 til  

 gennemkørende trafik, (X) med adgang til (S-vej) og (Y) med adgang til  

 (N-vej), således at der etableres en effektiv vejspærring ved det  

 rørunderlagte  

 vandløb ved matr.
Nr. ( ) alene med gennemgangsmulighed for gående og for  

 trækkende cykler.
Det er oplyst, at kommunen  

 har til hensigt at opsætte vejtavler ved de to vejes udmunding i (S-vej) og  

 (N-vej) for at mindske den gennemkørende trafik.
Vi finder en sådan  

 foranstaltning uden praktisk betydning.
 Vi forbeholder os at  

 fremkomme med yderligere bemærkninger også i anledning af den af kommunen  

 besluttede udgiftsfordeling.
Bilag:  

 Tiltrædelseserklæringer fra lodsejere repræsenterende 21 af de 24 berørte  

 parceller svarende til 87,5%. Trafikministeriet modtog en  

 kopi af brevet.
 Den 29. august 1995 sendte  

 tilsynsrådet A en kopi af Trafikministeriets brev af 3. august 1995.
Trafikministeriet rykkede den  

 22. september 1995 K Kommune for svar på ministeriets brev af 3. august 1995.  

 Den 3. november 1995 oplyste kommunen at sagen ville blive taget op til  

 fornyet  

 politisk behandling på et møde i teknik- og miljøudvalget den 18. december  

 1995. Den 30. januar 1996 bad ministeriet kommunen om at oplyse hvad der blev  

 besluttet på mødet.
Kommunen skrev den 12. marts 1996 bl.a. følgende til  

 ministeriet:
 Sagen vedr. istandsættelse  

 af de private fællesveje (X) og (Y) blev behandlet på teknik og miljøudvalget  

 den 29. januar 1996, og dette giver anledning til, at besvare de spørgsmål  

 stillet til trafikministeriet af lodsejere på de berørte veje.
 (K) Kommune kan ikke  

 tiltræde, at adgangen mellem (X) og (Y) begrænses, da det var en betingelse  

 for  

 at godkende udstykningen af området, at der blev etableret vejadgang til  

 (S-vej) for alle parceller på (X) og (Y).
 (K) Kommune kan derimod godt  

 tiltræde, at der sker en regulering/begræsning af den gennemgående trafik ved  

 opsætning af skilte med gennemkørsel forbudt (C21 tavle med undertekst) ved  

 indkørsel  

 til (X) i nord og ved indkørsel til (Y) i syd.
 Ved istandsættelsen har (K)  

 Kommune undladt, at istandsætte den sydlige del af (Y) fra matr. nr. ( ) til  

 (N-vej), denne del af (Y) tjener ikke som adgangsvej for parcellerne, men kun  

 som adgangsvej til skoven ( ).
Ved opgørelsen af udgifter  

 til istandsættelse af (X) og (Y), bliver udgifterne til rørunderføringen ikke  

 medregnet, ligeledes er (K) Kommune opmærksom på, at kommunens afslag til  

 lodsejerne på (X) på trafikregulerende foranstaltninger i 1991, har medført,  

 at (K) Kommune er pligtig til at deltage i istandsættelse af vejen, med den  

 del  

 der kan henføres til gennemgående trafik, der har medført særlig slitage på  

 vejen.
Det er (K) Kommunes opfattelse, at denne del andrager 15 % af  

 istandsættelsesudgifterne.
Ligeledes stilles der  

 spørgsmål ved størrelsen af de samlede istandsættelsesudgifter.
Ved en  

 vejistandsættelse  

 skal der bruges store mængder stabiltgrus, og da prisen for stabiltgrus er  

 ca.  

 3 gange større på (K) end på fastlandet, på grund af færgefragt, bliver den  

 slags anlægsopgaver mere bekostelige på (K).
 Ved istandsættelsen af (X) og  

 (Y), der blev udført i foråret 1995, havde (K) Kommune et overskud af  

 genbrugs  

 stabiltgrus, der var fremstillet ved nedknusning af stenmaterialer på  

 (K),  

 disse materialer blev anvendt til bundsikringen af vejen, og kunne leveres  

 til  

 ca. 1/3 af den kalkulerede pris.
Alt i alt har ovennævnte  

 medført, at regningen for istandsættelsen reduceres med ca. 30% i forhold til  

 det kalkulerede. Den 22. marts 1996 sendte  

 Trafikministeriet K Kommunes udtalelse til A med henblik på bemærkninger.
 K Kommune fremsendte den 25.  

 marts 1996 regning for istandsættelse af vejene til A og de andre lodsejere.  

 Det fremgik at der skulle betales 4.177,55 kr. pr. matr. nr.
I brev af 8. april 1996  

 fremkom A sammen med en anden klager med bemærkninger til K Kommunes  

 udtalelse.  

 A skrev bl.a. at undersøgelser på bl.a. tinglysningskontoret ikke havde  

 kunnet bekræfte K Kommunes anbringende om at det var en betingelse for at  

 godkende  

 udstykningen af området at der blev etableret vejadgang til S-vej for alle på  

 X  

 og Y.
Herudover anførte A  

  

 at  

  

 det ikke  

 var korrekt at den sydlige del af Y ikke tjente som adgangsvej for  

 parcellerne,  

  

 at  

  

 A - hvis der blev etableret  

 adgangsbegræsning mellem fællesvejene - var villig til at give afkald på at K  

 Kommune skulle bidrage til istandsættelsen, og endelig  

  

 at  

  

 K Kommune ikke havde tilbudt nogen form for kontakt med  

 lodsejerne.
A fremsatte i brev af 9.  

 april 1996 yderligere nogle bemærkninger.
A konkluderede at det var påkrævet  

 med en grundig gennemgang af K Kommunes sagsbehandling, såvel den tekniske  

 som  

 den forvaltningsmæssige side af sagen.
A henstillede til Trafikministeriet at  

 der blev foretaget en sådan undersøgelse.
 I anledning af As  

 henvendelser bad Trafikministeriet i brev af 16. april 1996 K Kommune om at  

 fremsende dokumentation for at godkendelse af udstykningen af området var  

 betinget af at der blev etableret vejadgang til S-vej for alle på X og Y.  

 Ministeriet anmodede desuden om bemærkninger til det A havde anført.
 Den 24. maj 1996 svarede K  

 Kommune bl.a. følgende:
 I forbindelse med udstykningen  

 af matr.nr. ( ) blev der etableret vejforbindelse fra matr. nr. ( ) til vej  

 matr.nr. ( ). Herved fik parcellerne matr. nr. ( ) vejadgang direkte til  

 (S-vej).
Der er blevet taget nogle  

 billeder der viser, at (X) og (Y) ikke indbyder til gennemkørsel, hvis man  

 ikke  

 er lokalkendt.
Disse vil blive sendt til Trafikministeriet, så snart de er  

 fremkaldt.
Udfra dette grundlag er det (K) Kommunes opfattelse, at kommunens  

 del andrager 15 % af istandsættelsesudgifterne.
Som tidligere nævnt i brev af  

 den 19. maj 1995 fra (K) Kommune, har Byrådet besluttet, at  

 sommerhusområderne  

 skal behandles efter afsnit III i Privatvejsloven, hvilket medfører at der  

 ikke  

  

 skal  

  

 afholdes vejsyn.
Ved en påtænkt  

 istandsættelse har alle lodsejere mulighed for at give deres mening til  

 kende.
 Der vil sammen med billederne  

 blive fremsendt yderligere oplysninger til de øvrige klagepunkter fremført i  

 brevet af den 8. april 1996 fra (A), (E) og (B).
... K Kommune sendte den 19. juni  

 1996 billederne til Trafikministeriet og oplyste samtidig at man havde  

 anmodet  

 Politimesteren i Esbjerg om en udtalelse om opsætning af  

 gennemkørselforbudt-skilte ved indkørslen til X og Y.
 A rykkede den 17. og 23. juli  

 1996 K Kommune for svar på sin henvendelse af 24. august 1995.
 Den 25. juli 1996 skrev K  

 Kommune følgende til Trafikministeriet:
 Som svar på de sidste  

 klagepunkter fremført af (A), (E) og (B), kan følgende oplyses:
Det har været meningen, at  

 lodsejerne af de grundstykker, der er opstået i forbindelse med udstykningen  

 af  

 matr. nr. ( ), skulle have mulighed for udkørsel til (S-vej). Det har ikke  

 været en betingelse, men en mulighed.
Dette ses ud fra medsendte kopi af et  

 brev til Landinspektør (F) og (G) fra (K) Kommune af den 15. januar 1974:
...  

  

 At  

  

 kørsel til og fra parcellerne ikke sker over matr. nr. ( ) eller  

 parceller udstykket heraf, forinden en eksisterende vej, fortløbende over  

 denne ejendom, er udbygget og befæstet efter en af vejmyndigheden forud  

 tiltrådt plan, ... Lodsejerne skulle altså have  

 muligheden, så snart vejen over matr. nr. ( ) var færdigt anlagt.
Efter oplysning fra den  

 tidligere formand for Teknik- og Miljøudvalget, var det ikke på (K) Kommunes  

 foranledning, at vejen blev gennemgående, men efter en udstykningsplan fra  

 landinspektøren, som (K) Kommune efterfølgende godkendte. I brev af 13. august til H,  

 som sammen med A havde underskrevet brevene af 24. august 1995 samt af 17. og  

 23. juli 1996, skrev K Kommune bl.a. følgende:
 Med henvisning til Deres  

 brev af den 23. juli 1996 angående de private fællesveje (X) og (Y), kan det  

 oplyses,  

 at det på Teknik- og Miljøudvalgsmødet den 27. februar 1995 blev besluttet,  

 at  

 der fortsat skal være mulighed for gennemkørsel via (X) og (Y).
Teknik og Miljøudvalget  

 besluttede endvidere den 29. januar 1996, at (K) Kommune er pligtig til at  

 deltage  

 i istandsættelsen, med den del der kan henføres til gennemkørende trafik, der  

 har medført særlig slitage på vejen.
Denne andel andrager 15 % af  

 istandsættelsens  

 udgifter.
Jvf. brev dateret den 12. marts 1996 fra (K) Kommune, som tidligere  

 er fremsendt.
... Den 11. september 1996  

 meddelte Politimesteren i Esbjerg K Kommune at man ikke kunne anbefale at der  

 blev opsat gennemkørselforbudt-skilte ved indkørslen til X og Y.  

 Politimesteren  

 anbefalede at problemet i samarbejde med vejens ejere blev løst ved  

 etablering  

 af nogle fysiske foranstaltninger der enten umuliggjorde gennemkørsel eller  

 gjorde gennemkørsel uattraktiv.
Trafikministeriet traf den  

 20. september 1996 afgørelse i sagen.
Af denne fremgik bl.a. følgende:
 ...
De anfører i Deres klage, at ·  

  

 	  

 vejen ikke trænger til så omfattende  

 istandsættelse, ·  

  

 	  

 kun første del af stikvej mellem nr. 2 og  

 14 samt rørunderføring under de 2 private fællesveje (X) og (Y) trænger til  

 istandsættelse, ·  

  

 	  

 nævnte vejstykke mellem nr. 2 og 14 er  

 ødelagt af kommunens gravemaskiner, ·  

  

 	  

 rørunderføring udelukkende er et kommunalt  

 anliggende og ansvar, idet det drejer sig om et kommunalt vandløb, ·  

  

 	  

 rørunderføringen er udført så svag, at den  

 ikke kan bære den trafik, der er på vejen, ·  

  

 	  

 den af kommunen besluttede bredde på  

 3 m  

 vil være direkte farlig for bløde  

 trafikanter (herunder børn), da der ikke bliver plads til bil og cykel, ·  

  

 	  

 istandsættelse som af kommunen foreslået  

 givet vil betyde en forøget trafik mellem ( ) og (K) Bad med stærk belastning  

 af miljøet i (X) som følge, ·  

  

 	  

 kommunen ikke har overholdt bestemmelserne  

 i privatvejslovens § 59, stk. 1, idet der ikke er indkaldt til vejsyn, ·  

  

 	  

 kommunen helt klart har vist, at den ikke  

 har overblik over økonomien i denne sag, ·  

  

 	  

 kommunen klart har ignoreret borgernes  

 indsigelser.
·  

  

 	  

 Trafikministeriet har i den anledning  

 indhentet en udtalelse fra (K) Kommune, som anfører, at ·  

  

 	  

 vejen er i dårlig stand og trænger til  

 istandsættelse, jf. den med kommunens brev fremsendte redegørelse fra det  

 rådgivende ingeniørfirma (C), ·  

  

 	  

 kommunen ikke har haft anlægsopgaver i  

 området, men at renovationsvogn kommer ugentligt og slamsuger årligt, hvilket  

 vejen skal kunne bære, ·  

  

 	  

 rørunderføring under private fællesveje er  

 lodsejernes anliggende, og at nævnte rørføring er intakt, men vejen  

 efterhånden  

 skyllet ned i grøften.
Rørunderføring skal udskiftes og forlænges, for at  

 vejmaterialer ikke fortsat skyller ned i grøften, ·  

  

 	  

 private fællesveje i hele sommerhusområdet  

 på (K) tilstræbes fastholdt i en bredde på  

 3  

 m  

 for at dæmpe hastigheden.
Ved større vejbredder kan  

 der foretages forbikørsel af fodgængere og cyklister uden at sænke  

 hastigheden, det kan der ikke med den valgte vejbredde, ·  

  

 	  

 for at imødegå mere gennemgående trafik på  

 (X) og (Y) vil der blive opsat Gennemkørsel forbudt skilte, ·  

  

 	  

 byrådet har besluttet, at  

 sommerhusområderne skal behandles efter privatvejslovens afsnit III, hvilket  

 medfører, at der ikke  

  

 skal  

  

 afholdes  

 vejsyn.
De berørte lodsejere til en vejistandsættelse kommer oftest fra hele  

 landet, og enkelte er bosiddende i udlandet, hvorfor det vil være svært at  

 samle ret mange lodsejere til afholdelse af vejsyn.
Ved en påtænkt  

 istandsættelse  

 har alle lodsejere mulighed for at give deres mening til kende, ·  

  

 	  

 hovedparten af indsigelserne var rettet mod  

 udgiftsfordelingen, hvor man ønskede en deling efter benyttelse af  

 sommerhuset  

 samt mod en forventning om øget gennemkørende trafik.
 Herudover har De i brev af  

 24. august 1995 anført, at vejene (X) og (Y) bør adskilles i henseende til  

 gennemkørende trafik, sådan som forholdene var indtil 1981.
Ministeriet skal i den  

 anledning oplyse, at ministeriet i henhold til lov om private fællesveje § 7,  

 stk. 1, er klagemyndighed for så vidt angår afgørelser truffet af en  

 vejmyndighed i henhold til denne lov.
Ministeriet kan således alene tage  

 stilling  

 til, om en vejmyndighed har overholdt lovens regler, men ikke til de skøn,  

 som  

 en vejmyndighed kan udøve inden for lovens rammer.
Ministeriet kan således  

 foretage en retlig prøvelse af kommunen, men ikke en teknisk vurdering af  

 projektet eller en egentlig revision af regnskabet.
Ministeriet skal oplyse, at  

 sommerhusområder som udgangspunkt er omfattet af det afsnit i  

 privatvejsloven,  

 der omfatter private fællesveje på landet, idet sådanne områder i henhold til  

 lov om by- og landzoner ikke er byzone.
Såfremt en vejmyndighed ønsker et  

 sommerhusområde behandlet efter privatvejslovens bestemmelser om private  

 fællesveje i byer og bymæssige områder, skal vejmyndigheden benytte sig af  

 den  

 mulighed, der findes i privatvejslovens § 13, stk. 2, til at bestemme, at  

 bestemmelser om byer og bymæssige områder skal gælde for det pågældende  

 sommerhusområde.
 (K) Kommune har truffet sådan  

 beslutning, og det er derfor bestemmelserne i afsnit III (§§ 21-62), herunder  

 kap. 10 (§§ 57-62), der finder anvendelser i det foreliggende tilfælde.
Efter lovens § 57, stk. 2,  

 bestemmer kommunen, hvilke arbejder der skal udføres, og hvornår de skal  

 udføres.
Spørgsmålene om, hvovidt der er behov for arbejderne, samt hvordan  

 de  

 skal gennemføres - herunder hvilken bredde kørebanen skal have - beror alle  

 på  

 et teknisk skøn, som ministeriet ikke kan tage stilling til.
 For så vidt angår Deres  

 anbringende om rørføring, har Miljø- og Energiministeriet i brev af 16.  

 august  

 1995 meddelt, at som sagen foreligger oplyst, henhører vedligeholdelsen og  

 istandsættelsen af omhandlede rørføring for den private fællesvej ikke under  

 vandløbslovens regler om vedligeholdelse af vandløb, hvorfor den ikke  

 påhviler  

 vandløbsmyndigheden som et led i vedligeholdelsen af kommunevandløbet.  

 Vedligeholdelsen må efter Trafikministeriets opfattelse herefter betragtes  

 som  

 en del af vedligeholdelsen af de private fællesveje.
 Efter lovens § 44, stk. 3,  

 jf. stk. 1, må en privat fællesvej kun afspærres med kommunens og politiets  

 samtykke.
Hensigten med bestemmelsen er  

 at sikre, at private fællesveje kan udgøre en del af det samlede vejnet til  

 brug for alle trafikanter.
Spørgsmålet, om vejen bør holdes åben for  

 gennemgående trafik, beror ligeledes på et skøn, som ministeriet ikke kan  

 tage  

 stilling til.
 Hvis kommunen afslår en ansøgning  

 om afspærring af vejen, kan der blive tale om, at kommunen skal betale en del  

 af udgifterne til vejens vedligeholdelse, jf. privatvejslovens § 58, stk. 2.
 Trafikministeriet  

 foranledigede derfor i brev af 3. august 1995 (K) Kommune til at tage  

 stilling  

 til, hvorvidt kommunen i henhold til privatvejslovens § 58, stk. 2 ville  

 bidrage til vejens istandsættelse.
(K) Kommune besluttede  

 herefter ved et møde den 29. januar 1996,  

  

 at  

  

 udgifterne til istandsættelse af rørføring ikke blev medregnet ved opgørelse  

 af  

 udgifterne til istandsættelse af (X) og (Y),  

  

 at  

  

 kommunen ville bidrage med 15 % af de øvrige udgifter,  

  

 at  

  

 der opsættes skilte med  

 Gennemkørsel forbudt ved indkørsel til (X) i nord og til (Y) i  

 syd.
Kommunen  

 har om sin andel af udgifterne anført, at vejen ikke indbyder til  

 gennemgående trafik, og at denne trafik derfor vil være begrænset.
 Spørgsmålet om, hvor stor en  

 del af udgiftene kommunen skal afholde som følge af, at den ikke vil afspærre  

 vejen, beror på et skøn, som ministeriet ikke kan tage stilling til.
 Endelig bemærkes, at kommune  

 efter lovens § 59 ikke har pligt til at afholde vejsyn, idet det følger af §  

 59, stk. 2, at en vejmyndighed i stedet for at afholde vejsyn kan bekendtgøre  

 beslutningen om istandsættelse over for de berørte grundejere.
 Efter Trafikministeriets  

 opfattelse har (K) Kommune således ikke handlet retsstridigt, og ministeriet  

 anser derfor den af kommunen trufne afgørelse for lovlig, hvorfor ministeriet  

 ikke har mulighed for at ændre den.
... I brev af 30. september 1996  

 oplyste K Kommune over for Politimesteren i Esbjerg at kommunen ikke kunne  

 tillade en afspærring af X og Y da der skulle være gennemkørselsmulighed for  

 ambulancer og brandbiler mm.
Den eneste acceptable løsning for kommunen ville  

 derfor være opsætning af gennemkørselforbudt-skilte.
Den 27. oktober 1996  

 kommenterede A Trafikministeriets afgørelse.
A skrev at han ikke fandt at  

 ministeriet havde behandlet den forvaltningsmæssige side af sagen.
A forstod  

 på den baggrund ikke hvorfor ministeriet havde bedt om at få sagen overdraget  

 fra Tilsynsrådet for Ribe Amt.
Herudover savnede A stadig dokumentation for  

 at  

 det skulle have været en betingelse for udstykningen at X og Y blev gjort  

 gennemgående.
A bad Trafikministeriet om at behandle spørgsmålet om vejene  

 skulle være gennemgående, også under hensyn til at A havde fået oplyst at  

 Politimesteren i Esbjerg ikke fandt det hensigtsmæssigt at opsætte  

 gennemkørselforbudt-skilte.
 Politimesteren i Esbjerg  

 oplyste den 5. november 1996 over for K Kommune at man efter en besigtigelse  

 ikke fandt grundlag for at ændre opfattelse, og at man derfor ikke kunne  

 godkende opsætning af gennemkørselforbudt-skilte.
 Trafikministeriet svarede den  

 12. november 1996 på As henvendelse af 27. oktober 1996. Ministeriet  

 skrev bl.a.  

 følgende:
 ...
 Ministeriet skal i den  

 anledning henvise til, at ministeriets afgørelse foreligger med brev af 20.  

 september 1996. Det følger af ministeriets afgørelse, at kommunen efter  

 ministeriets opfattelse ikke har handlet i strid med forvaltningsretlige  

 regler, ligesom det er præciseret, at ministeriet kan foretage en retlig  

 prøvelse af kommunen, men hverken en teknisk vurdering af projektet eller en  

 egentlig revision af regnskabet.
 Da De ikke i Deres klage  

 nærmere har motiveret, hvilke forvaltningsretlige regler kommunen har  

 tilsidesat, har ministeriet ikke haft grundlag for i sin afgørelse at tage  

 stilling til konkrete forvaltningsretlige regler.
 For så vidt angår Deres  

 oplysning om, at Trafikministeriet ved sagens start forlangte de  

 forvaltningsmæssige  

 sider af sagen overdraget fra Tilsynsrådet for Ribe Amt, er forholdet det, at  

 tilsynsrådet på baggrund af Deres henvendelse dertil videresendte denne til  

 Trafikministeriet, idet spørgsmål om vejlovgivningen henhører under dette, og  

 idet Trafikministeriet i forbindelse hermed kan tage stilling til, om en  

 afgørelse kan tilsidesættes som ulovlig efter forvaltningslovens regler eller  

 almindelige forvaltningsretlige grundsætninger.
 For så vidt angår Deres  

 efterlysning af dokumentation for kommmunens oplysning om, at en gennemførsel  

 af vejene (X) og (Y) som gennemgående vej skulle have været en betingelse for  

 udstykningen af den tidligere matr. nr. ( ) fremgår det af de fra (K) Kommune  

 modtagne dokumenter, at der i forbindelse med udstykning af matr. nr. ( ) (Y)  

 blev etableret vejforbindelse fra matr. nr. ( ) til vej matr. nr. ( ) (X),  

 hvorved parcellerne matr. nr. ( ) m. fl. fik direkte vejadgang til (S-vej).  

 Det var landinspektørens forslag, som blev godkendt af kommunen.
 Udstykning af parcellerne fra  

 matr. nr. ( ) skete dog på vilkår, at al kørsel til og fra parcellerne ikke  

 skete over matr. nr. ( ) eller parceller udstykket heraf, forinden en  

 eksisterende vej (X), fortløbende over denne ejendom, var udbygget og  

 befæstet  

 efter en af vejmyndighederne forud tiltrådt plan.
Ministeriet skal i den  

 forbindelse gøre opmærksom på, at de betingelser, der lå til grund for  

 udstykningen  

 ikke har betydning for lovligheden af kommunen afgørelse om udbedring af (X),  

 eller om vejen skal afspærres.
Kommunen kan i alle tilfælde nægte at give  

 tilladelse til en afspærring, hvis den finder, at der bør være bedre mulighed  

 for gennemkørsel.
 De oplyser endelig, at  

 politiet ikke anser et gennemkørselsforbud alene ved hjælp af skiltning for  

 hensigtsmæssigt, hvilket skulle være meddelt (K) Kommune, som herefter ikke  

 vil  

 kunne overholde sit løfte om en sådan skiltning.
 Trafikministeriet har som  

 klagemyndighed efter privatvejslovens § 7 ikke mulighed for at behandle dette  

 spørgsmål, idet det dog bemærkes, at politiets afslag ikke kan føre til, at  

 kommunens afgørelse er retsstridig.
... Trafikministeriet gjorde A  

 opmærksom på at han havde mulighed for at klage til mig.
Den 29. november 1996 skrev A  

 til Trafikministeriet at han flere gange havde anført at K Kommune konsekvent  

 havde undladt at svare på og bekræfte modtagelsen af breve.
A bad på denne  

 baggrund  

 om ministeriets bemærkninger til kommunens sagsbehandling, eller - hvis en  

 sådan behandling af sagen faldt uden for ministeriets kompetenceområde - at  

 ministeriet videresendte sagen til den relevante myndighed.
 I brev af 15. august 1997  

 svarede Trafikministeriet bl.a. følgende:
 ...
 I ovennævnte brev henviser De  

 til Vejledning til forvaltningslovens § 205, 2. afsnit og §§ 206-  

 208.
 Trafikministeriet skal i den  

 anledning gøre opmærksom på, at vejledningen ikke indeholder bindende  

 bestemmelser, men alene vejledning om bestemmelserne i forvaltningsloven.  

 Punkterne 205-208 på siderne 100 og 101 i vejledningen indeholder således en  

 generel henvisning til spørgsmål om svarfrist mv. i forbindelse med den  

 offentlige forvaltning.
 Det fremgår af ovennævnte  

 punkter i vejledningen, at forvaltningsloven  

  

 ikke  

  

 indeholder generelle regler om varigheden af behandlingen af  

 en sag, fordi opgavernes karakter og omfang kan være meget forskellig.
For så vidt angår den tid der  

 er medgået, før (K) kommune har besvaret Deres henvendelser, deler  

 ministeriet  

 Deres opfattelse af, at henvendelser fra borgere bør besvares hurtigst  

 muligt,  

 men spørgsmålet om hvad hurtigst muligt er i det konkrete  

 tilfælde, må bero  

 på et konkret skøn.
Dette skøn kan ministeriet ikke tage stilling til, jf.  

 det  

 tidligere oplyste om, at ministeriet kun kan tage stilling til retlige  

 spørgsmål.
Ministeriet skal beklage den  

 lange ekspeditionstid, men foretager sig herefter ikke videre i sagen. A klagede den 14. september  

 1997 til mig over afgørelsen om istandsættelse af vejen.
A klagede desuden  

 over K Kommunes og Trafikministeriets sagsbehandling.
I anledning af As klage  

 indhentede jeg en udtalelse fra K Kommune og Trafikministeriet.
K Kommune  

 oplyste i udtalelse af 7. november 1997 at man ikke havde yderligere  

 kommentarer.  

 Trafikministeriet skrev i udtalelse af 26. november 1997 bl.a. følgende:
 ...
 Efter Trafikministeriets  

 opfattelse har (K) Kommune truffet en lovlig afgørelse vedrørende  

 istandsættelse  

 af og vejbidrag til (X).
 (A) klagede herefter i brev  

 af 27. oktober 1996 til Trafikministeriet over ministeriets manglende  

 gennemgang af den forvaltningsmæssige side af (K) Kommunes behandling af  

 sagen.
 Trafikministeriet besvarede  

 klagen med henvisning til, at ministeriet alene kan foretage en retlig  

 prøvelse af kommunens afgørelse og således hverken en teknisk vurdering af  

 projektet eller en egentlig revision af regnskabet.
Herudover anførte  

 ministeriet, at (A) ikke havde angivet, hvilke konkrete forvaltningsmæssige  

 bestemmelser,  

 (K) Kommune havde tilsidesat, hvorfor ministeriet ikke havde grundlag for at  

 tage stilling til spørgsmålet, (A) oplyste i brev af 29.  

 november 1996 til ministeriet, at det i brev af 9. april 1996 til ministeriet  

 fremgik, hvilke forvaltningsmæssige bestemmelser, (K) Kommune havde  

 tilsidesat,  

 idet kommunen konsekvent nægtede at besvare henvendelser og give oplysning om  

 materialeforbrug.
 Trafikministeriet besvarede  

 (A)s brev den 15. august 1997 med oplysning om, at forvaltningsloven  

 ikke  

 indeholder generelle regler om varigheden af behandlingen af en sag, fordi  

 opgavernes karakter og omfang kan være meget forskellig.
Efter ministeriets opfattelse  

 kunne (K) Kommunes sagsbehandling dog have været gennemført på kortere  

 tid. I brev af 30. december 1997  

 kommenterede A udtalelserne og skrev bl.a. følgende:
 ...
Jeg og mange af de øvrige  

 berørte grundejere finder, at (K) Kommune har overtrådt de gældende regler,  

 jvf. den tidligere indsendte korrespondance.
Jeg bad derfor Tilsynsrådet for  

 Ribe Amt behandle sagen, men det har Trafikministeriet så forhindret det i  

 ved  

 at forlange hele sagen overdraget.
Jeg kan ikke tro, at det i et retssamfund  

 er  

 muligt på den måde at forhindre behandlingen af en klage.
Det er dog  

 glædeligt,  

 at Trafikministeriet erkender, at (K) Kommue har kunnet gennemføre  

 sagsbehandlingen på kortere tid.
... På baggrund af As  

 bemærkninger bad jeg Trafikministeriet om en ny udtalelse.
Af ministeriets  

 udtalelse af 6. marts 1998 fremgik bl.a. følgende:
 For så vidt angår (A)s  

 påstand om, at ministeriet har forhindret sagens behandling ved at forlange  

 sagen oversendt fra Tilsynsrådet for Ribe Amt, er forholdet det, at (A) i  

 brev  

 af 8. april 1995 til Tilsynsrådet for Ribe Amt anmodede tilsynsrådet om at  

 vurdere, om (K) Kommune havde overholdt gældende lovgivning og i brev af  

 samme  

 dato til Trafikministeriet klagede over kommunens afgørelse.
 Ribe Statsamt besvarede den  

 17. maj 1995 (A)s brev med meddelelse om, at tilsynsrådet ikke som  

 generel  

 tilsynsmyndighed kan behandle en klage, når klagen samtidig er indbragt for  

 og  

 behandles af en i lovgivningen særligt nævnt speciel tilsynsmyndighed.  

 Endvidere  

 meddeler statsamtet, at tilsynsrådets sekretariat har rettet henvendelse til  

 Trafikministeriet, som har bekræftet, at det har taget klagerne under  

 behandling og allerede sendt dem til (K) Kommune til udtalelse.
 Herudover har ministeriet i  

 svar af 12. november 1996 på (A)s brev af 27. oktober 196 forklaret, at  

 tilsynsrådet havde videresendt sagen til ministeriet som følge af, at  

 spørgsmål  

 om vejlovgivningen henhører under dette ministerium.
... I brev af 2. april 1998  

 kommenterede A Trafikministeriets udtalelse.
Den 19. januar 1999 sendte  

 jeg en foreløbig redegørelse for sagen til Trafikministeriet.
Jeg skrev at  

 jeg  

 var indstillet på at henstille til Trafikministeriet at genoptage sagen idet  

 der efter min opfattelse var grundlag for at kritisere både K Kommunes og  

 Trafikministeriets sagsbehandling.
Jeg fandt det dog mest korrekt at afgive  

 min  

 udtalelse i foreløbig form, så Trafikministeriet kunne få lejlighed til at  

 udtale sig om sagen inden jeg afgav min endelige udtalelse.
Vejdirektoratet oplyste i  

 brev til K Kommune af 29. januar 1999  som blev sendt til mig i kopi  

  at  

 behandlingen af klager efter vejlovgivningen fra den 1. oktober 1998 var  

 henlagt til direktoratet.
Trafikministeriet havde på den baggrund bedt  

 direktoratet om at besvare min henvendelse.
Direktoratet bad samtidig K  

 Kommune  

 om en udtalelse om det jeg havde anført i min foreløbige redegørelse.
Vejdirektoratet kommenterede  

 i brev af 28. april 1999 min foreløbige redegørelse.
Direktoratet skrev bl.a.  

 følgende:
 ...
 Vejdirektoratet kan oplyse,  

 at behandlingen af klager efter vejlovgivningen ved bekendtgørelse nr. 681 af  

 17. september 1998 om henlæggelse af opgaver til Vejdirektoratet pr. 1.  

 oktober 1998 er henlagt til Vejdirektoratet.
 På denne baggrund har  

 Trafikministeriet, uanset at der er tale om en klage over en afgørelse  

 truffet  

 af ministeriet før 1. oktober 1998, anmodet Vejdirektoratet om at besvare  

 henvendelsem.
 Vejdirektoratet har modtaget  

 vedlagte henvendelse af 4. marts 1999 fra (K) Kommune.
Vejdirektoratet kan oplyse,  

 at direktoratet er enig i, ·  

  

 	  

 at prøvelsen af retlige spørgsmål, efter  

 privatvejslovens § 7, stk. 1, også omfatter overholdelse af almindelige  

 forvaltningsretlige regler, herunder bestemmelserne i forvaltningsloven, ·  

  

 	  

 at det er en beklagelig fejl, at klagerne  

 ikke har fået tilsendt kopi af K Kommunes udtalelse af 19. maj 1995 med  

 bilag,  

 og ·  

  

 	  

 at ministeriet burde have påtalt de  

 sagsbehandlingsfejl - partshøringsfejl og utilstrækkelig begrundelse - som  

 kommunen har  

 begået.
 Vejdirektoratet har samtidig  

 taget til efterretning, at De - modsat Trafikministeriet - skønner, at  

 ministeriet for at få sagen tilstrækkeligt belyst burde have indhentet  

 samtlige sagsakter fra kommunen.
 På denne baggrund har  

 Vejdirektoratet ikke bemærkninger til Deres foreløbige afgørelse.
... Af K Kommunes brev af 4.  

 marts 1999 til Vejdirektoratet fremgik at kommunen ikke havde yderligere  

 bemærkninger.
Ombudsmandens udtalelse Kommunalbestyrelsen i (K) Kommune har i medfør af § 13, stk. 2, i lov  

 om private fællesveje (lovbekendtgørelse nr. 712 af 11. september 1997)  

 bestemt at reglerne i lovens afsnit I, II og IV om private fællesveje i byer  

 og bymæssige områder skal finde anvendelse i kommunens sommerhusområder.
 Afgørelsen om istandsættelse og vedligeholdelse af vejene (X) og (Y) er på  

 den baggrund truffet efter bestemmelserne i lovens afsnit III, kapitel 10, §§  

 57, 58, 59, 61 og 62. Bestemmelserne har følgende ordlyd:
Kap 10. Istandsættelse og vedligeholdelse af private fællesveje Grundejernes forpligtelser § 57.  

  

 Det påhviler ejerne af de til en privat fællesvej grænsende ejendomme at  

 holde vejen i en under hensyn til færdslens art og størrelse god og  

 forsvarlig stand.
Vejen skal være forsynet med forsvarligt afløb.
Stk. 2.  

  

 Vejmyndigheden bestemmer, i hvilket omfang og på hvilken måde private  

 fællesveje med tilhørende afløb skal vedligeholdes, og kan for at opnå det i  

 stk. 1 nævnte formål tillige bestemme, at en sådan vej skal istandsættes,  

 således at der sker en forbedring af denne.
Vejmyndigheden bestemmer, hvornår  

 arbejdet skal være afsluttet, og om det skal udføres som et samlet arbejde,  

 også i regnskabsmæssig henseende, under vejmyndighedens kontrol, eller om de  

 enkelte grundejere skal lade udføre en nærmere angiven del af arbejdet.
 ...
Stk. 4.  

  

 Vejmyndigheden kan træffe beslutning om, at flere private fællesveje, der i  

 færdselsmæssig henseende udgør en enhed, skal istandsættes og vedligeholdes  

 som ét samlet arbejde, således at udgifterne ved arbejderne fordeles mellem  

 samtlige bidragspligtige under ét.
Det skal fremgå af beslutningen, om de  

 konkrete arbejder på de enkelte veje skal udføres på samme tid eller til  

 forskellig tid.
Andre brugeres forpligtelser § 58.
 ...
 Stk. 2.  

  

 Såfremt vejmyndigheden efter § 44 afslår en ansøgning fra  

 ejerne af de tilgrænsende grunde om indførelse eller opretholdelse af forbud  

 mod gennemgående færdsel på en privat fællesvej og denne færdsel i særlig  

 grad  

 medfører slid på vejen, afholder kommunen en dertil svarende del af  

 udgifterne  

 ved vejens vedligeholdelse og istandsættelse.
Vejsyn mv § 59.  

  

 Før vejmyndigheden efter § 57, jf. § 58, træffer beslutning  

 om udførelse af vedligeholdelse eller istandsættelse af en privat fællesvej,  

 som et samlet arbejde, skal enhver, som vil blive berørt af beslutningen,  

 indkaldes med mindst 2 ugers varsel til vejsyn eller andet møde, hvor der  

 gøres  

 rede for den påtænkte beslutning, herunder om fordelingen af udgifterne ved  

 arbejdet.
På mødet fastsætter vejmyndigheden en frist på ikke under 3 uger  

 for  

 adgang til over for vejmyndigheden at fremkomme med indsigelser mod den  

 påtænkte  

 beslutning eller ændringsforslag.
Over det ved mødet passerede føres en  

 protokol.
Stk. 2.  

  

 I stedet for at foretage indkaldelse som nævnt i stk. 1 kan  

 vejmyndigheden gøre enhver, som vil blive berørt af den påtænkte beslutning,  

 bekendt med indholdet af denne.
I meddelelsen fastsættes en frist på ikke  

 under  

 3 uger for adgang til over for vejmyndigheden at fremkomme med indsigelser og  

 ændringsforslag.
Stk. 3.  

  

 Endelig beslutning kan først træffes, når de i stk. 1 og 2  

 omhandlede frister er udløbet.
Om beslutningen sendes så vidt muligt  

 meddelelse  

 til enhver, der berøres af beslutningen.
 ...
Kommunens udførelse af arbejdet § 61.  

  

 Vejmyndigheden kan bestemme, at et efter § 57, jf. §§ 58,  

 stk. 1, og 60, påbudt samlet istandsættelses- eller vedligeholdelsesarbejde  

 skal udføres ved kommunens foranstaltning, men for de forpligtedes regning.
 ...
Fordeling af udgifter ved samlede arbejder § 62.  

  

 Når istandsættelse eller vedligeholdelse af en privat fællesvej  

 udføres som et samlet arbejde, fordeles udgifterne ved arbejdet mellem ejerne  

 af tilgrænsende ejendomme med vejret til vejen, af vejmyndigheden efter §§  

 11-12 i lov om grundejerbidrag til offentlige veje.
... Afgørelsen om hvorvidt en  

 privat fællesvej skal istandsættes og på hvilken måde, hviler bl.a. på  

 tekniske  

 vurderinger af vejens tilstand.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 afgørelser der helt eller delvis bygger på særlig fagkyndig viden.
En kontrol  

 af de tekniske vurderingers rigtighed - som er af afgørende betydning for  

 denne  

 sag - kræver en fagkundskab som ombudsmanden ikke har.
Afgørelsen bygger også i vidt  

 omfang på vurderinger og afvejninger af andre hensyn og omstændigheder.
Som  

 ombudsmand har jeg ikke særlige forudsætninger for at afveje disse  

 forskellige  

 hensyn og omstændigheder på en anden og bedre måde end (K) Kommune der som  

 vejmyndighed beskæftiger sig med det pågældende sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om særlige omstændigheder, kan jeg kritisere myndighedernes  

 afgørelse.
Det gælder bl.a. ved visse typer af sagsbehandlingsfejl.
(K) Kommunes sagsbehandling Partsstatus Det er af afgørende betydning  

 for Deres og de andre berørte lodsejeres rettigheder under sagen om De og de  

 andre lodsejere kan betragtes som parter i forvaltningslovens forstand i  

 forbindelse med (K) Kommunes afgørelse om istandsættelse af vejene.
Forvaltningsloven indeholder  

 ikke nogen definition af hvem der skal anses for part i en sag hvor der er  

 eller vil blive truffet afgørelse af en forvaltningsmyndighed.
Det er dog  

 almindeligt antaget i den juridiske litteratur med støtte i forarbejderne til  

 forvaltningsloven (Folketingstidende 1985-86, tillæg A, sp. 133-135) at  

 lovens  

 partsbegreb omfatter ansøgere, klagere og andre der har en væsentlig og  

 individuel interesse i sagens udfald.
Partsbegrebet omfatter således typisk  

 den  

 eller dem til hvem den afgørelse der træffes, vil blive stilet, men også  

 andre  

 fysiske eller juridiske personer kan have stilling som part i sagen.
Det at interessen skal være  

 individuel gør at man i almindelighed ikke kan have partsbeføjelser i forhold  

 til generelle forskrifter eller foranstaltninger af almindelig karakter.
Det  

 er på den baggrund bl.a. antaget at de berørte i almindelighed ikke har  

 partsstatus i relation til en kommunal spildevandsplan, jf. det ovenfor  

 anførte sted i forarbejderne til forvaltningsloven og John Vogter,  

 Forvaltningsloven  

 med kommentarer (1992), s. 60.
Heller ikke i relation til  

 beslutninger der på ensartet måde gør indgreb i en større personkreds  

 interesser,  

 kan det antages at medlemmer af denne personkreds eller sammenslutninger af  

 disse uden videre har partsstatus, jf. bl.a.
John Vogter, Forvaltningsloven  

 med kommentarer (1992), s. 46, Carl Aage Nørgaard mfl., Forvaltningsret,  

 Sagsbehandling, 4. udgave (1995), s. 158, og den sag der er refereret i  

 Folketingets Ombudsmands beretning for året 1979, s. 288. Dette gælder bl.a.  

 ofte i relation til plansager og miljøsager.
Grundlaget for afgørelserne i  

 den foreliggende sag er af en vis generel karakter idet kommunen traf  

 beslutning om at vejene skulle istandsættes og vedligeholdes som et samlet  

 arbejde, og således at udgifterne ved arbejderne skulle fordeles mellem  

 samtlige grundejere under ét, jf. privatvejslovens § 57, stk. 4. Udgifterne  

 blev endvidere fordelt med lige store beløb pr. parcel.
Kommunens beslutning  

 kan for så vidt siges på ensartet måde at berøre de enkelte grundejere i  

 området.
På den anden side angår sagen et mindre antal grundejere (35),  

 afgørelsen er blevet meddelt individuelt til hver enkelt grundejer, og der er  

 ikke tale om en ubestemt kreds af adressater.
På den baggrund er sagen efter  

 min opfattelse af en så afgrænset karakter og er i forhold til grundejerne så  

 specifik at de enkelte grundejere må anses for parter i forvaltningslovens  

 forstand.
 De og de andre berørte  

 grundejere har således de rettigheder efter forvaltningsloven som normalt  

 tilkommer parter i forbindelse med en afgørelsessag hos en  

 forvaltningsmyndighed.
Partshøring (K) Kommune fulgte fremgangsmåden  

 i privatvejslovens § 59, stk. 2, således at der ikke blev afholdt vejsyn.  

 Kommunens påtænkte beslutning om istandsættelse blev i stedet meddelt de  

 berørte lodsejere.
Der blev samtidig fastsat en frist for at komme med  

 indsigelser eller ændringsforslag.
Kommunen medsendte ikke grundlaget for den  

 påtænkte beslutning, bl.a. den ingeniørrapport der var blevet udarbejdet.
 Efter bestemmelsen i  

 forvaltningslovens § 19 gælder der under visse omstændigheder en pligt for  

 forvaltningsmyndigheder til inden der træffes afgørelse at høre parten.  

 Bestemmelsen har følgende ordlyd:
§ 19.  

  

 Kan en part ikke antages at være bekendt med, at myndigheden  

 er i besiddelse af bestemte oplysninger vedrørende sagens faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis ...
6) der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen inden afgørelsen træffes. Som det fremgår, kan  

 partshøring undlades på sagsområder hvor der ved lov er fastsat særlige  

 bestemmelser  

 om partens adgang til at varetage sine interesser i forbindelse med  

 sagsbehandlingen,  

 jf. stk. 2, nr. 6. Ikke enhver særlig partshøringsregel kan fortrænge den  

 almindelige regel i § 19, stk. 1. En fortrængning forudsætter at den særlige  

 regel tillægger mindst de samme partsbeføjelser som § 19, stk. 1, det vil  

 sige  

 både indsigt i bedømmelsesgrundlaget og en ret til at udtale sig, jf. den sag  

 der er refereret i Folketingets Ombudsmands beretning for året 1990, s. 260,  

 og  

 Jon Andersen mfl., Forvaltningsret (1994), s. 345-346.
 Bestemmelsen i  

 privatvejslovens § 59, stk. 2, sikrer efter sin ordlyd ikke parten indsigt i  

 de  

 oplysninger der ligger til grund for vejmyndighedens påtænkte beslutning, og  

 bestemmelsen kan derfor efter min opfattelse ikke antages at fortrænge  

 forvaltningslovens § 19, stk. 1. Bestemmelsen gælder derfor kun som et  

 supplement  

 til forvaltningslovens regler.
Redegørelserne af 8. december  

 1994 og 14. februar 1995 fra det rådgivende ingeniørfirma (C) indeholder  

 bestemte oplysninger vedrørende sagens faktiske omstændigheder af væsentlig  

 betydning for sagens afgørelse - nemlig de faktiske oplysninger om vejenes  

 tilstand som (K) Kommune lagde til grund for sin afgørelse.
De vidste ikke at  

 oplysningene var indhentet, og at de indgik i en sag. (K) Kommune kunne ikke  

 udelukke at oplysningerne kunne være til ugunst for Dem.
Jeg finder på den  

 baggrund at (K) Kommune burde have partshørt over oplysningerne forud for  

 afgørelsen af 27. februar 1995.
Begrundelse Skriftlige afgørelser der  

 ikke giver den pågældende fuldt ud medhold, skal ifølge forvaltningslovens §  

 22  

 være ledsaget af en begrundelse.
Lodsejerne var fremkommet med indsigelser  

 mod  

 en (så omfattende) istandsættelse af vejen, og (K) Kommunes afgørelse må på  

 den baggrund betragtes som en afgørelse der ikke giver fuldt ud medhold.  

 Afgørelsen skulle derfor ledsages af en begrundelse.
Kravene til en  

 begrundelses  

 indhold findes i forvaltningslovens § 24 der har følgende ordlyd:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen  

 efter disse regler beror på et administrativt skøn, skal begrundelsen tillige  

 angive de hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. §  

 15. Begrundelsen skal fremtræde  

 som en forklaring på hvorfor afgørelsen har fået det pågældende indhold.  

 Dette  

 indebærer bl.a. at der skal tages stilling til relevante anbringender fra en  

 parts side, jf. bl.a. den sag der er refereret i Folketingets Ombudsmands  

 beretning for året 1990, s. 117.
I (K) Kommunes afgørelse af  

 27. februar 1995 er der kun redegjort for hvorledes istandsættelsesarbejdet  

 ville blive udført.
Der er ikke hverken i Endelig beslutning af  

 27. februar  

 1995 eller i følgebrevet til lodsejerne af 15. marts 1995 henvist til efter  

 hvilke regler i privatvejsloven afgørelsen er truffet (herunder især § 57,  

 stk. 2 og 4); der er ikke angivet de hovedhensyn som har været bestemmende  

 for  

 afgørelsen; der er ikke redegjort for de faktiske omstændigheder der har  

 været  

 lagt til grund for afgørelsen; og der er ikke taget stilling til de  

 (relevante)  

 partsanbringender som er fremkommet i indsigelserne fra lodsejerne.
Jeg  

 finder  

 på den baggrund at (K) Kommunes begrundelse for afgørelsen er utilstrækkelig.
Jeg bemærker at (K) Kommune  

 for at opfylde sin begrundelsespligt ikke nødvendigvis behøvede at skrive  

 særlige breve til hver enkelt af de lodsejere der var fremkommet med  

 indsigelser, og heri redegøre for kommunens stillingtagen til netop denne  

 lodsejers indsigelser.
Kommunen kunne udforme et standardbrev hvori der blev  

 taget stilling til de relevante indsigelser der var fremkommet fra  

 lodsejerne,  

 og hvori de øvrige krav til en begrundelses indhold som stilles i  

 forvaltningslovens  

 § 24, blev opfyldt.
Trafikministeriets sagsbehandling Kommunalbestyrelsens  

 afgørelser vedrørende forhold der er omfattet af privatvejsloven, kunne  

 påklages til Trafikministeriet for så vidt angår retlige spørgsmål, jf.  

 privatsvejslovens § 7, stk. 2. Som retlige spørgsmål der er omfattet af  

 klageadgangen, anses overholdelsen af almindelige forvaltningsretlige regler,  

 herunder bestemmelserne i forvaltningsloven, jf. bl.a. for så vidt angår en  

 tilsvarende bestemmelse i planloven, Anne Birte Boeck, Lov om planlægning med  

 kommentarer, 1. udgave (1994), s. 303.
 Trafikministeriet skulle  

 således som led i klagesagsbehandlingen have påtalt de ovenfor nævnte  

 sagsbehandlingsfejl som (K) Kommune havde begået  

 - partshøringsfejl og utilstrækkelig begrundelse  

 - og have taget stilling til hvilken indvirkning de skulle have på den trufne  

 afgørelse.
Det gælder som et  

 grundlæggende princip i forvaltningsretten at det påhviler den enkelte  

 forvaltningsmyndighed  

 selv - eventuelt i samarbejde med andre myndigheder - at fremskaffe fornødne  

 oplysninger  

 om en sag eller at foranledige at private, navnlig parterne, yder medvirken  

 til  

 sagens oplysning.
Partshøringsforpligtelsen i medfør af forvaltningslovens §  

 19, stk. 1, er et led i denne sagsoplysning - formålet med  

 partshøringsforpligtelsen er også at sagen bliver truffet på et korrekt  

 grundlag.
 På baggrund af Deres og de  

 andre lodsejeres klager bad Trafikministeriet (K) Kommune om en udtalelse.  

 Udtalelsen blev fremsat i brev af 19. maj 1995. Med brevet sendte kommunen  

 nogle udvalgte akter fra sagen, bl.a. rapporten af 8. december 1994 fra  

 Ingeniørfirmaet  

 (C). Kommunen sendte ikke kopi af alle de indsigelser der var fremkommet i  

 forbindelse med istandsættelsen, og heller ikke de henvendelser fra en borger  

 der var årsagen til at sagen blev rejst.
 Efter min opfattelse burde  

 Trafikministeriet for at opfylde kravene til tilstrækkelig sagsoplysning - i  

 forbindelse med vurderingen af sagens retlige spørgsmål, herunder om  

 almindelige forvaltningsretlige regler var overholdt - have indhentet  

 samtlige  

 sagsakter fra kommunen.
 Trafikministeriet burde  

 tillige have bedt om Deres og de andre lodsejeres bemærkninger til de  

 oplysninger  

 om sagens faktiske omstændigheder som var indeholdt i kommunens udtalelse af  

 19. maj 1995 med bilag (herunder især oplysningerne i rapporterne af 8.  

 december 1994 og 14. februar 1995 fra det rådgivende ingeniørfirma).  

 Trafikministeriet  

 ville herved både have repareret på den partshøringsfejl som (K) Kommune  

 havde  

 begået, og opfyldt sin egen partshøringsforpligtelse i henhold til  

 forvaltningslovens  

 § 19, stk. 1.
Alt i alt er  

 Trafikministeriets oplysningsgrundlag således utilstrækkeligt.
Dette finder  

 jeg beklageligt.
Jeg finder ikke grundlag for  

 at kritisere at Trafikministeriet ikke sendte Deres klage over (K) Kommunes  

 sagsbehandling til Tilsynsrådet for Ribe Amt til behandling.
Det almindelige  

 kommunaltilsyn er subsidiært i forhold til rekursinstanser - det vil sige at  

 det almindelige kommunaltilsyn ikke anses for kompetent hvor der eksisterer  

 et  

 administrativt rekurssystem der kan anvendes i det konkrete tilfælde, jf.  

 bl.a.  

 Karsten Loiborg mfl., Forvaltningsret (1994), s. 496. Jeg bemærker i øvrigt  

 at  

 tilsynsrådenes opgave er at prøve om kommunernes beslutninger strider  

 mod lovgivningen  

 (kommunestyrelseslovens § 61). Tilsynsrådet ville således under ingen  

 omstændigheder kunne tage stilling til mere end Trafikministeriet der kan  

 prøve retlige spørgsmål.
De sagsbehandlingsregler hvis  

 overholdelse (K) Kommune og Trafikministeriet ikke har iagttaget  

 (partshøring,  

 sagsoplysning, samtidig begrundelse), har karakter af såkaldte  

 garantiforskrifter.
Deres efterlevelse betragtes som en garanti for at der  

 bliver truffet en lovlig og rigtig afgørelse.
Fejlene har bevirket at De og  

 de  

 andre lodsejere aldrig har fået indsigt i de oplysninger om sagens faktiske  

 omstændigheder  

 der ligger til grund for kommunens afgørelse om istandsættelse af vejen, og  

 at  

 De og de andre lodsejere aldrig har fået meddelt en fyldestgørende  

 begrundelse for afgørelsen, herunder fået meddelt kommunens stillingtagen til  

 Deres indsigelser.
 Vejdirektoratet har i medfør  

 af § 1 i bekendtgørelse nr. 681 af 17. november 1998 fået overladt  

 kompetencen  

 til at afgøre klager efter bl.a. § 7 i lov om private fællesveje.  

 Bekendtgørelsen trådte i kraft den 1. oktober 1998, jf. § 5. I henhold til §  

 5,  

 stk. 2, skal også klager som er indbragt for Trafikministeren, men ikke  

 afgjort  

 inden tidspunktet for bekendtgørelsens ikrafttræden, afgøres af  

 Vejdirektoratet.  

 Det er ikke reguleret i bekendtgørelsen hvilken myndighed der tager stilling  

 til (genoptagelse af) allerede afgjorte sager.
Trafikministeriet har som  

 følge af reglerne i bekendtgørelsen overladt til Vejdirektoratet at  

 kommentere  

 min foreløbige redegørelse i sagen.
Vejdirektoratet har i brev af 28. april  

 1999 udtalt at direktoratet ikke har bemærkninger til redegørelsen.
 På den baggrund har jeg -  

 uanset at vejen er istandsat i overensstemmelse med (K) Kommunes afgørelse -  

 henstillet til Trafikministeriet at genoptage sagen eller foranledige at  

 Vejdirektoratet genoptager den med henblik på at sørge for at De (og de andre  

 lodsejere) - eventuelt ved hjemvisning til kommunen - får indsigt i og  

 lejlighed til at kommentere grundlaget for kommunens afgørelse, og at De (og  

 de  

 andre lodsejere) herefter får meddelt en ny afgørelse der er ledsaget af en  

 fyldestgørende begrundelse.
Jeg foretager mig herefter  

 ikke mere i sagen på det foreliggende grundlag.
Jeg beder Dem afvente  

 Trafikministeriets eller Vejdirektoratets nye afgørelse i sagen før De tager  

 stilling til om der eventuelt er grundlag for at klage til mig på ny.
 NOTER: (*1) FOB 1979, s. 288,  

 FOB 1990, s. 260,  

 FOB 1990, s. 117.
