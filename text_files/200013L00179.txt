Vedtaget af Folketinget ved 3. behandling den  

 1. juni 2001 Forslag til Lov om ændring af lov om Danmarks  

 tiltrædelse af  

 De Europæiske Fællesskaber og Den Europæiske Union (Danmarks ratifikation af Nicetraktaten) § 1 Nicetraktaten om ændring af traktaten om Den Europæiske Union,  

 traktaterne om oprettelse af De Europæiske Fællesskaber og visse  

 tilknyttede akter med tilhørende protokoller og erklæringer kan  

 ratificeres på Danmarks vegne.
§ 2 I lov nr. 447 af 11. oktober 1972 om Danmarks tiltrædelse af De  

 Europæiske Fællesskaber og Den Europæiske Union, som  

 ændret ved § 2 i lov nr. 259 af 28. maj 1984, lov nr. 352 af 4. juni  

 1986, lov nr. 281 af 28. april 1993 og § 2 i lov nr. 322 af 6. juni 1998,  

 foretages følgende ændringer:
 1. I § 4 indsættes som nr. 15:
»15. Nicetraktaten om ændring af traktaten om Den  

 Europæiske Union, traktaterne om oprettelse af De Europæiske  

 Fællesskaber og visse tilknyttede akter med tilhørende  

 protokoller og erklæringer med undtagelse af a)	traktatens artikel 2, nr. 4, der ændrer artikel 67 i traktaten  

 om oprettelse af Det Europæiske Fællesskab, b)	traktatens artikel 2, nr. 33, der indføjer en ny artikel 229  

 A i traktaten om oprettelse af Det Europæiske Fællesskab,  

 og 2. I § 6, stk. 2, ændres »et af Folketinget nedsat  

 udvalg« til: »Folketingets Europaudvalg«.
§ 3 Loven træder i kraft dagen efter bekendtgørelsen i  

 Lovtidende. § 2 træder dog først i kraft samtidig med den i  

 § 1 nævnte traktat.
Bilag Bilag 7 til lov om Danmarks tiltrædelse af De  

 Europæiske Fællesskaber og  

 Den Europæiske Union NICETRAKTATEN  

 OM ÆNDRING AF TRAKTATEN OM DEN  

 EUROPÆISKE UNION,  

 TRAKTATERNE OM OPRETTELSE AF DE  

 EUROPÆISKE FÆLLESSKABER  

 OG VISSE TILKNYTTEDE AKTER NICETRAKTATEN  

 OM ÆNDRING AF TRAKTATEN OM  

 DEN EUROPÆISKE UNION,  

 TRAKTATERNE OM OPRETTELSE AF  

 DE EUROPÆISKE FÆLLESSKABER  

 OG VISSE TILKNYTTEDE AKTER HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN HELLENSKE REPUBLIK, HANS MAJESTÆT KONGEN AF SPANIEN, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, FORBUNDSPRÆSIDENTEN FOR REPUBLIKKEN ØSTRIG, PRÆSIDENTEN FOR DEN PORTUGISISKE REPUBLIK, PRÆSIDENTEN FOR REPUBLIKKEN FINLAND, HANS MAJESTÆT SVERIGES KONGE, HENDES MAJESTÆT DRONNINGEN AF DET FORENEDE KONGERIGE STORBRITANNIEN  

 OG NORDIRLAND, SOM ERINDRER OM den historiske betydning af at bringe det europæiske  

 kontinents deling til ophør, SOM ØNSKER at fuldføre den proces, der blev indledt med  

 Amsterdamtraktaten med henblik på at forberede Den Europæiske  

 Unions institutioner på at fungere i en udvidet Union, SOM ER FAST BESLUTTEDE PÅ at gå videre med  

 tiltrædelsesforhandlingerne på dette grundlag for at afslutte dem  

 med et positivt resultat i overensstemmelse med proceduren i traktaten om Den  

 Europæiske Union, HAR BESLUTTET at ændre traktaten om Den Europæiske Union,  

 traktaterne om oprettelse af De Europæiske Fællesskaber og visse  

 tilknyttede akter, og har med dette mål for øje udpeget som  

 befuldmægtigede:
 HANS MAJESTÆT BELGIERNES KONGE:
Louis Michel,  

  

 vicepremierminister og udenrigsminister HENDES MAJESTÆT DANMARKS DRONNING:
Mogens Lykketoft,  

  

 udenrigsminister PRÆSIDENTEN FOR FORBUNDSREPUBLIKKEN TYSKLAND:
Joseph Fischer,  

  

 forbundsudenrigsminister og stedfortrædende forbundskansler PRÆSIDENTEN FOR DEN HELLENSKE REPUBLIK:
Georgios Papandreou,  

  

 udenrigsminister HANS MAJESTÆT KONGEN AF SPANIEN:
Josep Piqué i Camps,  

  

 udenrigsminister PRÆSIDENTEN FOR DEN FRANSKE REPUBLIK:
Hubert Védrine,  

  

 udenrigsminister PRÆSIDENTEN FOR IRLAND:
Brian Cowen,  

  

 udenrigsminister PRÆSIDENTEN FOR DEN ITALIENSKE REPUBLIK:
Lamberto Dini,  

  

 udenrigsminister HANS KONGELIGE HØJHED STORHERTUGEN AF  

 LUXEMBOURG:
Lydie Polfer,  

  

 vicepremierminister, udenrigsminister og minister for udenrigshandel HENDES MAJESTÆT DRONNINGEN AF NEDERLANDENE:
Jozias Johannes van Aartsen,  

  

 udenrigsminister FORBUNDSPRÆSIDENTEN FOR REPUBLIKKEN  

 ØSTRIG:
Benita Ferrero-Waldner,  

  

 forbundsudenrigsminister PRÆSIDENTEN FOR DEN PORTUGISISKE REPUBLIK:
Jaime Gama,  

  

 Ministro de Estado, udenrigsminister PRÆSIDENTEN FOR REPUBLIKKEN FINLAND:
Erkki Tuomioja,  

  

 udenrigsminister HANS MAJESTÆT KONGEN AF SVERIGE:
Anna Lindh,  

  

 udenrigsminister HENDES MAJESTÆT DRONNINGEN AF DET FORENEDE KONGERIGE  

 STORBRITANNIEN OG NORDIRLAND:
Robin Cook,  

  

 minister for udenrigs- og Commonwealth-spørgsmål SOM, efter at have udvekslet deres fuldmagter, der er fundet i god og  

 behørig form, ER BLEVET ENIGE OM følgende bestemmelser:
FØRSTE DEL  

 SUBSTANSÆNDRINGER ARTIKEL 1 Traktaten om Den Europæiske Union ændres i overensstemmelse  

 med bestemmelserne i denne artikel.
 1) Artikel 7 affattes således:
»Artikel 7 1. På begrundet forslag af en tredjedel af medlemsstaterne,  

 Europa-Parlamentet eller Kommissionen kan Rådet med et flertal på  

 fire femtedele af sine medlemmer efter samstemmende udtalelse fra  

 Europa-Parlamentet fastslå, at der er en klar fare for, at en  

 medlemsstat groft overtræder principper i artikel 6, stk. 1, og rette  

 passende henstillinger til denne medlemsstat.
Inden Rådet  

 fastslår dette, hører det den berørte medlemsstat, og det  

 kan efter samme fremgangsmåde anmode uafhængige personer om inden  

 for en rimelig frist at fremlægge en rapport om situationen i den  

 pågældende medlemsstat.
 Rådet efterprøver regelmæssigt, om de forhold, der har  

 fået Rådet til at fastslå ovennævnte, stadig er  

 gældende.
 2. Rådet kan i dets sammensætning af stats- og regeringschefer  

 med enstemmighed på forslag af en tredjedel af medlemsstaterne eller  

 Kommissionen og efter samstemmende udtalelse fra Europa-Parlamentet  

 fastslå, at en medlemsstat groft og vedvarende overtræder  

 principper i artikel 6, stk. 1, efter at have opfordret den  

 pågældende medlemsstats regering til at fremsætte sine  

 bemærkninger.
3. Hvis en overtrædelse som omhandlet i stk. 2 er fastslået,  

 kan Rådet med kvalificeret flertal beslutte at suspendere visse af de  

 rettigheder, der følger af anvendelsen af denne traktat på den  

 pågældende medlemsstat, herunder de stemmerettigheder, der er  

 tillagt repræsentanten for den pågældende medlemsstats  

 regering i Rådet.
Rådet tager i så fald hensyn til en  

 sådan suspensions mulige følger for fysiske og juridiske  

 personers rettigheder og forpligtelser.
 Den pågældende medlemsstat er under alle omstændigheder  

 fortsat bundet af sine forpligtelser i henhold til denne traktat.
 4. Rådet kan senere med kvalificeret flertal beslutte at ændre  

 eller tilbagekalde foranstaltninger, der er truffet i medfør af  

 stk. 3, som følge af ændringer i den situation, som har  

 ført til, at de blev indført.
5. Ved anvendelsen af denne artikel træffer Rådet  

 afgørelse uden at tage den pågældende medlemsstats  

 regeringsrepræsentants stemme i betragtning.
Det forhold, at medlemmer,  

 der er til stede eller repræsenteret, undlader at stemme, hindrer ikke  

 vedtagelsen af de i stk. 2 omhandlede afgørelser.
Kvalificeret  

 flertal defineres som samme forholdsmæssige andel af de berørte  

 rådsmedlemmers vægtede stemmer som den, der er fastsat i  

 artikel 205, stk. 2, i traktaten om oprettelse af Det  

 Europæiske Fællesskab.
 Dette stykke gælder også, hvis stemmerettigheder suspenderes i  

 medfør af stk. 3.
6. Ved anvendelsen af stk. 1 og 2 træffer Europa-Parlamentet  

 afgørelse med et flertal på to tredjedele af de afgivne stemmer  

 og et flertal af sine medlemmer.« 2) Artikel 17 affattes således:
»Artikel 17 1. Den fælles udenrigs- og sikkerhedspolitik omfatter alle  

 spørgsmål vedrørende Unionens sikkerhed, herunder gradvis  

 udformning af en fælles forsvarspolitik, som vil kunne føre til  

 et fælles forsvar, hvis Det Europæiske Råd træffer  

 afgørelse herom.
Det henstiller i så fald til medlemsstaterne,  

 at de vedtager en sådan afgørelse i overensstemmelse med deres  

 forfatningsmæssige bestemmelser.
 Unionens politik i denne artikels betydning berører ikke den  

 særlige karakter af visse medlemsstaters sikkerheds- og forsvarspolitik  

 og skal overholde de forpligtelser, som visse medlemsstater, hvis  

 fælles forsvar foregår i Den Nordatlantiske Traktats Organisation  

 (NATO), har i henhold til den nordatlantiske traktat, og skal være  

 forenelig med den fælles sikkerheds- og forsvarspolitik, der er  

 fastlagt inden for denne ramme.
 Den gradvise udformning af en fælles forsvarspolitik  

 understøttes, i det omfang medlemsstaterne måtte finde det  

 hensigtsmæssigt, af samarbejde mellem dem på  

 forsvarsmaterielområdet.
 2. De spørgsmål, der er omhandlet i denne artikel, omfatter  

 humanitære opgaver og redningsopgaver, fredsbevarende opgaver og  

 kampstyrkers opgaver i forbindelse med krisestyring, herunder  

 fredsskabelse.
 3. Afgørelser i henhold til denne artikel, der har indvirkning  

 på forsvarsområdet, berører ikke de politikker og  

 forpligtelser, der er nævnt i stk. 1, andet afsnit.
 4. Denne artikels bestemmelser er ikke til hinder for, at der på  

 bilateralt plan inden for rammerne af Den Vesteuropæiske Union (WEU) og  

 NATO udvikles et tættere samarbejde mellem to eller flere  

 medlemsstater, for så vidt dette samarbejde ikke er i strid med eller  

 hæmmer det samarbejde, der er omhandlet i dette traktatafsnit.
5. Med henblik på at fremme målene i denne artikel vil  

 bestemmelserne heri blive gennemgået på ny i overensstemmelse med  

 artikel 48.« 3) I artikel 23, stk. 2, første afsnit, tilføjes  

 følgende tredje led:
»  når det udpeger en særlig repræsentant i henhold til  

 artikel 18, stk. 5.« 4) Artikel 24 affattes således:
»Artikel 24 1. Når det er nødvendigt at indgå en aftale med en  

 eller flere stater eller internationale organisationer til  

 gennemførelse af dette afsnit, kan Rådet bemyndige  

 formandskabet, der om nødvendigt bistås af Kommissionen, til at  

 indlede forhandlinger med henblik herpå.
Sådanne aftaler  

 indgås af Rådet efter henstilling fra formandskabet.
 2. Rådet træffer afgørelse med enstemmighed, når  

 aftalen vedrører et spørgsmål, hvor der kræves  

 enstemmighed for vedtagelse af interne afgørelser.
 3. Når aftalen skal indgås med henblik på at  

 iværksætte en fælles aktion eller en fælles holdning,  

 træffer Rådet afgørelse med kvalificeret flertal i  

 overensstemmelse med artikel 23, stk. 2.
4. Bestemmelserne i denne artikel gælder også for  

 spørgsmål, der henhører under afsnit VI.
Når  

 aftalen vedrører et spørgsmål, hvor der kræves  

 kvalificeret flertal for vedtagelse af interne afgørelser eller  

 foranstaltninger, træffer Rådet afgørelse med kvalificeret  

 flertal i overensstemmelse med artikel 34, stk. 3.
 5. Ingen aftale er bindende for en medlemsstat, hvis repræsentant i  

 Rådet meddeler, at medlemsstaten må opfylde de krav, der  

 gælder ifølge dens egen forfatningsmæssige procedure; de  

 øvrige medlemmer af Rådet kan dog vedtage, at aftalen skal  

 gælde foreløbigt.
6. Aftaler, der indgås på de betingelser, der er fastsat i  

 denne artikel, er bindende for Unionens institutioner.« 5) Artikel 25 affattes således:
»Artikel 25 Med forbehold af artikel 207 i traktaten om oprettelse af Det  

 Europæiske Fællesskab følger en udenrigs- og  

 sikkerhedspolitisk komité den internationale situation på de  

 områder, der henhører under den fælles udenrigs- og  

 sikkerhedspolitik, og bidrager til at fastlægge politikken ved at  

 afgive udtalelser til Rådet på dettes foranledning eller på  

 eget initiativ.
Komitéen følger ligeledes  

 iværksættelsen af den vedtagne politik med forbehold af  

 formandskabets og Kommissionens beføjelser.
 Inden for dette traktatafsnits område varetager denne komité  

 under Rådets ansvar den politiske kontrol med og den strategiske  

 ledelse af krisestyringsoperationer.
Rådet kan med henblik på en krisestyringsoperation og for hele  

 dennes varighed, som fastlagt af Rådet, bemyndige komitéen til  

 at træffe relevante afgørelser vedrørende den politiske  

 kontrol med og den strategiske ledelse af operationen, dog med forbehold af  

 artikel 47.« 6) Der indsættes følgende artikler:
»Artikel 27 A 1. Forstærket samarbejde på et af de områder, der er  

 omhandlet i dette traktatafsnit, har til formål at beskytte Unionens  

 værdier og tjene dens interesser som helhed ved at styrke dens  

 identitet som en sammenhængende kraft i internationale  

 sammenhænge.
Det skal overholde principperne, målene, de overordnede retningslinjer og  

 sammenhængen i den fælles udenrigs- og sikkerhedspolitik og de  

 afgørelser, der træffes som led i denne politik Det Europæiske Fællesskabs beføjelser og sammenhængen mellem alle Unionens politikker og dens  

 optræden udadtil.
 2. Artikel 11-27 og artikel 27 B 28 finder anvendelse på det  

 forstærkede samarbejde i henhold til denne artikel, medmindre andet er  

 fastsat i artikel 27 C og i artikel 43-45.
Artikel 27 B Forstærket samarbejde i henhold til dette traktatafsnit  

 vedrører iværksættelse af fælles aktioner eller  

 fælles holdninger.
Det kan ikke vedrøre spørgsmål,  

 der har konsekvenser på det militære område eller på  

 forsvarsområdet.
Artikel 27 C Medlemsstater, der har til hensigt at indføre et forstærket  

 indbyrdes samarbejde i henhold til artikel 27 B, retter anmodning herom til  

 Rådet.
Anmodningen sendes til Kommissionen og til orientering til  

 Europa-Parlamentet.
Kommissionen afgiver udtalelse, navnlig om  

 sammenhængen mellem det påtænkte forstærkede  

 samarbejde og Unionens politikker.
Bemyndigelsen gives af Rådet, som  

 træffer afgørelse i overensstemmelse med artikel 23, stk. 2,  

 andet og tredje afsnit, under overholdelse af artikel 43-45.
Artikel 27 D Med forbehold af formandskabets og Kommissionens beføjelser  

 påser Rådets generalsekretær/højtstående  

 repræsentant for den fælles udenrigs- og sikkerhedspolitik  

 navnlig, at Europa-Parlamentet og alle medlemmer af Rådet orienteres  

 fuldt ud om gennemførelsen af forstærket samarbejde inden for  

 den fælles udenrigs- og sikkerhedspolitik.
Artikel 27 E En medlemsstat, som ønsker at deltage i et forstærket  

 samarbejde indført i overensstemmelse med artikel 27 C, giver  

 meddelelse herom til Rådet og informerer Kommissionen.
Kommissionen  

 sender inden tre måneder efter datoen for modtagelsen af meddelelsen  

 Rådet en udtalelse.
Inden fire måneder efter datoen for  

 modtagelsen af meddelelsen træffer Rådet afgørelse om  

 anmodningen og om sådanne særlige ordninger, som det måtte  

 finde nødvendige.
Afgørelsen betragtes som positiv, medmindre  

 Rådet med kvalificeret flertal inden for samme frist beslutter at  

 stille den i bero; i så fald begrunder Rådet sin beslutning og  

 fastsætter en frist for fornyet behandling heraf.
I forbindelse med denne artikel træffer Rådet afgørelse  

 med kvalificeret flertal.
Kvalificeret flertal defineres som samme  

 forholdsmæssige andel af de berørte rådsmedlemmers  

 vægtede stemmer og samme forholdsmæssige andel af de  

 berørte rådsmedlemmers antal som dem, der er fastsat i  

 artikel 23, stk. 2, tredje afsnit.« 7) Artikel 29, stk. 2, andet led, affattes således:
 »  forstærket samarbejde mellem medlemsstaternes retlige og andre  

 kompetente myndigheder, herunder gennem Den Europæiske Enhed for  

 Retligt Samarbejde (Eurojust), i overensstemmelse med artikel 31 og 32«.
 8) Artikel 31 affattes således:
»Artikel 31 1. Fælles handling vedrørende retligt samarbejde i  

 kriminalsager omfatter:
a)	fremme og fremskyndelse af samarbejdet vedrørende retspleje  

 og fuldbyrdelse af afgørelser mellem kompetente ministerier og retlige  

 eller tilsvarende myndigheder i medlemsstaterne, herunder, når det er  

 relevant, gennem Eurojust b)	lettelse af udlevering mellem medlemsstaterne c)	sikring af forenelighed mellem medlemsstaternes gældende  

 regler, i det omfang det er nødvendigt for at forbedre samarbejdet d)	forebyggelse af konflikter om stedlig kompetence mellem  

 medlemsstaterne e)	gradvis vedtagelse af foranstaltninger til fastsættelse af  

 mindsteregler for, hvad der udgør kriminelle handlinger, og for  

 straffene for organiseret kriminalitet, terrorisme og ulovlig  

 narkotikahandel.
2. Rådet skal fremme samarbejdet via Eurojust ved a)	at sætte Eurojust i stand til at bidrage til en passende  

 koordinering mellem medlemsstaternes nationale retsforfølgende  

 myndigheder b)	at fremme Eurojusts støtte i efterforskningen i kriminalsager  

 vedrørende grov grænseoverskridende kriminalitet, især i  

 forbindelse med organiseret kriminalitet, navnlig under hensyntagen til  

 Europols analyser; c)	at lette et tæt samarbejde mellem Eurojust og det  

 europæiske retlige netværk, specielt med henblik på at  

 lette efterkommelse af retsanmodninger og  

 udleveringsbegæringer.
 9) Artikel 40 erstattes af følgende artikel 40, 40 A og 40 B:
»Artikel 40 1. Forstærket samarbejde på et af de områder, der er  

 omhandlet i dette traktatafsnit, har til formål at gøre det  

 muligt for Unionen hurtigere at udvikle sig til et område med frihed,  

 sikkerhed og retfærdighed under overholdelse af Det Europæiske  

 Fællesskabs beføjelser og de mål, der er fastsat i dette  

 traktatafsnit.
 2. Artikel 29-39 og artikel 40 A, 40 B og 41 finder anvendelse på  

 forstærket samarbejde i henhold til denne artikel, medmindre andet er  

 fastsat i artikel 40 A og artikel 43-45.
 3. De bestemmelser i traktaten om oprettelse af Det Europæiske  

 Fællesskab, der vedrører Domstolens beføjelser samt  

 udøvelsen af disse beføjelser, finder anvendelse på denne  

 artikel samt på artikel 40 A og 40 B.
Artikel 40 A 1. Medlemsstater, der har til hensigt at indføre et  

 forstærket indbyrdes samarbejde i henhold til artikel 40, retter  

 anmodning til Kommissionen, der kan forelægge Rådet et forslag  

 herom.
Hvis Kommissionen ikke fremsætter noget forslag, giver den de  

 berørte medlemsstater en begrundelse herfor.
Disse kan så  

 forelægge Rådet et initiativ med henblik på at få  

 bemyndigelse til det pågældende forstærkede samarbejde.
2. Bemyndigelsen i stk. 1 gives, under overholdelse af artikel 43-45, af  

 Rådet, der træffer afgørelse med kvalificeret flertal  

 på forslag af Kommissionen eller på initiativ af mindst otte  

 medlemsstater og efter høring af Europa-Parlamentet.
Rådets  

 medlemmers stemmer tildeles den vægt, der er fastsat i  

 artikel 205, stk. 2, i traktaten om oprettelse af Det Europæiske  

 Fællesskab.
Et medlem af Rådet kan anmode om, at sagen forelægges Det  

 Europæiske Råd.
Efter denne forelæggelse for Det  

 Europæiske Råd kan Rådet træffe afgørelse i  

 overensstemmelse med første afsnit i dette stykke.
Artikel 40 B En medlemsstat, som ønsker at deltage i et forstærket  

 samarbejde indført i overensstemmelse med artikel 40 A, giver  

 meddelelse herom til Rådet og til Kommissionen, som inden tre  

 måneder efter datoen for modtagelsen af denne meddelelse afgiver en  

 udtalelse til Rådet, eventuelt med en henstilling vedrørende  

 særlige ordninger, som den måtte finde nødvendige, for at  

 den berørte medlemsstat kan deltage i det pågældende  

 samarbejde.
Rådet træffer afgørelse om anmodningen inden  

 fire måneder efter datoen for modtagelsen af meddelelsen.  

 Afgørelsen betragtes som positiv, medmindre Rådet med  

 kvalificeret flertal inden for samme frist beslutter at stille den i bero; i  

 så fald begrunder Rådet sin beslutning og fastsætter en  

 frist for fornyet behandling heraf.
I forbindelse med denne artikel træffer Rådet afgørelse  

 på betingelserne i artikel 44, stk. 1.« 10) Overskriften til afsnit VII affattes således: »Bestemmelser om  

 forstærket samarbejde«.
 11) Artikel 43 affattes således:
»Artikel 43 Medlemsstater, der har til hensigt at indføre et forstærket  

 indbyrdes samarbejde, kan anvende de institutioner, procedurer og mekanismer,  

 der er omhandlet i denne traktat og traktaten om oprettelse af Det  

 Europæiske Fællesskab, hvis samarbejdet a)	tager sigte på at fremme Unionens og Fællesskabets  

 mål, beskytte og varetage deres interesser og styrke deres  

 integrationsproces b)	overholder de omhandlede traktater og Unionens fælles  

 institutionelle ramme c)	overholder gældende fællesskabsret og de  

 foranstaltninger, der er vedtaget i henhold til de øvrige bestemmelser  

 i de omhandlede traktater d)	forbliver inden for rammerne af Unionens eller Fællesskabets  

 beføjelser og ikke vedrører områder, der henhører  

 under Fællesskabets enekompetence e)	ikke skader det indre marked som defineret i artikel 14, stk. 2, i  

 traktaten om oprettelse af Det Europæiske Fællesskab eller den  

 økonomiske og sociale samhørighed, der er indført i  

 henhold til afsnit XVII i samme traktat f)	ikke indebærer begrænsning af eller forskelsbehandling i  

 samhandelen mellem medlemsstaterne og ikke fordrejer  

 konkurrencevilkårene mellem dem g)	omfatter mindst otte medlemsstater h)	respekterer ikke-deltagende medlemsstaters beføjelser,  

 rettigheder og forpligtelser i)	ikke berører bestemmelserne i protokollen om integration af  

 Schengen-reglerne i Den Europæiske Union j)	er åbent for alle medlemsstater i overensstemmelse med artikel  

 43 B.« 12) Der indsættes følgende artikler:
»Artikel 43 A Forstærket samarbejde kan kun iværksættes som en sidste  

 udvej, når det er fastslået i Rådet, at de fastsatte  

 mål ikke kan nås inden for en rimelig frist ved anvendelse af de  

 relevante bestemmelser i traktaterne.
Artikel 43 B Forstærket samarbejde er åbent for alle medlemsstater,  

 når det indføres.
Det vil ligeledes være åbent for  

 alle medlemsstater når som helst derefter i overensstemmelse med  

 artikel 11 A i traktaten om oprettelse af Det Europæiske  

 Fællesskab og artikel 27 E og 40 B i nærværende traktat,  

 forudsat at medlemsstaterne efterkommer den oprindelige afgørelse og  

 de afgørelser, der er truffet i henhold hertil.
Kommissionen og de  

 medlemsstater, der deltager i et forstærket samarbejde, skal tilskynde  

 til, at det størst mulige antal medlemsstater deltager.« 13) Artikel 44 erstattes af følgende artikel 44 og 44 A:
»Artikel 44 1. Med henblik på vedtagelsen af de retsakter og afgørelser,  

 der er nødvendige for gennemførelsen af et forstærket  

 samarbejde som omhandlet i artikel 43, gælder de relevante  

 institutionelle bestemmelser i denne traktat og traktaten om oprettelse af  

 Det Europæiske Fællesskab.
Medens alle Rådets medlemmer  

 skal kunne deltage i forhandlingerne, er det imidlertid kun  

 repræsentanterne for de deltagende medlemsstater, der deltager i  

 vedtagelsen af afgørelser.
Kvalificeret flertal defineres som samme  

 forholdsmæssige andel af de berørte rådsmedlemmers  

 vægtede stemmer og samme forholdsmæssige andel af de  

 berørte rådsmedlemmers antal som dem, der er fastsat i artikel  

 205, stk. 2, i traktaten om oprettelse af Det Europæiske  

 Fællesskab og i artikel 23, stk. 2, andet og tredje afsnit, i  

 nærværende traktat for så vidt angår forstærket  

 samarbejde på grundlag af artikel 27 C.
Enstemmighed kræver kun  

 de berørte rådsmedlemmers stemmer.
 Sådanne retsakter og afgørelser indgår ikke som en del  

 af gældende EU-ret.
2. Medlemsstaterne skal i det omfang, de er berørt, anvende de  

 retsakter og afgørelser, der vedtages til gennemførelse af det  

 forstærkede samarbejde, som de deltager i.
Sådanne retsakter og  

 afgørelser er kun bindende for de deltagende medlemsstater og  

 gælder i givet fald kun umiddelbart i disse stater.
Medlemsstater, der  

 ikke deltager i det forstærkede samarbejde, må ikke hæmme  

 de deltagende medlemsstaters gennemførelse heraf.
Artikel 44 A De udgifter, bortset fra institutionernes administrationsomkostninger, som  

 gennemførelsen af et forstærket samarbejde medfører,  

 afholdes af de deltagende medlemsstater, medmindre Rådet beslutter  

 andet med enstemmighed blandt alle sine medlemmer efter høring af  

 Europa-Parlamentet.« 14) Artikel 45 affattes således:
»Artikel 45 Rådet og Kommissionen sikrer sammenhæng i de foranstaltninger,  

 der gennemføres på grundlag af dette afsnit, samt  

 sammenhæng mellem disse foranstaltninger og Unionens og  

 Fællesskabets politikker og samarbejder med henblik herpå.« 15) Artikel 46 affattes således:
»Artikel 46 De bestemmelser i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og  

 Stålfællesskab og traktaten om oprettelse af Det Europæiske  

 Atomenergifællesskab, der vedrører EF-Domstolens kompetence samt  

 udøvelsen af denne kompetence, finder kun anvendelse på  

 følgende bestemmelser i nærværende traktat:
a)	bestemmelserne om ændring af traktaten om oprettelse af Det  

 Europæiske Økonomiske Fællesskab med henblik på  

 oprettelse af Det Europæiske Fællesskab, traktaten om oprettelse  

 af Det Europæiske Kul- og Stålfællesskab og traktaten om  

 oprettelse af Det Europæiske Atomenergifællesskab b)	bestemmelserne i afsnit VI på de i artikel 35  

 fastsatte betingelser c)	bestemmelserne i afsnit VII på de i artikel 11 og 11 A i  

 traktaten om oprettelse af Det Europæiske Fællesskab og artikel  

 40 i nærværende traktat fastsatte betingelser d)	artikel 6, stk. 2, med hensyn til institutionernes  

 handlinger, for så vidt Domstolen har kompetence i henhold til  

 traktaterne om oprettelse af De Europæiske Fællesskaber og i  

 henhold til nærværende traktat e)	procedurebestemmelserne - og kun dem - i artikel 7, idet Domstolen  

 træffer afgørelse på begæring af den berørte  

 medlemsstat inden for en frist på en måned fra den dato, hvor  

 Rådet har fastslået den pågældende situation i  

 overensstemmelse med bestemmelserne i denne artikel f)	artikel 46-53.« ARTIKEL 2 Traktaten om oprettelse af Det Europæiske Fællesskab  

 ændres i overensstemmelse med bestemmelserne i denne artikel.
 1) Artikel 11 erstattes af følgende artikel 11 og artikel 11 A:
»Artikel 11 1. Medlemsstater, der har til hensigt at indføre et  

 forstærket indbyrdes samarbejde på et af de områder, der er  

 nævnt i denne traktat, retter anmodning til Kommissionen, der kan  

 forelægge Rådet et forslag herom.
Hvis Kommissionen ikke  

 fremsætter noget forslag, giver den de berørte medlemsstater en  

 begrundelse herfor.
2. Bemyndigelsen til at indlede et forstærket samarbejde som  

 nævnt i stk. 1 gives under overholdelse af artikel 43-45 i traktaten om  

 Den Europæiske Union af Rådet, der træffer afgørelse  

 med kvalificeret flertal på forslag af Kommissionen og efter  

 høring af Europa-Parlamentet.
Når det forstærkede  

 samarbejde vedrører et område, der hører under  

 fremgangsmåden i artikel 251 i denne traktat, kræves der  

 samstemmende udtalelse fra Europa-Parlamentet.
Et medlem af Rådet kan anmode om, at sagen forelægges for Det  

 Europæiske Råd.
Efter denne forelæggelse for Det  

 Europæiske Råd kan Rådet træffe afgørelse i  

 overensstemmelse med første afsnit i dette stykke.
 3. De retsakter og afgørelser, der er nødvendige for  

 gennemførelsen af det forstærkede samarbejde, er underlagt alle  

 de relevante bestemmelser i denne traktat, medmindre andet er fastsat i denne  

 artikel og i artikel 43-45 i traktaten om Den Europæiske Union.
Artikel 11 A En medlemsstat, som ønsker at deltage i et forstærket  

 samarbejde indført i overensstemmelse med artikel 11, giver meddelelse  

 herom til Rådet og til Kommissionen, som afgiver en udtalelse til  

 Rådet inden tre måneder efter datoen for modtagelsen af denne  

 meddelelse.
Inden fire måneder efter datoen for modtagelsen af  

 meddelelsen træffer Kommissionen afgørelse herom og om  

 sådanne særlige ordninger, som den måtte finde  

 nødvendige.« 2) I artikel 13 bliver den nuværende tekst til stk. 1, og der  

 tilføjes følgende stk. 2:
»2. Når Rådet, uden at der er tale om nogen form for  

 harmonisering af medlemsstaternes love og administrative bestemmelser,  

 vedtager fællesskabstilskyndelsesforanstaltninger til støtte for  

 medlemsstaternes aktioner med henblik på at bidrage til  

 virkeliggørelsen af målene i stk. 1, træffer det uanset  

 stk. 1 afgørelse efter fremgangsmåden i artikel 251.« 3) Artikel 18 affattes således:
»Artikel 18 1. Enhver unionsborger har ret til at færdes og opholde sig frit  

 på medlemsstaternes område med de begrænsninger og på  

 de betingelser, der er fastsat i denne traktat og i  

 gennemførelsesbestemmelserne hertil.
 2. Såfremt en handling fra Fællesskabets side viser sig  

 påkrævet for at nå dette mål, og denne traktat ikke  

 indeholder fornøden hjemmel hertil, kan Rådet vedtage  

 bestemmelser, der skal gøre det lettere at udøve de  

 rettigheder, der er nævnt i stk. 1. Det træffer afgørelse  

 efter fremgangsmåden i artikel 251.
3. Stk. 2 finder ikke anvendelse på bestemmelser vedrørende  

 pas, identitetskort, opholdsbeviser eller andre dokumenter, der er  

 sidestillet hermed, og heller ikke på bestemmelser vedrørende  

 social sikring eller social beskyttelse.« 4) I artikel 67 tilføjes følgende stykke:
 »5. Uanset stk. 1 vedtager Rådet efter fremgangsmåden i  

 artikel 251:
de i artikel 63, nr. 1), og artikel 63, nr. 2), litra a), omhandlede  

 foranstaltninger, forudsat at Rådet forudgående og i  

 overensstemmelse med nærværende artikels stk. 1 har vedtaget  

 fællesskabsbestemmelser, som fastlægger fælles regler og  

 grundlæggende principper for dette spørgsmål de i artikel 65 omhandlede foranstaltninger, bortset fra  

 familieretlige aspekter.« 5) Artikel 100 affattes således:
»Artikel 100 1. Med forbehold af de øvrige fremgangsmåder i denne traktat  

 kan Rådet, der træffer afgørelse med kvalificeret flertal  

 på forslag af Kommissionen, vedtage foranstaltninger, der er afpasset  

 efter den økonomiske situation, navnlig hvis der opstår  

 alvorlige forsyningsvanskeligheder med hensyn til visse produkter.
2. I tilfælde af vanskeligheder eller alvorlig risiko for store  

 vanskeligheder i en medlemsstat som følge af naturkatastrofer eller  

 usædvanlige begivenheder, som den ikke selv er herre over, kan  

 Rådet, der træffer afgørelse med kvalificeret flertal  

 på forslag af Kommissionen, på bestemte betingelser yde den  

 pågældende medlemsstat finansiel støtte fra  

 Fællesskabet.
Formanden for Rådet underretter Europa-Parlamentet  

 om den afgørelse, der er truffet.« 6) Artikel 111, stk. 4, affattes således:
»4. Med forbehold af stk. 1 skal Rådet, der træffer  

 afgørelse med kvalificeret flertal på forslag af Kommissionen og  

 efter høring af ECB, fastlægge Fællesskabets holdning  

 på internationalt plan i forbindelse med spørgsmål af  

 særlig interesse for Den Økonomiske og Monetære Union samt  

 fastlægge dets repræsentation under overholdelse af den  

 kompetencefordeling, der er fastsat i artikel 99 og 105.« 7) Artikel 123, stk. 4, affattes således:
»4. På datoen for indledning af tredje fase vedtager Rådet,  

 der træffer afgørelse med enstemmighed blandt medlemsstaterne  

 uden dispensation på forslag af Kommissionen og efter høring af  

 ECB, de omregningskurser, til hvilke deres valutaer fastlåses  

 uigenkaldeligt, og til hvilken uigenkaldeligt fastlåst kurs ecuen  

 træder i stedet for disse valutaer, og ecuen vil blive en  

 selvstændig valuta.
Denne foranstaltning ændrer ikke i sig selv  

 ecuens værdi udadtil.
Rådet, der træffer afgørelse  

 med kvalificeret flertal blandt ovennævnte medlemsstater på  

 forslag af Kommissionen og efter høring af ECB, træffer de andre  

 foranstaltninger, som er nødvendige for en hurtig indførelse af  

 ecuen som disse medlemsstaters fælles valuta.
Artikel 122, stk. 5,  

 andet punktum, finder anvendelse.« 8) Artikel 133 affattes således:
»Artikel 133 1. Den fælles handelspolitik bygger på ensartede principper  

 navnlig for så vidt angår toldændringer, indgåelse af  

 told- og handelsaftaler, gennemførelse af ensartethed i  

 liberaliseringsforanstaltninger, eksportpolitik og handelspolitiske  

 beskyttelsesforanstaltninger, herunder foranstaltninger mod dumping og  

 subsidieordninger.
 2. Kommissionen fremsætter forslag for Rådet vedrørende  

 iværksættelse af den fælles handelspolitik.
3. Skal der føres forhandlinger om aftaler med en eller flere  

 stater eller internationale organisationer, retter Kommissionen henstillinger  

 til Rådet, som bemyndiger den til at indlede de nødvendige  

 forhandlinger.
Rådet og Kommissionen skal sikre, at de aftaler, der  

 forhandles, er i overensstemmelse med Fællesskabets interne politikker  

 og regler.
Disse forhandlinger føres af Kommissionen inden for rammerne af  

 direktiver, som Rådet kan meddele den, og i samråd med et  

 særligt udvalg, der er udpeget af Rådet til at bistå den i  

 dette arbejde.
Kommissionen aflægger regelmæssigt rapport til det  

 særlige udvalg om, hvordan forhandlingerne skrider frem.
 De relevante bestemmelser i artikel 300 finder anvendelse.
 4. Ved udøvelsen af de beføjelser, som i denne artikel er  

 tillagt Rådet, træffer det afgørelse med kvalificeret  

 flertal.
 5. Stk. 1-4 finder ligeledes anvendelse på forhandling og  

 indgåelse af aftaler på områderne handel med  

 tjenesteydelser og handelsrelaterede aspekter af intellektuel ejendomsret,  

 for så vidt disse aftaler ikke er omfattet af de nævnte stykker,  

 jf. dog stk. 6.
 Uanset stk. 4 træffer Rådet afgørelse med  

 enstemmighed om forhandling og indgåelse af en aftale på et af de  

 områder, der er nævnt i første afsnit, hvis denne aftale  

 omfatter bestemmelser, hvor der kræves enstemmighed for vedtagelse af  

 interne regler, eller hvis en sådan aftale vedrører et  

 område, hvor Fællesskabet endnu ikke ved vedtagelse af interne  

 regler har udøvet sine beføjelser i henhold til denne  

 traktat.
 Rådet træffer afgørelse med enstemmighed om forhandling  

 og indgåelse af en aftale af horisontal karakter, for så vidt den  

 også vedrører det foregående afsnit eller stk. 6, andet  

 afsnit.
 Dette stykke anfægter ikke medlemsstaternes ret til at opretholde og  

 indgå aftaler med tredjelande eller internationale organisationer, for  

 så vidt disse aftaler overholder fællesskabsretten og de andre  

 relevante internationale aftaler.
 6. En aftale kan ikke indgås af Rådet, hvis den indeholder  

 bestemmelser, der overskrider Fællesskabets interne beføjelser,  

 især ved at medføre en harmonisering af medlemsstaternes love og  

 administrative bestemmelser på et område, hvor traktaten  

 udelukker en sådan harmonisering.
I den henseende er aftaler om handel med kulturelle og audiovisuelle  

 tjenesteydelser, tjenesteydelser i forbindelse med uddannelse, sociale  

 tjenesteydelser og tjenesteydelser inden for menneskers sundhed, uanset stk.  

 5, første afsnit, omfattet af blandet kompetence mellem  

 Fællesskabet og dets medlemsstater.
Forhandling heraf kræver  

 derfor ud over en fællesskabsafgørelse, der træffes i  

 overensstemmelse med de relevante bestemmelser i artikel 300,  

 fælles overenskomst mellem medlemsstaterne.
De således  

 forhandlede aftaler indgås i fællesskab af Fællesskabet og  

 medlemsstaterne.
 Forhandling og indgåelse af internationale aftaler på  

 transportområdet er fortsat omfattet af bestemmelserne i afsnit V og i  

 artikel 300.
7. Med forbehold af stk. 6, første afsnit, kan Rådet med  

 enstemmighed på forslag af Kommissionen og efter høring af  

 Europa-Parlamentet udvide anvendelsen af stk. 1 4 til at omfatte  

 internationale forhandlinger og aftaler om intellektuel ejendomsret, for  

 så vidt de ikke er omfattet af stk. 5.« 9) Artikel 137 affattes således:
»Artikel 137 1. Med henblik på at virkeliggøre de i artikel 136 fastlagte  

 mål støtter og supplerer Fællesskabet medlemsstaternes  

 indsats på følgende områder:
a)	forbedring af især arbejdsmiljøet for at beskytte  

 arbejdstagernes sikkerhed og sundhed b)	arbejdsvilkårene c)	arbejdstagernes sociale sikring og sociale beskyttelse d)	beskyttelse af arbejdstagere ved ophævelse af en  

 arbejdskontrakt e)	information og høring af arbejdstagerne f)	repræsentation af og kollektivt forsvar for arbejdstagernes og  

 arbejdsgivernes interesser, herunder medbestemmelse, jf. dog stk. 5 g)	beskæftigelsesvilkår for tredjelandsstatsborgere, der  

 opholder sig lovligt på Fællesskabets område h)	integration af personer, der er udstødt fra arbejdsmarkedet,  

 jf. dog artikel 150 i)	lige muligheder for mænd og kvinder på arbejdsmarkedet  

 og ligebehandling i arbejdet j)	bekæmpelse af social udstødelse k)	modernisering af de sociale beskyttelsessystemer, jf. dog litra  

 c).
 2. Med henblik herpå kan Rådet:
a)	vedtage foranstaltninger til fremme af samarbejdet mellem  

 medlemsstaterne gennem initiativer, der tager sigte på at opnå  

 større viden, udvikle udvekslingen af oplysninger og god praksis,  

 fremme nytænkning og vurdere erfaringerne, men uden at der er tale om  

 nogen form for harmonisering af medlemsstaternes love og administrative  

 bestemmelser b)	på de i stk. 1, litra a)-i), nævnte områder ved  

 udstedelse af direktiver vedtage minimumsforskrifter, der skal  

 gennemføres gradvis under hensyn til de vilkår og tekniske  

 bestemmelser, der gælder i hver af medlemsstaterne.
I disse direktiver  

 skal det undgås at pålægge administrative, finansielle og  

 retlige byrder af en sådan art, at de hæmmer oprettelse og  

 udvikling af små og mellemstore virksomheder.
Rådet træffer afgørelse efter fremgangsmåden i  

 artikel 251 og efter høring af Det Økonomiske og Sociale Udvalg  

 og Regionsudvalget undtagen på de områder, der er nævnt i  

 denne artikels stk. 1, litra c), d), f) og g), hvor Rådet  

 træffer afgørelse med enstemmighed på forslag af  

 Kommissionen og efter høring af Europa-Parlamentet og de nævnte  

 udvalg.
Rådet kan med enstemmighed på forslag af Kommissionen og  

 efter høring af Europa-Parlamentet beslutte at lade  

 fremgangsmåden i artikel 251 finde anvendelse på  

 nærværende artikels stk. 1, litra d), f) og g).
 3. En medlemsstat kan overlade det til arbejdsmarkedets parter, efter en  

 fælles anmodning fra disse, at gennemføre direktiver, der er  

 udstedt i henhold til stk. 2.
 I så tilfælde sikrer den sig, at arbejdsmarkedets parter  

 senest på den dato, hvor et direktiv skal være gennemført  

 i overensstemmelse med artikel 249, har indført de nødvendige  

 bestemmelser ad aftalemæssig vej, idet den skal træffe de  

 nødvendige foranstaltninger for på et hvilket som helst  

 tidspunkt at være i stand til at sikre de resultater, der er  

 foreskrevet i det pågældende direktiv.
4. Bestemmelser, som vedtages i henhold til denne artikel, anfægter ikke medlemsstaternes mulighed for at fastlægge  

 de grundlæggende principper i deres sociale sikringsordninger og  

 må ikke i væsentligt omfang berøre den økonomiske  

 balance i disse ordninger er ikke til hinder for, at de enkelte medlemsstater opretholder eller  

 indfører strengere beskyttelsesforanstaltninger, når de er  

 forenelige med denne traktat.
5.	Bestemmelserne i denne artikel gælder ikke for  

 lønforhold, organisationsret, strejkeret eller ret til  

 lockout.« 10) Artikel 139, stk. 2, andet afsnit, affattes således:
»Rådet træffer afgørelse med kvalificeret flertal,  

 undtagen når den pågældende aftale indeholder en eller  

 flere bestemmelser, der vedrører et af de områder, hvor der  

 kræves enstemmighed i henhold til artikel 137, stk. 2. I så fald  

 træffer Rådet afgørelse med enstemmighed.« 11) Artikel 144 affattes således:
»Artikel 144 Rådet nedsætter efter høring af Europa-Parlamentet et  

 udvalg for social beskyttelse af rådgivende karakter, der skal fremme  

 samarbejdet om social beskyttelse mellem medlemsstaterne samt mellem disse og  

 Kommissionen.
Udvalget har til opgave:
at følge den sociale situation og udviklingen i politikkerne  

 vedrørende social beskyttelse i medlemsstaterne og i  

 Fællesskabet at fremme udvekslingen af oplysninger, erfaringer og god praksis  

 mellem medlemstaterne og med Kommissionen med forbehold af artikel 207 at udarbejde rapporter, afgive  

 udtalelser eller iværksætte andre aktiviteter på de  

 områder, der hører under dets kompetence, på Rådets  

 eller Kommissionens anmodning eller på eget initiativ.
 Under udøvelsen af sit mandat etablerer udvalget  

 hensigtsmæssige kontakter med arbejdsmarkedets parter.
Hver medlemsstat og Kommissionen udpeger to medlemmer af udvalget.« 12) Artikel 157, stk. 3, affattes således:
 »3. Fællesskabet bidrager til gennemførelsen af målene  

 i stk. 1 gennem de politikker og aktioner, som det  

 iværksætter i henhold til andre bestemmelser i denne traktat.  

 Rådet kan efter fremgangsmåden i artikel 251 og efter  

 høring af Det Økonomiske og Sociale Udvalg træffe  

 beslutning om specifikke foranstaltninger til støtte for  

 medlemsstaternes aktioner med henblik på virkeliggørelse af  

 målene i stk. 1.
Dette traktatafsnit danner ikke grundlag for Fællesskabets  

 indførelse af nogen form for foranstaltning, der kan fordreje  

 konkurrencen, eller som indeholder fiskale bestemmelser eller bestemmelser  

 vedrørende ansattes rettigheder og interesser.« 13) Artikel 159, stk. 3, affattes således:
»Hvis det viser sig nødvendigt med særlige aktioner ud over  

 fondene og med forbehold af de foranstaltninger, der træffes som led i  

 Fællesskabets øvrige politikker, kan disse aktioner vedtages af  

 Rådet, der træffer afgørelse efter fremgangsmåden i  

 artikel 251 og efter høring af Det Økonomiske og Sociale Udvalg  

 og Regionsudvalget.« 14) Artikel 161, stk. 3, affattes således:
»Fra den 1. januar 2007 træffer Rådet  

 afgørelse med kvalificeret flertal på forslag af Kommissionen,  

 efter samstemmende udtalelse fra Europa-Parlamentet og efter høring af  

 Det Økonomiske og Sociale Udvalg og Regionsudvalget, såfremt de  

 flerårige finansielle overslag, der gælder fra 1. januar 2007, og  

 den dertil knyttede interinstitutionelle aftale er vedtaget på dette  

 tidspunkt.
Hvis det ikke er tilfældet, finder fremgangsmåden i  

 dette stykke anvendelse fra datoen for vedtagelsen heraf.« 15) Artikel 175, stk. 2, affattes således:
»2. Uanset den i stk. 1 nævnte fremgangsmåde for  

 beslutningstagning og med forbehold af artikel 95 vedtager Rådet  

 med enstemmighed på forslag af Kommissionen og efter høring af  

 Europa-Parlamentet, Det Økonomiske og Sociale Udvalg og  

 Regionsudvalget a)	bestemmelser af hovedsagelig fiskal karakter b)	foranstaltninger, der berører fysisk planlægning kvantitativ forvaltning af vandressourcerne, eller som direkte eller  

 indirekte berører disse ressourcers disponibilitet arealanvendelse, bortset fra affaldshåndtering c)	foranstaltninger, der i væsentlig grad berører en  

 medlemsstats valg mellem forskellige energikilder og den generelle  

 sammensætning af dens energiforsyning.
Rådet kan på betingelserne i første afsnit  

 fastlægge de i dette stykke nævnte spørgsmål, om  

 hvilke der skal træffes afgørelse med kvalificeret flertal.« 16) I tredje del indsættes følgende traktatafsnit:
»Afsnit XXI Økonomisk, finansielt og teknisk samarbejde med tredjelande Artikel 181 A 1. Med forbehold af de øvrige bestemmelser i denne traktat,  

 især bestemmelserne i afsnit XX, iværksætter  

 Fællesskabet inden for sine kompetenceområder samarbejdsaktioner  

 med tredjelande på det økonomiske, finansielle og tekniske  

 område.
Disse aktioner supplerer de aktioner, som  

 iværksættes af medlemsstaterne, og er i overensstemmelse med  

 Fællesskabets udviklingspolitik.
 Fællesskabets politik på dette område skal bidrage til  

 den generelle målsætning om udvikling og befæstelse af  

 demokratiet og retsstaten samt til målsætningen om respekt for  

 menneskerettighederne og de grundlæggende frihedsrettigheder.
 2. Rådet vedtager med kvalificeret flertal på forslag af  

 Kommissionen og efter høring af Europa-Parlamentet de  

 foranstaltninger, der er nødvendige for at gennemføre stk. 1.  

 Rådet træffer afgørelse med enstemmighed i forbindelse med  

 de associeringsaftaler, der er omhandlet i artikel 310, og i forbindelse  

 med aftaler, der skal indgås med de stater, der er kandidater til  

 tiltrædelse af Unionen.
3. Inden for rammerne af deres respektive beføjelser samarbejder  

 Fællesskabet og medlemsstaterne med tredjelande og med kompetente  

 internationale organisationer.
De nærmere bestemmelser  

 vedrørende Fællesskabets samarbejde kan nedfældes i  

 aftaler mellem dette og de pågældende tredjeparter, idet disse  

 aftaler forhandles og indgås i overensstemmelse med artikel 300.
Første afsnit berører ikke medlemsstaternes kompetence til  

 at forhandle i internationale organer og indgå internationale  

 aftaler.« 17) Artikel 189, stk. 2, affattes således:
»Antallet af medlemmer af Europa-Parlamentet må ikke overstige  

 732.« 18) Artikel 190, stk. 5, affattes således:
»5. Europa-Parlamentet fastsætter sine medlemmers statut og de  

 almindelige betingelser for udøvelsen af deres hverv efter  

 høring af Kommissionen og med godkendelse fra Rådet, der  

 træffer afgørelse med kvalificeret flertal.
Alle bestemmelser og  

 betingelser i forbindelse med beskatningsordningen for medlemmer og  

 forhenværende medlemmer vedtages med enstemmighed af Rådet.« 19) Artikel 191, stk. 2, affattes således:
»Rådet fastsætter efter fremgangsmåden i artikel 251  

 statutten for politiske partier på europæisk plan og navnlig  

 reglerne for deres finansiering.« 20) Artikel 207, stk. 2, affattes således:
 »2. Rådet bistås af et generalsekretariat, som ledes af en  

 generalsekretær, der er højtstående repræsentant for  

 den fælles udenrigs- og sikkerhedspolitik, bistået af en  

 vicegeneralsekretær med ansvar for generalsekretariatets daglige drift.  

 Generalsekretæren og vicegeneralsekretæren udnævnes af  

 Rådet, der træffer afgørelse med kvalificeret flertal.
Rådet træffer afgørelse om generalsekretariatets  

 organisation.« 21) Artikel 210 affattes således:
»Artikel 210 Rådet fastsætter med kvalificeret flertal lønninger,  

 godtgørelser og pensioner for Kommissionens formand og medlemmer, for  

 Domstolens præsident, dommere, generaladvokater og  

 justitssekretær samt for medlemmerne af og justitssekretæren ved  

 Retten i Første Instans.
Det fastsætter ligeledes med  

 kvalificeret flertal alle godtgørelser, der ydes som vederlag.« 22) Artikel 214, stk. 2, affattes således:
 »2. Rådet i dets sammensætning af stats- og regeringschefer  

 indstiller med kvalificeret flertal den person, som det foreslår  

 udnævnt til formand for Kommissionen; indstillingen godkendes af  

 Europa-Parlamentet.
 Rådet vedtager med kvalificeret flertal og efter fælles  

 overenskomst med den indstillede formand listen over de øvrige  

 personer, som det foreslår udnævnt til medlemmer af Kommissionen;  

 listen udarbejdes i overensstemmelse med hver enkelt medlemsstats  

 indstilling.
Kommissionens indstillede formand og de øvrige indstillede  

 medlemmer af Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Rådet med kvalificeret flertal Kommissionens formand og øvrige  

 medlemmer.« 23) Artikel 215 affattes således:
»Artikel 215 Bortset fra ordinære nyansættelser og dødsfald  

 ophører tjenesten for et medlem af Kommissionen ved frivillig  

 fratræden eller ved afskedigelse.
For resten af det fratrådte, afskedigede eller afdøde medlems  

 tjenesteperiode udnævner Rådet med kvalificeret flertal et nyt  

 medlem.
Rådet kan med enstemmighed beslutte, at der ikke skal  

 udnævnes nogen efterfølger.
Ved frivillig fratræden, afskedigelse eller dødsfald  

 udnævnes der en efterfølger for formanden for resten af dennes  

 tjenesteperiode.
Udnævnelse af en efterfølger for formanden sker  

 efter fremgangsmåden i artikel 214, stk. 2.
Bortset fra de i artikel 216 nævnte afskedigelsestilfælde  

 fungerer Kommissionens medlemmer, indtil deres efterfølgere er  

 udpeget, eller indtil Rådet i overensstemmelse med denne artikels  

 stk. 2 har besluttet, at der ikke skal udnævnes nogen  

 efterfølger.« 24) Artikel 217 affattes således:
»Artikel 217 1. Kommissionen arbejder under formandens politiske ledelse, og formanden  

 træffer afgørelse om dens interne organisation for at sikre  

 sammenhæng, effektivitet og kollegialitet i dens arbejde.
2. Kommissionens ansvarsområder struktureres og fordeles mellem dens  

 medlemmer af formanden.
Formanden kan ændre fordelingen af disse  

 ansvarsområder i løbet af en mandatperiode.
Kommissionens  

 medlemmer udøver de hverv, der tillægges dem af formanden, under  

 dennes tilsyn.
 3. Formanden udnævner efter kollegiets godkendelse  

 næstformænd blandt Kommissionens medlemmer.
4. Et medlem af Kommissionen træder tilbage, hvis formanden efter  

 kollegiets godkendelse anmoder herom.« 25) Artikel 219, stk. 1, udgår.
 26) Artikel 220 affattes således:
»Artikel 220 Domstolen og Retten i Første Instans skal inden for rammerne af  

 deres respektive beføjelser værne om lov og ret ved  

 fortolkningen og anvendelsen af denne traktat.
Der kan endvidere på de betingelser, der er fastsat i  

 artikel 225 A, til Retten i Første Instans knyttes særlige  

 retsinstanser, som på visse særlige områder skal  

 udøve den domstolskompetence, der er fastsat i denne traktat.« 27) Artikel 221 affattes således:
»Artikel 221 Domstolen består af en dommer per medlemsstat.
 Domstolen sættes i afdelinger eller i den store afdeling i  

 overensstemmelse med de regler herfor, der er fastsat i Domstolens  

 statut.
Domstolen kan endvidere sættes i plenum, hvor statutten giver  

 mulighed herfor.« 28) Artikel 222 affattes således:
»Artikel 222 Domstolen bistås af otte generaladvokater.
På Domstolens  

 begæring kan Rådet med enstemmighed vedtage at forøge  

 antallet af generaladvokater.
Generaladvokaten skal fuldstændig upartisk og uafhængigt  

 offentligt fremsætte begrundede forslag til afgørelse af de  

 sager, som i henhold til Domstolens statut kræver hans medvirken.« 29) Artikel 223 affattes således:
»Artikel 223 Til dommere og generaladvokater ved Domstolen vælges personer, hvis  

 uafhængighed er uomtvistelig, og som i deres hjemland opfylder  

 betingelserne for at indtage de højeste dommerembeder, eller som er  

 jurister, hvis faglige kvalifikationer er almindeligt anerkendt.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
 Hvert tredje år finder en delvis nybesættelse af  

 dommerembederne og generaladvokaternes embeder sted på de betingelser,  

 der er fastsat i Domstolens statut.
Dommerne vælger af deres midte for et tidsrum af tre år  

 Domstolens præsident.
Denne kan genvælges.
 De afgående dommere og generaladvokater kan genudnævnes.
 Domstolen udnævner sin justitssekretær og træffer  

 bestemmelse om hans stilling.
Domstolen fastsætter sit procesreglement.
Reglementet skal godkendes  

 af Rådet med kvalificeret flertal.« 30) Artikel 224 affattes således:
»Artikel 224 Retten i Første Instans består af mindst en dommer per  

 medlemsstat.
Antallet af dommere fastsættes i Domstolens statut.
Det  

 kan i statutten bestemmes, at Retten bistås af generaladvokater.
Til medlemmer af Retten i Første Instans vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage høje retslige funktioner.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
En delvis fornyelse finder sted hvert tredje  

 år.
Afgående medlemmer kan genudnævnes.
Dommerne vælger af deres midte for et tidsrum af tre år  

 præsidenten for Retten i Første Instans.
Denne kan  

 genvælges.
 Retten i Første Instans udnævner sin justitssekretær og  

 træffer bestemmelse om hans stilling.
Retten i Første Instans fastsætter med Domstolens  

 tiltrædelse sit procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i Domstolens statut, finder denne traktats  

 bestemmelser om Domstolen anvendelse på Retten i Første  

 Instans.« 31) Artikel 225 affattes således:
»Artikel 225 1. Retten i Første Instans har kompetence til som første  

 instans at træffe afgørelse i de sager, der er omhandlet i  

 artikel 230, 232, 235, 236 og 238, bortset fra sager, der henvises til en  

 særlig retsinstans, eller sager, der i henhold til statutten er  

 forbeholdt Domstolen.
Det kan fastsættes i statutten, at Retten i  

 Første Instans har kompetence i andre arter af sager.
 De afgørelser, der træffes af Retten i Første Instans  

 i medfør af dette stykke, kan appelleres til Domstolen, dog kun for  

 så vidt angår retsspørgsmål, på de betingelser  

 og med de begrænsninger, der er fastsat i statutten.
 2. Retten i Første Instans har kompetence til at træffe  

 afgørelse i sager, der indbringes vedrørende afgørelser  

 truffet af de i medfør af artikel 225 A oprettede særlige  

 retsinstanser.
 De afgørelser, der træffes af Retten i Første Instans  

 i medfør af dette stykke, kan på de betingelser og med de  

 begrænsninger, der er fastsat i Domstolens statut, undtagelsesvis  

 underkastes fornyet prøvelse ved Domstolen, hvis der er alvorlig  

 risiko for, at fællesskabsrettens ensartede anvendelse eller  

 sammenhæng kan påvirkes.
 3. Retten i Første Instans har kompetence til at afgøre  

 præjudicielle spørgsmål, som forelægges den i  

 medfør af artikel 234, inden for særlige områder fastlagt  

 i statutten.
 Hvis Retten i Første Instans finder, at sagen kræver en  

 principafgørelse, der kan påvirke fællesskabsrettens  

 ensartede anvendelse eller sammenhæng, kan den henvise sagen til  

 Domstolen, for at denne skal træffe afgørelse.
De afgørelser, der træffes af Retten i Første Instans  

 om præjudicielle spørgsmål, kan på de betingelser og  

 med de begrænsninger, der er fastsat i Domstolens statut,  

 undtagelsesvis underkastes fornyet prøvelse ved Domstolen, hvis der er  

 alvorlig risiko for, at fællesskabsrettens ensartede anvendelse eller  

 sammenhæng kan påvirkes.« 32) Der indsættes følgende artikel:
»Artikel 225 A Rådet kan med enstemmighed på forslag af Kommissionen og efter  

 høring af Europa-Parlamentet og Domstolen eller på  

 begæring af Domstolen og efter høring af Europa-Parlamentet og  

 Kommissionen oprette særlige retsinstanser, der i første instans  

 skal træffe afgørelse i visse arter af sager inden for  

 særlige områder.
 I afgørelsen om at oprette en særlig retsinstans  

 fastsættes bestemmelserne om sammensætningen af denne samt  

 omfanget af dens beføjelser.
 De særlige retsinstansers afgørelser kan appelleres til  

 Retten i Første Instans, dog kun for så vidt angår  

 retsspørgsmål samt, hvis dette er fastsat i afgørelsen om  

 oprettelse af den særlige retsinstans, spørgsmål  

 vedrørende sagens faktiske omstændigheder.
Til medlemmer af de særlige retsinstanser vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage retslige funktioner.
De udnævnes af  

 Rådet med enstemmighed.
De særlige retsinstanser fastsætter med Domstolens  

 tiltrædelse deres procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i afgørelsen om oprettelse af den  

 særlige retsinstans, finder denne traktats bestemmelser om Domstolen og  

 bestemmelserne i Domstolens statut anvendelse på de særlige  

 retsinstanser.« 33) Der indsættes følgende artikel:
»Artikel 229 A Med forbehold af denne traktats øvrige bestemmelser kan Rådet  

 med enstemmighed på forslag af Kommissionen og efter høring af  

 Europa-Parlamentet vedtage bestemmelser med henblik på at  

 tillægge Domstolen kompetence i et omfang, der fastsættes af  

 Rådet, til at afgøre tvister vedrørende anvendelsen af  

 retsakter vedtaget på grundlag af denne traktat, hvorved der  

 indføres fællesskabsretlige industrielle ejendomsrettigheder.  

 Rådet henstiller til medlemsstaterne at vedtage disse bestemmelser i  

 overensstemmelse med deres forfatningsmæssige bestemmelser.« 34) Artikel 230, stk. 2 og 3, affattes således:
 »I denne henseende har Domstolen kompetence til at udtale sig om klager,  

 der af en medlemsstat, af Europa-Parlamentet, af Rådet eller af  

 Kommissionen indbringes under påberåbelse af inkompetence,  

 væsentlige formelle mangler, overtrædelse af denne traktat eller  

 af retsregler vedrørende dens gennemførelse samt af  

 magtfordrejning.
Domstolen har på samme grundlag kompetence til at udtale sig om  

 klager, der indbringes af Revisionsretten og af ECB med henblik på at  

 bevare disses prærogativer.« 35) Artikel 245 affattes således:
»Artikel 245 Domstolens statut er fastsat i en særlig protokol.
Rådet kan med enstemmighed på begæring af Domstolen og  

 efter høring af Europa-Parlamentet og Kommissionen eller på  

 begæring af Kommissionen og efter høring af Europa-Parlamentet  

 og Domstolen ændre bestemmelserne i statutten, bortset fra afsnit I  

 heri.« 36) I artikel 247 foretages følgende ændringer:
 a)	Stk. 1 affattes således:
»1.	Revisionsretten består af en statsborger fra hver  

 medlemsstat.« b)	Stk. 3 affattes således:
»3. Revisionsrettens medlemmer udnævnes for seks år.  

 Rådet vedtager med kvalificeret flertal efter høring af  

 Europa-Parlamentet den liste over medlemmer, der er udarbejdet i  

 overensstemmelse med hver enkelt medlemsstats indstilling.
Revisionsrettens  

 medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.« 37) I artikel 248 foretages følgende ændringer:
 a)	Stk. 1 affattes således:
»1.	Revisionsretten reviderer regnskaberne over samtlige  

 Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for  

 ethvert af Fællesskabet oprettet organ, for så vidt  

 oprettelsesakten ikke udelukker det.
Revisionsretten afgiver en erklæring til Europa-Parlamentet og  

 Rådet om regnskabernes rigtighed og de underliggende transaktioners  

 lovlighed og formelle rigtighed; erklæringen offentliggøres i  

Den Europæiske Unions Tidende.
Erklæringen kan suppleres  

 med specifikke vurderinger for hvert enkelt af Fællesskabets  

 større aktivitetsområder.« b)	Stk. 4 affattes således:
»4. Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til  

 Fællesskabets øvrige institutioner og offentliggøres i  

Den Europæiske Unions Tidende  sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med  

 bemærkninger, navnlig i form af særberetninger, til særlige  

 spørgsmål og på begæring fra en af  

 Fællesskabets øvrige institutioner afgive udtalelser.
Den vedtager sine årsberetninger, sine særberetninger  

 eller sine udtalelser med et flertal af sine medlemmers stemmer.
Dog kan den  

 af sin midte oprette afdelinger med henblik på vedtagelse af bestemte  

 typer beretninger eller udtalelser på betingelser fastsat i dens  

 forretningsorden.
 Den bistår Europa-Parlamentet og Rådet i forbindelse med  

 revisionen af og gennemførelsen af budgettet.
Revisionsretten fastsætter selv sin forretningsorden.
Denne skal  

 godkendes af Rådet med kvalificeret flertal.« 38) I artikel 254, stk. 1 og 2, erstattes ordene »De Europæiske  

 Fællesskabers Tidende« med ordene »Den Europæiske Unions  

 Tidende«.
 39) Artikel 257 affattes således:
»Artikel 257 Der oprettes et rådgivende Økonomisk og Socialt Udvalg.
Udvalget skal bestå af repræsentanter for de forskellige  

 økonomiske og sociale grupper i det organiserede civilsamfund,  

 herunder navnlig for producenter, landbrugere, fragtførere,  

 arbejdstagere, handlende og håndværkere, liberale erhverv,  

 forbrugere og almindelige samfundsinteresser.« 40) Artikel 258 affattes således:
»Artikel 258 Antallet af medlemmer i Det Økonomiske og Sociale Udvalg må  

 ikke overstige 350.
 Antallet af udvalgets medlemmer fastsættes således:
Belgien 12 Danmark 9 Tyskland 24 Grækenland 12 Spanien 21 Frankrig 24 Irland 9 Italien 24 Luxembourg 6 Nederlandene 12 Østrig 12 Portugal 12 Finland 9 Sverige 12 Det Forenede Kongerige 24 Udvalgets medlemmer må ikke være bundet af nogen instruktion.  

 De udfører deres hverv i fuldkommen uafhængighed og i  

 Fællesskabernes almene interesse.
Rådet fastsætter med kvalificeret flertal udvalgsmedlemmernes  

 dagpenge.« 41) Artikel 259, stk. 1, affattes således:
»1. Udvalgets medlemmer beskikkes for fire år efter indstilling fra  

 medlemsstaterne.
Rådet vedtager med kvalificeret flertal den liste over  

 medlemmer, der er udarbejdet i overensstemmelse med hver medlemsstats  

 indstilling.
Genbeskikkelse af udvalgets medlemmer kan finde sted.« 42) Artikel 263 affattes således:
»Artikel 263 Der oprettes et rådgivende udvalg, i det følgende  

 benævnt «Regionsudvalget», bestående af repræsentanter for  

 de regionale og lokale myndigheder, der skal være enten valgt til en  

 regional eller lokal myndighed eller politisk ansvarlige over for en valgt  

 forsamling.
 Antallet af medlemmer i Regionsudvalget må ikke overstige 350.
 Antallet af udvalgets medlemmer fastsættes således:
Belgien 12 Danmark 9 Tyskland 24 Grækenland 12 Spanien 21 Frankrig 24 Irland 9 Italien 24 Luxembourg 6 Nederlandene 12 Østrig 12 Portugal 12 Finland 9 Sverige 12 Det Forenede Kongerige 24 Udvalgets medlemmer samt et tilsvarende antal suppleanter beskikkes for  

 fire år efter indstilling fra de respektive medlemsstater.  

 Genbeskikkelse kan finde sted.
Rådet vedtager med kvalificeret flertal  

 den liste over medlemmer og suppleanter, der er udarbejdet efter indstilling  

 fra hver enkelt medlemsstat.
Ved udløbet af det i stk. 1 omhandlede  

 mandat, som kvalificerede de pågældende til indstillingen,  

 ophører deres mandat i udvalget automatisk, og der beskikkes efter  

 samme fremgangsmåde en efterfølger for den resterende del af  

 mandatperioden.
Et medlem af udvalget kan ikke samtidig være medlem af  

 Europa-Parlamentet.
Udvalgets medlemmer må ikke være bundet af nogen instruktion.  

 De udfører deres hverv i fuldkommen uafhængighed og i  

 Fællesskabernes almindelige interesse.« 43) Artikel 266 affattes således:
»Artikel 266 Den Europæiske Investeringsbank har status som juridisk person.
 Den Europæiske Investeringsbanks medlemmer er medlemsstaterne.
Den Europæiske Investeringsbanks vedtægter indeholdes i en  

 protokol, der knyttes som bilag til denne traktat.
Rådet kan på  

 anmodning af Den Europæiske Investeringsbank og efter høring af  

 Europa-Parlamentet og Kommissionen eller på anmodning af Kommissionen  

 og efter høring af Europa-Parlamentet og Den Europæiske  

 Investeringsbank med enstemmighed ændre artikel 4, 11 og 12  

 samt artikel 18, stk. 5, i bankens vedtægter.« 44) Artikel 279 affattes således:
»Artikel 279 1. På forslag af Kommissionen og efter høring af  

 Europa-Parlamentet og udtalelse fra Revisionsretten skal Rådet med  

 enstemmighed a)	udstede regnskabsregulativer, som navnlig fastlægger de  

 nærmere retningslinjer for opstillingen og gennemførelsen af  

 budgettet og for regnskabsaflæggelsen og revisionen b)	fastlægge reglerne for finansinspektørernes, de  

 anvisningsberettigedes og regnskabsførernes ansvar og organisere  

 kontrollen med disse.
 Fra den 1. januar 2007 træffer Rådet afgørelse med  

 kvalificeret flertal på forslag af Kommissionen og efter høring  

 af Europa-Parlamentet og udtalelse fra Revisionsretten.
2. På forslag af Kommissionen og efter høring af  

 Europa-Parlamentet og udtalelse fra Revisionsretten skal Rådet med  

 enstemmighed fastsætte de retningslinjer og den fremgangsmåde,  

 hvorefter de i ordningen om Fællesskabets egne indtægter  

 fastsatte budgetindtægter stilles til rådighed for Kommissionen,  

 samt fastlægge de foranstaltninger, der skal træffes for i givet  

 fald at imødekomme likviditetsbehovet.« 45) Artikel 290 affattes således:
»Artikel 290 Med forbehold af de i Domstolens statut fastsatte bestemmelser  

 fastlægger Rådet med enstemmighed den ordning, der skal  

 gælde for Fællesskabets institutioner på det sproglige  

 område.« 46) I artikel 300 foretages følgende ændringer:
 a)	Stk. 2, andet og tredje afsnit, affattes således:
 »Uanset bestemmelserne i stk. 3 anvendes de samme procedurer,  

 når der skal træffes afgørelse om suspension af  

 anvendelsen af en aftale, samt når det skal fastlægges, hvilke  

 holdninger der skal indtages på Fællesskabets vegne i et organ,  

 der er nedsat ved en aftale, når dette organ skal vedtage beslutninger,  

 der har retsvirkninger, bortset fra beslutninger, der supplerer eller  

 ændrer den institutionelle ramme for aftalen.
Europa-Parlamentet skal straks underrettes fuldt ud om  

 afgørelser, der træffes i henhold til dette stykke  

 vedrørende foreløbig anvendelse eller suspension af aftaler  

 eller fastlæggelse af Fællesskabets holdning i et organ, der er  

 nedsat i henhold til en aftale.« b)	Stk. 6 affattes således:
»6. Europa-Parlamentet, Rådet, Kommissionen eller en medlemsstat kan  

 indhente udtalelse fra Domstolen om en påtænkt aftales  

 forenelighed med bestemmelserne i denne traktat.
Hvis Domstolens udtalelse er  

 benægtende, kan aftalen kun træde i kraft på de  

 betingelser, der er fastsat i artikel 48 i traktaten om Den Europæiske  

 Union.« 47) I artikel 309 foretages følgende ændringer:
a)	I stk. 1 erstattes ordene »artikel 7, stk. 2,« med ordene »artikel  

 7, stk. 3,« b)	I stk. 2 erstattes ordene »artikel 7, stk. 1,« med ordene »artikel  

 7, stk. 2,«.
ARTIKEL 3 Traktaten om oprettelse af Det Europæiske Atomenergifællesskab  

 ændres i overensstemmelse med bestemmelserne i denne artikel.
 1) Artikel 107, stk. 2, affattes således:
»Antallet af medlemmer af Europa-Parlamentet må ikke overstige  

 732.« 2) Artikel 108, stk. 5, affattes således:
»5. Europa-Parlamentet fastsætter sine medlemmers statut og de  

 almindelige betingelser for udøvelsen af deres hverv efter  

 høring af Kommissionen og med godkendelse fra Rådet, der  

 træffer afgørelse med kvalificeret flertal.
Alle bestemmelser og  

 betingelser i forbindelse med beskatningsordningen for medlemmer og  

 forhenværende medlemmer vedtages med enstemmighed af Rådet.« 3) Artikel 121, stk. 2, affattes således:
 »2. Rådet bistås af et generalsekretariat, som ledes af en  

 generalsekretær, der er højtstående repræsentant for  

 den fælles udenrigs- og sikkerhedspolitik, bistået af en  

 vicegeneralsekretær med ansvar for generalsekretariatets daglige drift.  

 Generalsekretæren og vicegeneralsekretæren udnævnes af  

 Rådet, der træffer afgørelse med kvalificeret flertal.
Rådet træffer afgørelse om generalsekretariatets  

 organisation.« 4) Artikel 127, stk. 2, affattes således:
 »2. Rådet i dets sammensætning af stats- og regeringschefer  

 indstiller med kvalificeret flertal den person, som det foreslår  

 udnævnt til formand for Kommissionen; indstillingen godkendes af  

 Europa-Parlamentet.
 Rådet vedtager med kvalificeret flertal og efter fælles  

 overenskomst med den indstillede formand listen over de øvrige  

 personer, som det foreslår udnævnt til medlemmer af Kommissionen;  

 listen udarbejdes i overensstemmelse med hver enkelt medlemsstats  

 indstilling.
Kommissionens indstillede formand og de øvrige indstillede  

 medlemmer af Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Rådet med kvalificeret flertal Kommissionens formand og øvrige  

 medlemmer.« 5) Artikel 128 affattes således:
»Artikel 128 Bortset fra ordinære nyansættelser og dødsfald  

 ophører tjenesten for et medlem af Kommissionen ved frivillig  

 fratræden eller ved afskedigelse.
For resten af det fratrådte, afskedigede eller afdøde medlems  

 tjenesteperiode udnævner Rådet med kvalificeret flertal et nyt  

 medlem.
Rådet kan med enstemmighed beslutte, at der ikke skal  

 udnævnes nogen efterfølger.
Ved frivillig fratræden, afskedigelse eller dødsfald  

 udnævnes der en efterfølger for formanden for resten af dennes  

 tjenesteperiode.
Udnævnelse af en efterfølger for formanden sker  

 efter fremgangsmåden i artikel 127, stk. 2.
Bortset fra de i artikel 129 nævnte afskedigelsestilfælde  

 fungerer Kommissionens medlemmer, indtil deres efterfølgere er  

 udpeget, eller indtil Rådet i overensstemmelse med denne artikels  

 stk. 2 har besluttet, at der ikke skal udnævnes nogen  

 efterfølger.« 6) Artikel 130 affattes således:
»Artikel 130 1. Kommissionen arbejder under formandens politiske ledelse, og formanden  

 træffer afgørelse om dens interne organisation for at sikre  

 sammenhæng, effektivitet og kollegialitet i dens arbejde.
2. Kommissionens ansvarsområder struktureres og fordeles mellem dens  

 medlemmer af formanden.
Formanden kan ændre fordelingen af disse  

 ansvarsområder i løbet af en mandatperiode.
Kommissionens  

 medlemmer udøver de hverv, der tillægges dem af formanden, under  

 dennes tilsyn.
 3. Formanden udnævner efter kollegiets godkendelse  

 næstformænd blandt Kommissionens medlemmer.
4. Et medlem af Kommissionen træder tilbage, hvis formanden efter  

 kollegiets godkendelse anmoder herom.« 7) Artikel 132, stk. 1, udgår.
 8) Artikel 136 affattes således:
»Artikel 136 Domstolen og Retten i Første Instans skal inden for rammerne af  

 deres respektive beføjelser værne om lov og ret ved  

 fortolkningen og anvendelsen af denne traktat.
Der kan endvidere på de betingelser, der er fastsat i  

 artikel 140 B, til Retten i Første Instans knyttes særlige  

 retsinstanser, som på visse særlige områder skal  

 udøve den domstolskompetence, der er fastsat i denne traktat.« 9) Artikel 137 affattes således:
»Artikel 137 Domstolen består af en dommer per medlemsstat.
 Domstolen sættes i afdelinger eller i den store afdeling i  

 overensstemmelse med de regler herfor, der er fastsat i Domstolens  

 statut.
Domstolen kan endvidere sættes i plenum, hvor statutten giver  

 mulighed herfor.« 10) Artikel 138 affattes således:
»Artikel 138 Domstolen bistås af otte generaladvokater.
På Domstolens  

 begæring kan Rådet med enstemmighed vedtage at forøge  

 antallet af generaladvokater.
Generaladvokaten skal fuldstændig upartisk og uafhængigt  

 offentligt fremsætte begrundede forslag til afgørelse af de  

 sager, som i henhold til Domstolens statut kræver hans medvirken.« 11) Artikel 139 affattes således:
»Artikel 139 Til dommere og generaladvokater ved Domstolen vælges personer, hvis  

 uafhængighed er uomtvistelig, og som i deres hjemland opfylder  

 betingelserne for at indtage de højeste dommerembeder, eller som er  

 jurister, hvis faglige kvalifikationer er almindeligt anerkendt.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
 Hvert tredje år finder en delvis nybesættelse af  

 dommerembederne og generaladvokaternes embeder sted på de betingelser,  

 der er fastsat i Domstolens statut.
Dommerne vælger af deres midte for et tidsrum af tre år  

 Domstolens præsident.
Denne kan genvælges.
 De afgående dommere og generaladvokater kan genudnævnes.
 Domstolen udnævner sin justitssekretær og træffer  

 bestemmelse om hans stilling.
Domstolen fastsætter sit procesreglement.
Reglementet skal godkendes  

 af Rådet med kvalificeret flertal.« 12) Artikel 140 affattes således:
»Artikel 140 Retten i Første Instans består af mindst en dommer per  

 medlemsstat.
Antallet af dommere fastsættes i Domstolens statut.
Det  

 kan i statutten bestemmes, at Retten bistås af generaladvokater.
Til medlemmer af Retten i Første Instans vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage høje retslige funktioner.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
En delvis fornyelse finder sted hvert tredje  

 år.
Afgående medlemmer kan genudnævnes.
Dommerne vælger af deres midte for et tidsrum af tre år  

 præsidenten for Retten i Første Instans.
Denne kan  

 genvælges.
 Retten i Første Instans udnævner sin justitssekretær og  

 træffer bestemmelse om hans stilling.
Retten i Første Instans fastsætter med Domstolens  

 tiltrædelse sit procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i Domstolens statut, finder denne traktats  

 bestemmelser om Domstolen anvendelse på Retten i Første  

 Instans.« 13) Artikel 140 A affattes således:
»Artikel 140 A 1. Retten i Første Instans har kompetence til som første  

 instans at træffe afgørelse i de sager, der er omhandlet i  

 artikel 146, 148, 151, 152 og 153, bortset fra sager, der henvises til en  

 særlig retsinstans, eller sager, der i henhold til statutten er  

 forbeholdt Domstolen.
Det kan fastsættes i statutten, at Retten i  

 Første Instans har kompetence i andre arter af sager.
 De afgørelser, der træffes af Retten i Første Instans  

 i medfør af dette stykke, kan appelleres til Domstolen, dog kun for  

 så vidt angår retsspørgsmål, på de betingelser  

 og med de begrænsninger, der er fastsat i statutten.
 2. Retten i Første Instans har kompetence til at træffe  

 afgørelse i sager, der indbringes vedrørende afgørelser  

 truffet af de i medfør af artikel 140 B oprettede særlige  

 retsinstanser.
 De afgørelser, der træffes af Retten i Første Instans  

 i medfør af dette stykke, kan på de betingelser og med de  

 begrænsninger, der er fastsat i Domstolens statut, undtagelsesvis  

 underkastes fornyet prøvelse ved Domstolen, hvis der er alvorlig  

 risiko for, at fællesskabsrettens ensartede anvendelse eller  

 sammenhæng kan påvirkes.
 3. Retten i Første Instans har kompetence til at afgøre  

 præjudicielle spørgsmål, som forelægges den i  

 medfør af artikel 150, inden for særlige områder fastlagt  

 i statutten.
 Hvis Retten i Første Instans finder, at sagen kræver en  

 principafgørelse, der kan påvirke fællesskabsrettens  

 ensartede anvendelse eller sammenhæng, kan den henvise sagen til  

 Domstolen, for at denne skal træffe afgørelse.
De afgørelser, der træffes af Retten i Første Instans  

 om præjudicielle spørgsmål, kan på de betingelser og  

 med de begrænsninger, der er fastsat i Domstolens statut,  

 undtagelsesvis underkastes fornyet prøvelse ved Domstolen, hvis der er  

 alvorlig risiko for, at fællesskabsrettens ensartede anvendelse eller  

 sammenhæng kan påvirkes.« 14) Der indsættes følgende artikel:
»Artikel 140 B Rådet kan med enstemmighed på forslag af Kommissionen og efter  

 høring af Europa-Parlamentet og Domstolen eller på  

 begæring af Domstolen og efter høring af Europa-Parlamentet og  

 Kommissionen oprette særlige retsinstanser, der i første instans  

 skal træffe afgørelse i visse arter af sager inden for  

 særlige områder.
 I afgørelsen om at oprette en særlig retsinstans  

 fastsættes bestemmelserne om sammensætningen af denne samt  

 omfanget af dens beføjelser.
 De særlige retsinstansers afgørelser kan appelleres til  

 Retten i Første Instans, dog kun for så vidt angår  

 retsspørgsmål samt, hvis dette er fastsat i afgørelsen om  

 oprettelse af den særlige retsinstans, spørgsmål  

 vedrørende sagens faktiske omstændigheder.
Til medlemmer af de særlige retsinstanser vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage retslige funktioner.
De udnævnes af  

 Rådet med enstemmighed.
De særlige retsinstanser fastsætter med Domstolens  

 tiltrædelse deres procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i afgørelsen om oprettelse af den  

 særlige retsinstans, finder denne traktats bestemmelser om Domstolen og  

 bestemmelserne i Domstolens statut anvendelse på de særlige  

 retsinstanser.« 15) Artikel 146, stk. 2 og 3, affattes således:
 »I denne henseende har Domstolen kompetence til at udtale sig om klager,  

 der af en medlemsstat, af Europa-Parlamentet, af Rådet eller af  

 Kommissionen indbringes under påberåbelse af inkompetence,  

 væsentlige formelle mangler, overtrædelse af denne traktat eller  

 af retsregler vedrørende dens gennemførelse samt af  

 magtfordrejning.
Domstolen har på samme grundlag kompetence til at udtale sig om  

 klager, der indbringes af Revisionsretten med henblik på at bevare  

 dennes prærogativer.« 16) Artikel 160 affattes således:
»Artikel 160 Domstolens statut er fastsat i en særlig protokol.
Rådet kan med enstemmighed på begæring af Domstolen og  

 efter høring af Europa-Parlamentet og Kommissionen eller på  

 begæring af Kommissionen og efter høring af Europa-Parlamentet  

 og Domstolen ændre bestemmelserne i statutten, bortset fra afsnit I  

 heri.« 17) I artikel 160 B foretages følgende ændringer:
 a)	Stk. 1 affattes således:
»1.	Revisionsretten består af en statsborger fra hver  

 medlemsstat.« b)	Stk. 3 affattes således:
»3.	Revisionsrettens medlemmer udnævnes for seks år.  

 Rådet vedtager med kvalificeret flertal efter høring af  

 Europa-Parlamentet den liste over medlemmer, der er udarbejdet i  

 overensstemmelse med hver enkelt medlemsstats indstilling.
Revisionsrettens  

 medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.« 18) I artikel 160 C foretages følgende ændringer:
 a)	Stk. 1 affattes således:
1. Revisionsretten reviderer regnskaberne over samtlige  

 Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for  

 ethvert af Fællesskabet oprettet organ, for så vidt  

 oprettelsesakten ikke udelukker det.
Revisionsretten afgiver en erklæring til Europa-Parlamentet og  

 Rådet om regnskabernes rigtighed og de underliggende transaktioners  

 lovlighed og formelle rigtighed; erklæringen offentliggøres i  

Den Europæiske Unions Tidende.
Erklæringen kan suppleres  

 med specifikke vurderinger for hvert enkelt af Fællesskabets  

 større aktivitetsområder.» b)	Stk. 4 affattes således:
4. Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til  

 Fællesskabets øvrige institutioner og offentliggøres i  

Den Europæiske Unions Tidende  sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med  

 bemærkninger, navnlig i form af særberetninger, til særlige  

 spørgsmål og på begæring fra en af  

 Fællesskabets øvrige institutioner afgive udtalelser.
Den vedtager sine årsberetninger, sine særberetninger  

 eller sine udtalelser med et flertal af sine medlemmers stemmer.
Dog kan den  

 af sin midte oprette afdelinger med henblik på vedtagelse af bestemte  

 typer beretninger eller udtalelser på betingelser fastsat i dens  

 forretningsorden.
 Den bistår Europa-Parlamentet og Rådet i forbindelse med  

 revisionen af og gennemførelsen af budgettet.
Revisionsretten fastsætter selv sin forretningsorden.
Denne skal  

 godkendes af Rådet med kvalificeret flertal.« 19) Artikel 163, stk. 1, affattes således:
»Forordningerne offentliggøres i Den Europæiske Unions  

 Tidende.
De træder i kraft på det i forordningerne fastsatte  

 tidspunkt eller, hvis et sådant ikke er angivet, den tyvende dag efter  

 offentliggørelsen.« 20) Artikel 165 affattes således:
»Artikel 165 Der oprettes et rådgivende Økonomisk og Socialt Udvalg.
Udvalget skal bestå af repræsentanter for de forskellige  

 økonomiske og sociale grupper i det organiserede civilsamfund,  

 herunder navnlig producenter, landbrugere, fragtførere, arbejdstagere,  

 handlende og håndværkere, liberale erhverv, forbrugere og  

 almindelige samfundsinteresser.« 21) Artikel 166 affattes således:
»Artikel 166 Antallet af medlemmer i Det Økonomiske og Sociale Udvalg må  

 ikke overstige 350.
 Antallet af udvalgets medlemmer fastsættes således:
Belgien 12 Danmark 9 Tyskland 24 Grækenland 12 Spanien 21 Frankrig 24 Irland 9 Italien 24 Luxembourg 6 Nederlandene 12 Østrig 12 Portugal 12 Finland 9 Sverige 12 Det Forenede Kongerige 24 Udvalgets medlemmer må ikke være bundet af nogen instruktion.  

 De udfører deres hverv i fuldkommen uafhængighed og i  

 Fællesskabernes almene interesse.
Rådet fastsætter med kvalificeret flertal udvalgsmedlemmernes  

 dagpenge.« 22) Artikel 167, stk. 1, affattes således:
»1. Udvalgets medlemmer beskikkes for fire år efter indstilling fra  

 medlemsstaterne.
Rådet vedtager med kvalificeret flertal den liste over  

 medlemmer, der er udarbejdet i overensstemmelse med hver medlemsstats  

 indstilling.
Genbeskikkelse af udvalgets medlemmer kan finde sted.« 23) Artikel 183 affattes således:
»Artikel 183 1. På forslag af Kommissionen og efter høring af  

 Europa-Parlamentet og udtalelse fra Revisionsretten skal Rådet med  

 enstemmighed a)	udstede regnskabsregulativer, som navnlig fastlægger de  

 nærmere retningslinjer for opstillingen og gennemførelsen af  

 budgettet og for regnskabsaflæggelsen og revisionen b)	fastlægge reglerne for finansinspektørernes, de  

 anvisningsberettigedes og regnskabsførernes ansvar og organisere  

 kontrollen med disse.
 Fra den 1. januar 2007 træffer Rådet afgørelse med  

 kvalificeret flertal på forslag af Kommissionen og efter høring  

 af Europa-Parlamentet og udtalelse fra Revisionsretten.
2. På forslag af Kommissionen og efter høring af  

 Europa-Parlamentet og udtalelse fra Revisionsretten skal Rådet med  

 enstemmighed fastsætte de retningslinjer og den fremgangsmåde,  

 hvorefter de i ordningen om Fællesskabets egne indtægter  

 fastsatte budgetindtægter stilles til rådighed for Kommissionen,  

 samt fastlægge de foranstaltninger, der skal træffes for i givet  

 fald at imødekomme likviditetsbehovet.« 24) Artikel 190 affattes således:
»Artikel 190 Med forbehold af de i Domstolens statut fastsatte bestemmelser  

 fastlægger Rådet med enstemmighed den ordning, der skal  

 gælde for Fællesskabets institutioner på det sproglige  

 område.« 25) I artikel 204 foretages følgende ændringer:
a)	I stk. 1 erstattes ordene »artikel F.1, stk. 2,« med ordene »artikel  

 7, stk. 3,« b)	I stk. 2 erstattes ordene »artikel F.1, stk. 1,« med ordene »artikel  

 7, stk. 2«, og ordene »artikel F, stk. 1,« erstattes med ordene »artikel 6,  

 stk. 1,«.
ARTIKEL 4 Traktaten om oprettelse af Det Europæiske Kul- og  

 Stålfællesskab ændres i overensstemmelse med bestemmelserne  

 i denne artikel.
 1) Artikel 10, stk. 2, affattes således:
 »2. Rådet i dets sammensætning af stats- og regeringschefer  

 indstiller med kvalificeret flertal den person, som det foreslår  

 udnævnt til formand for Kommissionen; indstillingen godkendes af  

 Europa-Parlamentet.
 Rådet vedtager med kvalificeret flertal og efter fælles  

 overenskomst med den indstillede formand listen over de øvrige  

 personer, som det foreslår udnævnt til medlemmer af Kommissionen;  

 listen udarbejdes i overensstemmelse med hver enkelt medlemsstats  

 indstilling.
Kommissionens indstillede formand og de øvrige indstillede  

 medlemmer af Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Rådet med kvalificeret flertal Kommissionens formand og øvrige  

 medlemmer.« 2) Artikel 11 affattes således:
»Artikel 11 1. Kommissionen arbejder under formandens politiske ledelse, og formanden  

 træffer afgørelse om dens interne organisation for at sikre  

 sammenhæng, effektivitet og kollegialitet i dens arbejde.
2. Kommissionens ansvarsområder struktureres og fordeles mellem dens  

 medlemmer af formanden.
Formanden kan ændre fordelingen af disse  

 ansvarsområder i løbet af en mandatperiode.
Kommissionens  

 medlemmer udøver de hverv, der tillægges dem af formanden, under  

 dennes tilsyn.
 3. Formanden udnævner efter kollegiets godkendelse  

 næstformænd blandt Kommissionens medlemmer.
4. Et medlem af Kommissionen træder tilbage, hvis formanden efter  

 kollegiets godkendelse anmoder herom.« 3) Artikel 12 affattes således:
»Artikel 12 Bortset fra ordinære nyansættelser og dødsfald  

 ophører tjenesten for et medlem af Kommissionen ved frivillig  

 fratræden eller ved afskedigelse.
For resten af det fratrådte, afskedigede eller afdøde medlems  

 tjenesteperiode udnævner Rådet med kvalificeret flertal et nyt  

 medlem.
Rådet kan med enstemmighed beslutte, at der ikke skal  

 udnævnes nogen efterfølger.
Ved frivillig fratræden, afskedigelse eller dødsfald  

 udnævnes der en efterfølger for formanden for resten af dennes  

 tjenesteperiode.
Udnævnelse af en efterfølger for formanden sker  

 efter fremgangsmåden i artikel 10, stk. 2.
Bortset fra de i artikel 12 A nævnte afskedigelsestilfælde  

 fungerer Kommissionens medlemmer, indtil deres efterfølgere er  

 udpeget, eller indtil Rådet i overensstemmelse med denne artikels  

 stk. 2 har besluttet, at der ikke skal udnævnes nogen  

 efterfølger.« 4) Artikel 13, stk. 1, udgår.
 5) Artikel 20, stk. 2, affattes således:
»Antallet af medlemmer af Europa-Parlamentet må ikke overstige  

 732.« 6) Artikel 21, stk. 5, affattes således:
»5. Europa-Parlamentet fastsætter sine medlemmers statut og de  

 almindelige betingelser for udøvelsen af deres hverv efter  

 høring af Kommissionen og med godkendelse fra Rådet, der  

 træffer afgørelse med kvalificeret flertal.
Alle bestemmelser og  

 betingelser i forbindelse med beskatningsordningen for medlemmer og  

 forhenværende medlemmer vedtages med enstemmighed af Rådet.« 7) Artikel 30, stk. 2, affattes således:
 »2. Rådet bistås af et generalsekretariat, som ledes af en  

 generalsekretær, der er højtstående repræsentant for  

 den fælles udenrigs- og sikkerhedspolitik, bistået af en  

 vicegeneralsekretær med ansvar for generalsekretariatets daglige drift.  

 Generalsekretæren og vicegeneralsekretæren udnævnes af  

 Rådet, der træffer afgørelse med kvalificeret flertal.
Rådet træffer afgørelse om generalsekretariatets  

 organisation.« 8) Artikel 31 affattes således:
»Artikel 31 Domstolen og Retten i Første Instans skal inden for rammerne af  

 deres respektive beføjelser værne om lov og ret ved  

 fortolkningen og anvendelsen af denne traktat.
Der kan endvidere på de betingelser, der er fastsat i  

 artikel 32 e, til Retten i Første Instans knyttes særlige  

 retsinstanser, som på visse særlige områder skal  

 udøve den domstolskompetence, der er fastsat i denne traktat.« 9) Artikel 32 affattes således:
»Artikel 32 Domstolen består af en dommer per medlemsstat.
 Domstolen sættes i afdelinger eller som den store afdeling i  

 overensstemmelse med de regler herfor, der er fastsat i Domstolens  

 statut.
Domstolen kan endvidere sættes i plenum, hvor statutten giver  

 mulighed herfor.« 10) Artikel 32 a affattes således:
»Artikel 32 a Domstolen bistås af otte generaladvokater.
På Domstolens  

 begæring kan Rådet med enstemmighed vedtage at forøge  

 antallet af generaladvokater.
Generaladvokaten skal fuldstændig upartisk og uafhængigt  

 offentligt fremsætte begrundede forslag til afgørelse af de  

 sager, som i henhold til Domstolens statut kræver hans medvirken.« 11) Artikel 32 b affattes således:
»Artikel 32 b Til dommere og generaladvokater ved Domstolen vælges personer, hvis  

 uafhængighed er uomtvistelig, og som i deres hjemland opfylder  

 betingelserne for at indtage de højeste dommerembeder, eller som er  

 jurister, hvis faglige kvalifikationer er almindeligt anerkendt.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
 Hvert tredje år finder en delvis nybesættelse af  

 dommerembederne og generaladvokaternes embeder sted på de betingelser,  

 der er fastsat i Domstolens statut.
Dommerne vælger af deres midte for et tidsrum af tre år  

 Domstolens præsident.
Denne kan genvælges.
 De afgående dommere og generaladvokater kan genudnævnes.
 Domstolen udnævner sin justitssekretær og træffer  

 bestemmelse om hans stilling.
Domstolen fastsætter sit procesreglement.
Reglementet skal godkendes  

 af Rådet med kvalificeret flertal.« 12) Artikel 32 c affattes således:
»Artikel 32 c Retten i Første Instans består af mindst en dommer per  

 medlemsstat.
Antallet af dommere fastsættes i Domstolens statut.
Det  

 kan i statutten bestemmes, at Retten bistås af generaladvokater.
Til medlemmer af Retten i Første Instans vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage høje retslige funktioner.
De  

 udnævnes af medlemsstaternes regeringer efter fælles overenskomst  

 for et tidsrum af seks år.
En delvis fornyelse finder sted hvert tredje  

 år.
Afgående medlemmer kan genudnævnes.
Dommerne vælger af deres midte for et tidsrum af tre år  

 præsidenten for Retten i Første Instans.
Denne kan  

 genvælges.
 Retten i Første Instans udnævner sin justitssekretær og  

 træffer bestemmelse om hans stilling.
Retten i Første Instans fastsætter med Domstolens  

 tiltrædelse sit procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i Domstolens statut, finder denne traktats  

 bestemmelser om Domstolen anvendelse på Retten i Første  

 Instans.« 13) Artikel 32 d affattes således:
»Artikel 32 d 1. Retten i Første Instans har kompetence til som første  

 instans at træffe afgørelse i de sager, der er omhandlet i  

 artikel 33, 34, 35, 36, 38, 40 og 42, bortset fra sager, der henvises til en  

 særlig retsinstans, eller sager, der i henhold til statutten er  

 forbeholdt Domstolen.
Det kan fastsættes i statutten, at Retten i  

 Første Instans har kompetence i andre arter af sager.
 De afgørelser, der træffes af Retten i Første Instans  

 i medfør af dette stykke, kan appelleres til Domstolen, dog kun for  

 så vidt angår retsspørgsmål, på de betingelser  

 og med de begrænsninger, der er fastsat i statutten.
 2. Retten i Første Instans har kompetence til at træffe  

 afgørelse i sager, der indbringes vedrørende afgørelser  

 truffet af de i medfør af artikel 32 e oprettede særlige  

 retsinstanser.
 De afgørelser, der træffes af Retten i Første Instans  

 i medfør af dette stykke, kan på de betingelser og med de  

 begrænsninger, der er fastsat i Domstolens statut, undtagelsesvis  

 underkastes fornyet prøvelse ved Domstolen, hvis der er alvorlig  

 risiko for, at fællesskabsrettens ensartede anvendelse eller  

 sammenhæng kan påvirkes.
 3. Retten i Første Instans har kompetence til at afgøre  

 præjudicielle spørgsmål, som forelægges den i  

 medfør af artikel 41, inden for særlige områder fastlagt i  

 statutten.
 Hvis Retten i Første Instans finder, at sagen kræver en  

 principafgørelse, der kan påvirke fællesskabsrettens  

 ensartede anvendelse eller sammenhæng, kan den henvise sagen til  

 Domstolen, for at denne skal træffe afgørelse.
De afgørelser, der træffes af Retten i Første Instans  

 om præjudicielle spørgsmål, kan på de betingelser og  

 med de begrænsninger, der er fastsat i Domstolens statut,  

 undtagelsesvis underkastes fornyet prøvelse ved Domstolen, hvis der er  

 alvorlig risiko for, at fællesskabsrettens ensartede anvendelse eller  

 sammenhæng kan påvirkes.« 14) Der indsættes følgende artikel:
»Artikel 32 e Rådet kan med enstemmighed på forslag af Kommissionen og efter  

 høring af Europa-Parlamentet og Domstolen eller på  

 begæring af Domstolen og efter høring af Europa-Parlamentet og  

 Kommissionen oprette særlige retsinstanser, der i første instans  

 skal træffe afgørelse i visse arter af sager inden for  

 særlige områder.
 I afgørelsen om at oprette en særlig retsinstans  

 fastsættes bestemmelserne om sammensætningen af denne samt  

 omfanget af dens beføjelser.
 De særlige retsinstansers afgørelser kan appelleres til  

 Retten i Første Instans, dog kun for så vidt angår  

 retsspørgsmål samt, hvis dette er fastsat i afgørelsen om  

 oprettelse af den særlige retsinstans, spørgsmål  

 vedrørende sagens faktiske omstændigheder.
Til medlemmer af de særlige retsinstanser vælges personer,  

 hvis uafhængighed er uomtvistelig, og som har de nødvendige  

 kvalifikationer til at varetage retslige funktioner.
De udnævnes af  

 Rådet med enstemmighed.
De særlige retsinstanser fastsætter med Domstolens  

 tiltrædelse deres procesreglement.
Reglementet skal godkendes af  

 Rådet med kvalificeret flertal.
Medmindre andet er fastsat i afgørelsen om oprettelse af de  

 særlige retsinstanser, finder denne traktats bestemmelser om Domstolen  

 og bestemmelserne i Domstolens statut anvendelse på de særlige  

 retsinstanser.« 15) I artikel 33 foretages følgende ændringer:
 a)	Stk. 1 affattes således:
»Domstolen har kompetence til at udtale sig i sager om annullation af  

 Kommissionens beslutninger eller henstillinger, der indbringes af en af  

 medlemsstaterne, af Europa-Parlamentet eller af Rådet under  

 påberåbelse af inkompetence, af væsentlige formelle  

 mangler, af overtrædelse af denne traktat eller af enhver retsregel  

 vedrørende dennes gennemførelse eller af magtfordrejning.  

 Domstolens prøvelsesret omfatter dog ikke skønnet  

 vedrørende den situation, der er en følge af de  

 økonomiske kendsgerninger eller omstændigheder, på basis  

 af hvilke de nævnte beslutninger eller henstillinger er blevet til,  

 medmindre det påstås, at Kommissionen har gjort sig skyldig i  

 magtfordrejning eller åbenbart har tilsidesat bestemmelserne i denne  

 traktat eller enhver retsregel vedrørende dens  

 gennemførelse.« b)	Stk. 4 affattes således:
»Domstolen har på samme grundlag kompetence til at udtale sig om  

 klager, der indbringes af Revisionsretten med henblik på at bevare  

 dennes prærogativer.« 16) Artikel 45 affattes således:
»Artikel 45 Domstolens statut er fastsat i en særlig protokol.
Rådet kan med enstemmighed på begæring af Domstolen og  

 efter høring af Europa-Parlamentet og Kommissionen eller på  

 begæring af Kommissionen og efter høring af Europa-Parlamentet  

 og Domstolen ændre bestemmelserne i statutten.« 17) I artikel 45 B foretages følgende ændringer:
 a)	Stk. 1	 affattes således:
»1.	Revisionsretten består af en statsborger fra hver  

 medlemsstat.« b)	Stk. 3 affattes således:
»3.	Revisionsrettens medlemmer udnævnes for seks år.  

 Rådet vedtager med kvalificeret flertal efter høring af  

 Europa-Parlamentet den liste over medlemmer, der er udarbejdet i  

 overensstemmelse med hver enkelt medlemsstats indstilling.
Revisionsrettens  

 medlemmer kan genudnævnes.
De udpeger af deres midte Revisionsrettens formand for et tidsrum af  

 tre år.
Hans mandat kan fornyes.« 18) Artikel 45 C affattes således:
 a)	Stk. 1 affattes således:
»1.	Revisionsretten reviderer regnskaberne over samtlige  

 Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for  

 ethvert af Fællesskabet oprettet organ, for så vidt  

 oprettelsesakten ikke udelukker det.
Revisionsretten afgiver en erklæring til Europa-Parlamentet og  

 Rådet om regnskabernes rigtighed og de underliggende transaktioners  

 lovlighed og formelle rigtighed; erklæringen offentliggøres i  

Den Europæiske Unions Tidende.
Erklæringen kan suppleres  

 med specifikke vurderinger for hvert enkelt af Fællesskabets  

 større aktivitetsområder.« b)	Stk. 4 affattes således:
»4.	Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til  

 Fællesskabets øvrige institutioner og offentliggøres i  

Den Europæiske Unions Tidende sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med  

 bemærkninger, navnlig i form af særberetninger, til særlige  

 spørgsmål og på begæring fra en af  

 Fællesskabets øvrige institutioner afgive udtalelser.
Den vedtager sine årsberetninger, sine særberetninger  

 eller sine udtalelser med et flertal af sine medlemmers stemmer.
Dog kan den  

 af sin midte oprette afdelinger med henblik på vedtagelse af bestemte  

 typer beretninger eller udtalelser på betingelser fastsat i dens  

 forretningsorden.
 Den bistår Europa-Parlamentet og Rådet i forbindelse med  

 revisionen af og gennemførelsen af budgettet.
Revisionsretten fastsætter selv sin forretningsorden.
Denne skal  

 godkendes af Rådet med kvalificeret flertal.« 19) I artikel 96 foretages følgende ændringer:
a)	I stk. 1 erstattes ordene »artikel F.1, stk. 2,« med ordene »artikel  

 7, stk. 3,« b)	I stk. 2 erstattes ordene »artikel F.1, stk. 1,« med ordene »artikel  

 7, stk. 2«, og ordene »artikel F, stk. 1,« erstattes med ordene »artikel 6,  

 stk. 1,«.
ARTIKEL 5 Protokollen om statutten for Det Europæiske System af Centralbanker  

 og Den Europæiske Centralbank ændres i overensstemmelse med  

 bestemmelserne i denne artikel.
 I artikel 10 tilføjes følgende stykke:
»10.6. Artikel 10.2 kan ændres af Rådet i dets  

 sammensætning af stats- og regeringschefer, der træffer  

 afgørelse med enstemmighed enten på grundlag af en henstilling  

 fra ECB og efter høring af Europa-Parlamentet og Kommissionen eller  

 på grundlag af en henstilling fra Kommissionen og efter høring  

 af Europa-Parlamentet og ECB.
Rådet anbefaler medlemsstaterne at  

 vedtage disse ændringer.
Disse ændringer træder i kraft,  

 når alle medlemsstaterne har ratificeret dem i overensstemmelse med  

 deres forfatningsmæssige bestemmelser.En henstilling fra ECB i  

 medfør af nærværende stykke kræver enstemmig  

 beslutning truffet af styrelsesrådet.« ARTIKEL 6 Protokollen vedrørende De Europæiske Fællesskabers  

 privilegier og immuniteter ændres i overensstemmelse med bestemmelserne  

 i denne artikel.
 Artikel 21 affattes således:
»Artikel 21 Artiklerne 12-15 og 18 finder anvendelse på Domstolens dommere,  

 generaladvokater, justitssekretær og assisterende referenter samt  

 på medlemmerne af og justitssekretæren ved Retten i Første  

 Instans med forbehold af bestemmelserne i artikel 3 i protokollen om  

 Domstolens statut vedrørende dommernes og generaladvokaternes  

 fritagelse for retsforfølgning.« ANDEL DEL  

 OVERGANGSBESTEMMELSER OG AFSLUTTENDE BESTEMMELSER ARTIKEL 7 De protokoller vedrørende Domstolens statut, der er knyttet til  

 traktaten om oprettelse af Det Europæiske Fællesskab og traktaten  

 om oprettelse af Det Europæiske Atomenergifællesskab,  

 ophæves og erstattes med protokollen vedrørende Domstolens  

 statut, der ved nærværende traktat knyttes til traktaten om Den  

 Europæiske Union, traktaten om oprettelse af Det Europæiske  

 Fællesskab og traktaten om oprettelse af Det Europæiske  

 Atomenergifællesskab.
ARTIKEL 8 Artikel 1-20, artikel 44 og 45, artikel 46, stk. 2 og 3, artikel 47-49  

 samt artikel 51, 52, 54 og 55 i protokollen vedrørende statutten for  

 Det Europæiske Kul- og Stålfællesskabs Domstol  

 ophæves.
ARTIKEL 9 Med forbehold af de artikler i protokollen vedrørende statutten for  

 Det Europæiske Kul- og Stålfællesskabs Domstol, der  

 forbliver i kraft, finder bestemmelserne i den protokol vedrørende  

 Domstolens statut, der ved nærværende traktat er knyttet til  

 traktaten om Den Europæiske Union, traktaten om oprettelse af Det  

 Europæiske Fællesskab og traktaten om oprettelse af Det  

 Europæiske Atomenergifællesskab, anvendelse, når Domstolen  

 udøver sine beføjelser i henhold til bestemmelserne i traktaten  

 om oprettelse af Det Europæiske Kul- og Stålfællesskab.
ARTIKEL 10 Rådets afgørelse 88/591/EKSF,EØF,Euratom af 24.  

 oktober 1988 om oprettelse af De Europæiske Fællesskabers Ret i  

 Første Instans, som ændret, ophæves med undtagelse af  

 artikel 3 heri, idet Retten i Første Instans i henhold til denne  

 artikel udøver beføjelser, der er tillagt Domstolen i henhold  

 til traktaten om oprettelse af Det Europæiske Kul- og  

 Stålfællesskab.
ARTIKEL 11 Denne traktat er indgået for ubegrænset tid.
ARTIKEL 12 1. Denne traktat skal ratificeres af De Høje Kontraherende Parter i  

 overensstemmelse med deres respektive forfatningsmæssige bestemmelser.  

 Ratifikationsdokumenterne deponeres hos Den Italienske Republiks  

 regering.
 2. Denne traktat træder i kraft den første dag i den anden  

 måned, der følger efter deponeringen af det sidste  

 ratifikationsdokument.
ARTIKEL 13 Denne traktat, der er udarbejdet i ét eksemplar på dansk,  

 engelsk, finsk, fransk, græsk, irsk, italiensk, nederlandsk,  

 portugisisk, spansk, svensk og tysk, hvilke tekster alle har samme gyldighed,  

 deponeres i Den Italienske Republiks regerings arkiver.
Denne regering  

 fremsender en bekræftet genpart til hver af de øvrige  

 signatarstaters regeringer.
 EN FE DE LO CUAL, los plenipotenciarios abajo firmantes suscriben el  

 presente Tratado.
 TIL BEKRÆFTELSE HERAF har undertegnede befuldmægtigede  

 underskrevet denne traktat.
 ZU URKUND DESSEN haben die unterzeichneten Bevollmächtigten ihre  

 Unterschrift unter diesen Vertrag gesetzt.
+3E A3EISE/ IS; IN WITNESS WHEREOF the undersigned Plenipotentiaries have signed this  

 Treaty.
 EN FOI DE QUOI, les plénipotentiaires soussignés ont  

 apposé leurs signatures au bas du présent traité.
 DÁ FHIANÚ SIN, chuir na Lánchumhachtaigh  

 thíos-sínithe a lámh leis an gConradh seo.
 IN FEDE DI CHE, i plenipotenziari sottoscritti hanno apposto le loro firme  

 in calce al presente trattato.
 TEN BLIJKE WAARVAN de ondergetekende gevolmachtigden hun handtekening  

 onder dit Verdrag hebben geplaatst.
 EM FÉ DO QUE, os plenipotenciários abaixo assinados apuseram  

 as suas assinaturas no presente Tratado.
 TÄMÄN VAKUUDEKSI alla mainitut täysivaltaiset edustajat  

 ovat allekirjoittaneet tämän sopimuksen.
 TILL BEVIS HÄRPÅ har undertecknade befullmäktigade  

 undertecknat detta fördrag.
 Hecho en Niza, el veintiséis de febrero de dos mil uno.
 Udfærdiget i Nice, den seksogtyvende februar totusind og et.
 Geschehen zu Nizza am sechsundzwanzigsten Februar zweitausendeins.
+(4<, FJ0 ;\6"4"s Done at Nice this twenty sixth day of February in the year two thousand  

 and one.
 Fait à Nice, le vingt-six février de l'an deux mil un.
 Arna dhéanamh in Nice ar an séú lá is fiche d  

 Fheabhra sa bhliain dhá mhíle is a haon.
 Fatto a Nizza, addì ventisei febbraio duemilauno.
 Gedaan te Nice, de zesentwintigste februari tweeduizend en een.
 Feito em Nice, em vinte e seis de Fevereiro de dois mil e um.
 Tehty Nizzassa kahdentenakymmenentenäkuudentena  

 päivänä helmikuuta kaksituhattayksi.
 Utfärdat i Nice den tjugosjätte februari år  

 tjugohundraett.
Pour Sa Majesté le Roi des Belges Voor Zijne Majesteit de Koning der Belgen Für Seine Majestät den König der Belgier Cette signature engage également la Communauté  

 française, la Communauté flamande, la Communauté  

 germanophone, la Région Wallonne, la Région flamande et la  

 Région de Bruxelles-Capitale.
 Deze handtekening verbindt eveneens de Claamse Gemeenschap, de Franse,  

 Gemeenschap, de Duitstalige Gemeenschap, het Vlaamse Gewest, het Waalse  

 Gewest en het Brussels Hoofdstedelijk Gewsest.
 Diese Unterschrift bindet zugleich die Deutschsprachige Gemeinschaft, die  

 Flämische Gemeinschaft, die Französische Gemeinschaft, die  

 Wallonische Region, die Flämische Region und die Region  

 Brüssel-Hauptstadt.
For Hendes Majestæt Danmarks Dronning Für den Präsidenten der Bundesrepublik Deutschland '4" J@< AD`,*D@ J0H +880<46ZH  

 )0:@6D"J\"H Por Su majestad el Rey de España Pour le Président de la République française Thar ceann Uachtarán na hÉireann For the President of  

 Ireland Per il Presidente della Repubblica italiana Pour Son Altesse Royale le Grand-Due de Luxembourg Voor Hare Majesteit de Koningin der Nederlanden Für den Bundespräsidenten der Republik Österreich Pelo Presidente da República Portuguesa Suomen Tasavallan Presidentin puolesta För Republiken Finlands  

 President För Hans Majestät Konungen av Sverige For Her Majesty the Queen of the United Kingdom of Great Britain and  

 Northern Ireland PROTOKOLLER A.
PROTOKOL KNYTTET SOM BILAG TIL TRAKTATEN OM DEN  

 EUROPÆISKE UNION OG TIL TRAKTATERNE OM OPRETTELSE AF DE  

 EUROPÆISKE FÆLLESSKABER PROTOKOL  

 OM UDVIDELSEN AF DEN EUROPÆISKE UNION DE HØJE KONTRAHERENDE PARTER ER BLEVET ENIGE OM følgende bestemmelser, der knyttes som bilag til  

 traktaten om Den Europæiske Union og traktaterne om oprettelse af De  

 Europæiske Fællesskaber:
ARTIKEL 1 Ophævelse af protokollen om institutionerne Protokollen om institutionerne i perspektivet af en udvidelse af Den  

 Europæiske Union, der er knyttet som bilag til traktaten om Den  

 Europæiske Union og traktaterne om oprettelse af De Europæiske  

 Fællesskaber, ophæves.
ARTIKEL 2 Bestemmelser vedrørende Europa-Parlamentet 1. Den 1. januar 2004 og med virkning fra begyndelsen af valgperioden  

 2004-2009 affattes første afsnit i artikel 190, stk. 2, i traktaten om  

 oprettelse af Det Europæiske Fællesskab og i arti kel 108,  

 stk. 2, i traktaten om Det Europæiske Atomenergifællesskab  

 således:
 »Antallet af repræsentanter, der vælges i hver enkelt  

 medlemsstat, fastsættes til:
Belgien 22 Danmark 13 Tyskland 99 Grækenland 22 Spanien 50 Frankrig 72 Irland 12 Italien 72 Luxembourg 6 Nederlandene 25 Østrig 17 Portugal 22 Finland 13 Sverige 18 Det Forenede Kongerige 72« 2. Med forbehold af stk. 3 svarer det samlede antal repræsentanter i  

 Europa-Parlamentet i valgperioden 2004-2009 til det antal  

 repræsentanter, der er anført i artikel 190, stk. 2, i traktaten  

 om oprettelse af Det Europæiske Fællesskab og i artikel 108, stk.  

 2, i traktaten om oprettelse af Det Europæiske  

 Atomenergifællesskab, hvortil kommer det antal repræsentanter for  

 de nye medlemsstater, der følger af de tiltrædelsestraktater,  

 som er undertegnet senest den 1. januar 2004.
 3. Såfremt det i stk. 2 nævnte antal medlemmer er på  

 under 732, korrigeres antallet af repræsentanter, der skal vælges  

 i hver enkelt medlemsstat, forholdsmæssigt, således at det  

 samlede antal kommer så tæt på 732 som muligt, dog uden at  

 denne korrektion fører til, at det antal repræsentanter, der  

 skal vælges i hver enkelt medlemsstat, overstiger det antal, der er  

 fastsat i artikel 190, stk. 2, i traktaten om oprettelse af Det  

 Europæiske Fællesskab og i artikel 108, stk. 2, i traktaten om  

 oprettelse af Det Europæiske Atomenergifællesskab for  

 valgperioden 1999-2004.
 Rådet træffer afgørelse herom.
4. Uanset artikel 189, stk. 2, i traktaten om oprettelse af Det  

 Europæiske Fællesskab og i artikel 107, stk. 2, i traktaten  

 om oprettelse af Det Europæiske Atomenergifællesskab vil antallet  

 af medlemmer af Europa-Parlamentet, såfremt en eller flere  

 tiltrædelsestraktater træder i kraft, efter at Rådet har  

 truffet den i nærværende artikels stk. 3, andet afsnit,  

 nævnte afgørelse, midlertidigt kunne overstige 732 i  

 anvendelsesperioden for denne afgørelse.
Den samme korrektion, som er  

 nævnt i nærværende artikels stk. 3, første  

 afsnit, anvendes på det antal repræsentanter, der skal  

 vælges i de pågældende medlemsstater.
ARTIKEL 3 Bestemmelser vedrørende stemmevægtningen i  

 Rådet 1. Den 1. januar 2005:
 a)	ændres artikel 205 i traktaten om oprettelse af Det  

 Europæiske Fællesskab og artikel 118 i traktaten om  

 oprettelse af Det Europæiske Atomenergifællesskab  

 således:
 i)	Stk. 2 affattes således:
 »2. Ved de rådsafgørelser, som kræver kvalificeret  

 flertal, tildeles medlemmernes stemmer følgende vægt:
Belgien 12 Danmark 7 Tyskland 29 Grækenland 12 Spanien 27 Frankrig 29 Irland 7 Italien 29 Luxembourg 4 Nederlandene 13 Østrig 10 Portugal 12 Finland 7 Sverige 10 Det Forenede Kongerige 29 Rådets afgørelser træffes med mindst 169 stemmer  

 afgivet af et flertal af medlemmerne, der stemmer for, når  

 afgørelsen i henhold til denne traktat skal træffes på  

 forslag af Kommissionen.
I alle andre tilfælde træffes Rådets  

 afgørelser med mindst 169 stemmer afgivet af mindst to tredjedele af  

 medlemmerne, der stemmer for.« ii)	Følgende stykke 4 tilføjes:
»4. Når Rådet træffer afgørelse med  

 kvalificeret flertal, kan et medlem af Rådet kræve, at det  

 kontrolleres, at de medlemsstater, der udgør dette kvalificerede  

 flertal, repræsenterer mindst 62% af Unionens samlede befolkning.
Hvis  

 det viser sig, at denne betingelse ikke er opfyldt, er den  

 pågældende afgørelse ikke vedtaget.« b)	affattes artikel 23, stk. 2, tredje afsnit, i traktaten om Den  

 Europæiske Union således:
»Rådets medlemmers stemmer tildeles den vægt, der er  

 fastsat i artikel 205, stk. 2, i traktaten om oprettelse af Det  

 Europæiske Fællesskab.
Afgørelser træffes med mindst  

 169 stemmer afgivet af mindst to tredjedele af medlemmerne, der stemmer for.  

 Når Rådet træffer afgørelse med kvalificeret  

 flertal, kan et medlem af Rådet kræve, at det kontrolleres, at de  

 medlemsstater, der udgør dette kvalificerede flertal,  

 repræsenterer mindst 62% af Unionens samlede befolkning.
Hvis det viser  

 sig, at denne betingelse ikke er opfyldt, er den pågældende  

 afgørelse ikke vedtaget.« c)	affattes artikel 34, stk. 3, i traktaten om Den Europæiske  

 Union således:
»3. Ved de rådsafgørelser, som kræver kvalificeret  

 flertal, tildeles medlemsstaternes stemmer vægt som anført i  

 artikel 205, stk. 2, i traktaten om oprettelse af Det Europæiske  

 Fællesskab, og afgørelse træffes med mindst 169 stemmer  

 afgivet af mindst to tredjedele af medlemmerne, der stemmer for.
Når  

 Rådet træffer afgørelse med kvalificeret flertal, kan et  

 medlem af Rådet kræve, at det kontrolleres, at de medlemsstater,  

 der udgør dette kvalificerede flertal, repræsenterer mindst 62%  

 af Unionens samlede befolkning.
Hvis det viser sig, at denne betingelse ikke  

 er opfyldt, er den pågældende afgørelse ikke  

 vedtaget.« 2. På tidspunktet for hver enkelt tiltrædelse beregnes den  

 tærskel, der er nævnt i artikel 205, stk. 2, andet  

 afsnit, i traktaten om oprettelse af Det Europæiske Fællesskab og  

 i artikel 118, stk. 2, andet afsnit, i traktaten om oprettelse af Det  

 Europæiske Atomenergifællesskab, således, at tærsklen  

 for det kvalificerede flertal udtrykt i stemmer ikke overstiger den  

 tærskel, der følger af tabellen i erklæringen  

 vedrørende udvidelsen af Den Europæiske Union, som er optaget i  

 slutakten fra den konference, der har vedtaget Nice-traktaten.
ARTIKEL 4 Bestemmelser vedrørende Kommissionen 1. Den 1. januar 2005 og med virkning fra det tidspunkt, hvor den  

 første Kommission efter denne dato træder i funktion, affattes  

 artikel 213, stk. 1, i traktaten om oprettelse af Det Europæiske  

 Fællesskab og artikel 126, stk. 1, i traktaten om oprettelse af Det  

 Europæiske Atomenergifællesskab, således:
 »1. Kommissionens medlemmer vælges under hensyn til deres  

 almindelige duelighed, og deres uafhængighed skal være  

 uomtvistelig.
 Kommissionen skal omfatte en statsborger fra hver medlemsstat.
Antallet af medlemmer af Kommissionen kan ændres af Rådet  

 med enstemmighed.« 2. Når Unionen omfatter 27 medlemsstater, affattes artikel 213, stk.  

 1, i traktaten om oprettelse af Det Europæiske Fællesskab og  

 artikel 126, stk. 1, i traktaten om oprettelse af Det Europæiske  

 Atomenergifællesskab, således:
 »1. Medlemmerne af Kommissionen vælges under hensyn til deres  

 almindelige duelighed, og deres uafhængighed skal være  

 uomtvistelig.
Antallet af medlemmer af Kommissionen er lavere end antallet af  

 medlemsstater.
Kommissionens medlemmer vælges på grundlag af en  

 ordning med ligelig rotation, hvis nærmere detaljer vedtages af  

 Rådet med enstemmighed.
Antallet af medlemmer af Kommissionen fastsættes af Rådet  

 med enstemmighed.« Denne ændring finder anvendelse fra den dato, hvor den første  

 Kommission efter datoen for den syvogtyvende medlemsstats tiltrædelse  

 af Unionen træder i funktion.
 3. Efter den syvogtyvende EU-medlemsstats undertegnelse af  

 tiltrædelsestraktaten fastsætter Rådet med  

 enstemmighed:
antallet af medlemmer af Kommissionen; de nærmere detaljer for ordningen med ligelig rotation, der  

 omfatter samtlige de kriterier og regler, der er nødvendige for en  

 automatisk fastsættelse af sammensætningen af de på  

 hinanden følgende kollegier på grundlag af følgende  

 principper:
a)	medlemsstaterne behandles fuldstændig ligeligt for så  

 vidt angår fastlæggelsen af rækkefølgen og  

 varigheden af deres statsborgeres medlemskab af Kommissionen; følgelig  

 kan differencen mellem det samlede antal tjenesteperioder varetaget af  

 statsborgere fra to givne medlemsstater aldrig overstige én; b)	med forbehold af litra a) sammensættes hvert af de  

 på hinanden følgende kollegier, således at den  

 demografiske og geografiske spredning i samtlige Unionens medlemsstater  

 afspejles på tilfredsstillende måde.
 4. Enhver medlemsstat, der tiltræder Unionen, har ret til ved sin  

 tiltrædelse at få én statsborger som medlem af  

 Kommissionen, indtil stk. 2 finder anvendelse.
B.
PROTOKOL KNYTTET SOM BILAG TIL TRAKTATEN OM DEN  

 EUROPÆISKE UNION, TRAKTATEN OM OPRETTELSE AF DET EUROPÆISKE  

 FÆLLESSKAB OG TIL TRAKTATEN OM OPRETTELSE AF DET EUROPÆISKE  

 ATOMENERGIFÆLLESSKAB PROTOKOL  

 VEDRØRENDE  

 STATUTTEN FOR  

 DOMSTOLEN DE HØJE KONTRAHERENDE PARTER, SOM ØNSKER at fastsætte den statut for Domstolen, der er  

 omhandlet i artikel 245 i traktaten om oprettelse af Det Europæiske  

 Fællesskab og artikel 160 i traktaten om oprettelse af Det  

 Europæiske Atomenergifællesskab, ER BLEVET ENIGE OM følgende bestemmelser, der knyttes som bilag til  

 traktaten om oprettelse af Den Europæiske Union, traktaten om  

 oprettelse af Det Europæiske Fællesskab og traktaten om  

 oprettelse af Det Europæiske Atomenergifællesskab:
ARTIKEL 1 Domstolen træder sammen og udøver sin virksomhed i  

 overensstemmelse med bestemmelserne i traktaten om oprettelse af Den  

 Europæiske Union (EU-traktaten), traktaten om oprettelse af Det  

 Europæiske Fællesskab (EF-traktaten) og traktaten om oprettelse  

 af Det Europæiske Atomenergifællesskab (Euratom-traktaten) og i  

 denne statut.
AFSNIT I  

 DOMMERNE OG GENERALADVOKATERNE ARTIKEL 2 Enhver dommer skal, inden han påbegynder sin embedsvirksomhed, i et  

 offentligt retsmøde aflægge ed på at ville udføre  

 sit hverv med fuldstændig upartiskhed og samvittighedsfuldhed og bevare  

 tavshed om Domstolens rådslagninger og afstemninger.
ARTIKEL 3 Dommerne er fritaget for retsforfølgning.
For så vidt  

 angår deres embedshandlinger, herunder mundtlige og skriftlige  

 ytringer, nyder de denne immunitet også efter ophøret af deres  

 embedsvirksomhed.
 Domstolen kan i plenum ophæve immuniteten.
 Indledes der efter immunitetens ophævelse strafferetlig  

 forfølgning mod en dommer, kan denne i enhver af medlemsstaterne kun  

 stilles for den ret, der er kompetent til at behandle sager mod medlemmerne  

 af landets øverste domstol.
 Artikel 12-15 og artikel 18 i protokollen vedrørende De  

 Europæiske Fællesskabers privilegier og immuniteter finder  

 anvendelse på Domstolens dommere, generaladvokater,  

 justitssekretær og assisterende referenter dog med forbehold af  

 bestemmelserne i de foregående afsnit vedrørende dommernes  

 fritagelse for retsforfølgning.
ARTIKEL 4 Dommerne må ikke varetage noget politisk eller administrativt  

 hverv.
 De må ikke udøve nogen - lønnet eller ulønnet -  

 erhvervsmæssig virksomhed, medmindre Rådet undtagelsesvis giver  

 tilladelse hertil.
 Ved deres tiltræden afgiver de en højtidelig forsikring,  

 hvorefter de under deres embedsvirksomhed og efter dennes ophør vil  

 overholde de forpligtelser, der følger med deres hverv, i  

 særdeleshed pligten til, efter at deres embedsvirksomhed er  

 ophørt, at udvise hæderlighed og tilbageholdenhed med hensyn til  

 påtagelse af visse hverv eller opnåelse af visse fordele.
 I tvivlstilfælde træffer Domstolen afgørelse.
ARTIKEL 5 Bortset fra ordinære nybesættelser samt dødsfald  

 ophører en dommers embedsvirksomhed ved fratræden.
 Ved en dommers fratræden indgives afskedsansøgningen til  

 Domstolens præsident, der videresender den til Rådets formand.  

 Ved sidstnævnte meddelelse bliver embedet ledigt.
 Bortset fra tilfælde, hvor artikel 6 finder anvendelse, fungerer  

 enhver dommer i embedet, indtil hans efterfølger er  

 tiltrådt.
ARTIKEL 6 En dommer kan hverken afskediges eller frakendes retten til pension eller  

 til andre fordele, der træder i stedet herfor, medmindre han efter  

 Domstolens dommeres og generaladvokaters enstemmige opfattelse ikke  

 længere opfylder de nødvendige forudsætninger eller lever  

 op til de forpligtelser, der følger med embedet.
Den  

 pågældende dommer medvirker ikke ved sådanne  

 afgørelser.
 Justitssekretæren underretter Europa-Parlamentets formand og  

 Kommissionens formand om Domstolens afgørelse og oversender den til  

 Rådets formand.
 Såfremt en dommer ved en sådan afgørelse afskediges fra  

 sit embede, bliver embedet ledigt ved meddelelsen til Rådets  

 formand.
ARTIKEL 7 Ophører en dommer med at udøve sit hverv inden  

 embedsperiodens udløb, udnævnes en efterfølger for resten  

 af perioden.
ARTIKEL 8 Bestemmelserne i artikel 2-7 finder anvendelse på  

 generaladvokaterne.
AFSNIT II  

 ORGANISATION ARTIKEL 9 Ved den delvise nybesættelse af dommerembederne, der finder sted  

 hvert tredje år, afgår der skiftevis otte og syv dommere.
 Ved den delvise nybesættelse af generaladvokaternes embeder, der  

 finder sted hvert tredje år, afgår der hver gang fire  

 generaladvokater.
ARTIKEL 10 Justitssekretæren aflægger for Domstolen ed på at ville  

 udøve sin virksomhed med fuldstændig upartiskhed og  

 samvittighedsfuldhed og på at bevare tavshed om Domstolens  

 rådslagninger og afstemninger.
ARTIKEL 11 Domstolen udfærdiger bestemmelser om afløsning af  

 justitssekretæren for tilfælde, hvor denne får forfald.
ARTIKEL 12 Til Domstolen knyttes tjenestemænd og andre ansatte, for at den skal  

 kunne udøve sin virksomhed.
De er undergivet justitssekretæren  

 under præsidentens tilsyn.
ARTIKEL 13 På forslag af Domstolen kan Rådet med enstemmighed tillade  

 udnævnelsen af assisterende referenter og træffe bestemmelse om  

 deres stilling.
De assisterende referenter kan på vilkår, der  

 fastsættes i procesreglementet, kaldes til at deltage i forberedelsen  

 af sager, der er indbragt for Domstolen, og til at samarbejde med den  

 refererende dommer.
Til assisterende referenter vælges personer, hvis uafhængighed  

 er uomtvistelig, og som kan dokumentere den nødvendige juridiske  

 egnethed; de udnævnes af Rådet.
De aflægger for Domstolen  

 ed på at ville udføre deres hverv med fuldstændig  

 upartiskhed og samvittighedsfuldhed og på at bevare tavshed om  

 Domstolens rådslagninger og afstemninger.
ARTIKEL 14 Dommerne, generaladvokaterne og justitssekretæren er forpligtet til  

 at have bopæl ved Domstolens sæde.
ARTIKEL 15 Domstolen udøver sin virksomhed vedvarende.
Retsferiernes  

 længde fastsættes af Domstolen under hensyn til tjenestens  

 krav.
ARTIKEL 16 Domstolen opretter af sin midte afdelinger, der sættes af tre eller  

 fem dommere.
Dommerne vælger af deres midte formænd for  

 afdelingerne.
Formændene for afdelinger med fem dommere vælges  

 for et tidsrum af tre år.
De kan genvælges én gang.
Den store afdeling sættes af elleve dommere.
Dens forsæde  

 føres af Domstolens præsident.
Den store afdeling  

 sammensættes endvidere af formændene for afdelingerne med fem  

 dommere og af andre dommere udpeget i henhold til regler, der  

 fastsættes i procesreglementet.
 Domstolen sættes som stor afdeling, når en medlemsstat eller  

 en af Fællesskabernes institutioner, som er part i sagen, anmoder  

 herom.
 Domstolen sættes i plenum, når den behandler sager, der er  

 indbragt for den i henhold til EF-traktatens artikel 195, stk. 2, artikel  

 213, stk. 2, artikel 216 eller artikel 247, stk. 7, eller Euratom-traktatens  

 artikel 107 D, stk. 2, artikel 126, stk. 2, artikel 129 eller artikel 160 B,  

 stk. 7.
 Finder Domstolen, at en sag, der er indbragt for den, er af særlig  

 vigtighed, kan den desuden efter at have hørt generaladvokaten  

 beslutte at henvise sagen til Domstolens plenum.
ARTIKEL 17 Domstolens afgørelser kan kun gyldigt træffes af et ulige  

 antal dommere.
 Afgørelser truffet af afdelinger, der sættes af tre eller fem  

 dommere, er kun gyldige, hvis de træffes af tre dommere.
 Afgørelser truffet af den store afdeling er kun gyldige, når  

 ni dommere er til stede.
 Afgørelser truffet af Domstolen i plenum er kun gyldige, når  

 elleve dommere er til stede.
 Får en dommer i en afdeling forfald, kan en dommer fra en anden  

 afdeling tilkaldes i henhold til regler, der fastsættes i  

 procesreglementet.
ARTIKEL 18 Dommerne og generaladvokaterne kan ikke deltage i afgørelsen af  

 nogen sag, hvori de tidligere har optrådt som befuldmægtiget,  

 rådgiver eller advokat for en af parterne, eller hvorom de har  

 måttet udtale sig som medlem af en ret eller en  

 undersøgelseskommission eller i anden egenskab.
Mener en dommer eller en generaladvokat, at han af særlige grunde  

 ikke kan deltage i afgørelsen eller i undersøgelsen af en  

 bestemt sag, underetter han præsidenten herom.
Finder  

 præsidenten, at en dommer eller en generaladvokat af særlige  

 grunde ikke bør sidde med eller fremkomme med forslag til  

 afgørelser i en bestemt sag, gør han den pågældende  

 opmærksom herpå.
 Opstår der vanskeligheder angående anvendelsen af denne  

 artikel, træffer Domstolen afgørelse.
 En part kan ikke begære sammensætningen af Domstolen eller af  

 en af dens afdelinger ændret under påberåbelse det  

 være sig af en dommers nationalitet eller af, at der ikke til Domstolen  

 eller en af dens afdelinger er knyttet nogen dommer af partens  

 nationalitet.
AFSNIT III  

 RETTERGANGSMÅDEN ARTIKEL 19 Medlemsstaterne såvel som Fællesskabernes institutioner  

 repræsenteres for Domstolen af en befuldmægtiget, der udpeges for  

 hver enkelt sag; den befuldmægtigede kan bistås af en  

 rådgiver eller af en advokat.
 De stater, som er parter i aftalen om Det Europæiske  

 Økonomiske Samarbejdsområde, bortset fra medlemsstaterne, samt  

 den i aftalen omhandlede EFTA-Tilsynsmyndighed repræsenteres på  

 samme måde.
 Andre parter skal repræsenteres af en advokat.
 Kun en advokat, der har beskikkelse i en medlemsstat eller i en anden  

 stat, som er part i aftalen om Det Europæiske Økonomiske  

 Samarbejdsområde, kan repræsentere eller bistå en part for  

 Domstolen.
 De befuldmægtigede, rådgivere og advokater, der møder  

 for Domstolen, nyder på vilkår, der fastsættes i  

 procesreglementet, de rettigheder og garantier, der er nødvendige for,  

 at de kan udøve deres hverv uafhængigt.
 Domstolen skal i henhold til procesreglementets bestemmelser over for de  

 rådgivere og advokater, der møder for den, have de  

 beføjelser, der normalt tilkommer domstole.
 Lærere ved højere læreanstalter, der er statsborgere i  

 medlemsstater, hvis lovgivning tillader dem at være  

 rettergangsfuldmægtige, nyder for Domstolen samme rettigheder, som i  

 denne artikel indrømmes advokater.
ARTIKEL 20 Retsforhandlingerne for Domstolen opdeles i to stadier: et skriftligt og  

 et mundtligt.
 Den skriftlige forhandling omfatter overgivelsen til parterne og til de  

 institutioner i Fællesskaberne, hvis beslutninger omtvistes, af  

 stævninger, indlæg, svarskrifter og erklæringer tillige med  

 eventuelle replikker og duplikker samt af alle påberåbte bilag og  

 aktstykker eller af bekræftede genparter deraf.
 Overgivelsen varetages af justitssekretæren i den  

 rækkefølge og inden for de frister, der er fastsat i  

 procesreglementet.
 Den mundtlige forhandling omfatter oplæsningen af den rapport, der  

 forelægges af den refererende dommer, Domstolens påhør af  

 de befuldmægtigede, rådgiverne og advokaterne samt af  

 generaladvokatens forslag til afgørelser og i påkommende  

 tilfælde afhøringen af vidner og sagkyndige.
 Finder Domstolen, at sagen ikke rejser nogen nye  

 retsspørgsmål, kan den efter at have hørt  

 generaladvokaten beslutte, at sagen skal pådømmes uden  

 generaladvokatens forslag til afgørelse.
ARTIKEL 21 Sag anlægges ved Domstolen ved indlevering af stævning til  

 justitssekretæren.
Stævningen skal angive sagsøgerens navn  

 og bopæl, underskriverens stilling, den part eller de parter, mod hvem  

 stævningen udtages, søgsmålets genstand, påstandene  

 og en kort fremstilling af søgsmålsgrundene.
Stævningen ledsages i påkommende tilfælde af det  

 aktstykke, der begæres kendt ugyldigt, eller i det i EF-traktatens  

 artikel 232 og Euratom-traktatens artikel 148 omhandlede tilfælde af  

 dokumentation vedrørende tidspunktet for den opfordring, der omhandles  

 i nævnte artikler.
Er disse dokumenter ikke vedlagt stævningen,  

 opfordrer justitssekretæren vedkommende part til at fremskaffe dem  

 inden en passende frist; søgsmålet kan ikke afvises, fordi  

 forholdet først bringes i orden efter klagefristens udløb.
ARTIKEL 22 I de tilfælde, der er omhandlet i Euratom-traktatens artikel 18,  

 anlægges sag ved Domstolen ved indgivelse af søgsmålet til  

 justitssekretæren.
Søgsmålet skal angive  

 sagsøgerens navn og bopæl, underskriverens stilling, den  

 afgørelse der anfægtes, modparterne, tvistens genstand,  

 påstandene og en kort fremstilling af  

 søgsmålsgrundene.
 Søgsmålet ledsages af en bekræftet genpart af den  

 anfægtede afgørelse fra Voldgiftsudvalget.
 Hvis Domstolen ikke giver sagsøgeren medhold, bliver  

 Voldgiftsudvalgets afgørelse endelig.
Hvis Domstolen ophæver Voldgiftsudvalgets afgørelse, kan  

 sagen i givet fald på foranledning af en af parterne på ny  

 forelægges Voldgiftsudvalget.
Dette er bundet af Domstolens  

 afgørelse af retsspørgsmål.
ARTIKEL 23 I de tilfælde, der er omhandlet i EU-traktatens artikel 35, stk. 1,  

 EF-traktatens artikel 234 og Euratom-traktatens artikel 150, påhviler  

 det den nationale ret, der beslutter at udsætte en sag og retter  

 henvendelse til Domstolen, at oversende denne beslutning til Domstolen.  

 Domstolens justitssekretær giver herefter meddelelse om beslutningen  

 til sagens parter, medlemsstaterne og Kommissionen samt til Rådet eller  

 Den Europæiske Centralbank, hvis den retsakt, hvis gyldighed eller  

 fortolkning omtvistes, hidrører fra disse, og til Europa-Parlamentet  

 og Rådet, hvis den retsakt, hvis gyldighed eller fortolkning omtvistes,  

 er vedtaget af disse to institutioner i fællesskab.
 Parterne, medlemsstaterne, Kommissionen og i påkommende  

 tilfælde Europa-Parlamentet, Rådet og Den Europæiske  

 Centralbank kan inden to måneder fra sidstnævnte meddelelse  

 indgive indlæg eller andre skriftlige udtalelser til Domstolen.
 I de tilfælde, der er omhandlet i EF-traktatens artikel 234, giver  

 Domstolens justitssekretær endvidere meddelelse om den nationale rets  

 beslutning til de stater, som er parter i aftalen om Det Europæiske  

 Økonomiske Samarbejdsområde, bortset fra medlemsstaterne, samt  

 til den i aftalen omhandlede EFTA-Tilsynsmyndighed, som alle inden to  

 måneder efter meddelelsen kan indgive indlæg eller andre  

 skriftlige udtalelser til Domstolen, såfremt sagen hører under  

 aftalens anvendelsesområde.
ARTIKEL 24 Domstolen kan forlange, at parterne fremlægger ethvert dokument og  

 meddeler enhver oplysning, som den finder ønskelig.
I tilfælde  

 af at dette nægtes, fastslår Domstolen dette udtrykkeligt.
 Domstolen kan ligeledes afkræve medlemsstaterne og de institutioner,  

 der ikke er parter i retssagen, enhver oplysning, som den finder  

 nødvendig for sagens behandling.
ARTIKEL 25 Domstolen kan til enhver tid efter eget valg betro enkeltpersoner,  

 grupper, bureauer, kommissioner eller organer den opgave at foretage en  

 sagkyndig undersøgelse.
ARTIKEL 26 Der kan afhøres vidner i overensstemmelse med procesreglementets  

 bestemmelser.
ARTIKEL 27 Domstolen kan i henhold til regler, der fastsættes i  

 procesreglementet, over for udeblevne vidner udøve de  

 beføjelser, der sædvanligt tilkommer domstole, og kan ikende  

 bøder.
ARTIKEL 28 Vidner og sagkyndige kan afhøres under ed ved benyttelse af den  

 edsformular, der er foreskrevet i procesreglementet, eller på den  

 måde, der er fastsat i vidnets eller den sagkyndiges nationale  

 lovgivning.
ARTIKEL 29 Domstolen kan beslutte, at et vidne eller en sagkyndig skal afhøres  

 for den ret, i hvis område vidnet eller den sagkyndige har  

 bopæl.
Denne beslutning tilstilles i overensstemmelse med procesreglementets  

 bestemmelser vedkommende ret til udførelse.
De dokumenter, der  

 udfærdiges i forbindelse med udførelsen af denne retsanmodning,  

 skal i henhold til samme bestemmelser sendes tilbage til Domstolen.
 Domstolen påtager sig de hermed forbundne udgifter, men kan i  

 påkommende tilfælde pålægge sagens parter disse  

 omkostninger.
ARTIKEL 30 Hver medlemsstat anser vidners eller sagkyndiges edsbrud som den  

 tilsvarende lovovertrædelse begået for en national ret i et  

 civilt søgsmål.
Efter Domstolens anmeldelse indleder vedkommende  

 medlemsstat retsforfølgning mod gerningsmanden for den kompetente  

 nationale ret.
ARTIKEL 31 Retsmøderne er offentlige, medmindre Domstolen af egen drift eller  

 på begæring af parterne, af vægtige grunde, træffer  

 anden bestemmelse.
ARTIKEL 32 Under retsforhandlingerne kan Domstolen afhøre de sagkyndige,  

 vidnerne samt parterne selv.
De sidstnævnte kan dog kun forhandle  

 mundtligt gennem deres rettergangsfuldmægtige.
ARTIKEL 33 Om hvert retsmøde føres en retsbog, der underskrives af  

 præsidenten og justitssekretæren.
ARTIKEL 34 Retslisten fastlægges af præsidenten.
ARTIKEL 35 Domstolens rådslagninger og afstemninger er og forbliver  

 hemmelige.
ARTIKEL 36 Dommene skal begrundes.
De skal angive navnene på de dommere, der  

 har medvirket ved afgørelsen.
ARTIKEL 37 Dommene underskrives af præsidenten og justitssekretæren.
De  

 afsiges i et offentligt retsmøde.
ARTIKEL 38 Domstolen træffer afgørelse om sagsomkostningerne.
ARTIKEL 39 Under anvendelse af en summarisk fremgangsmåde, der fastlægges  

 i procesreglementet, og som i fornødent omfang kan afvige fra visse af  

 bestemmelserne i denne statut, kan Domstolens præsident på  

 begæring træffe afgørelse enten om udsættelse som  

 nævnt i EF-traktatens artikel 242 og Euratom-traktatens artikel 157,  

 eller om anvendelse af foreløbige forholdsregler som nævnt i  

 EF-traktatens artikel 243 eller Euratom-traktatens artikel 158, eller om  

 udsættelse af tvangsfuldbyrdelse i overensstemmelse med EF-traktatens  

 artikel 256, stk. 4, eller Euratom-traktatens artikel 164,  

 stk. 3.
 I tilfælde af præsidentens forfald træder en anden  

 dommer i hans sted i overensstemmelse med bestemmelserne i  

 procesreglementet.
 Afgørelser, der træffes af præsidenten eller af dennes  

 stedfortræder, er kun foreløbige og foregriber på ingen  

 måde Domstolens afgørelse i hovedsagen.
ARTIKEL 40 Medlemsstaterne og Fællesskabernes institutioner kan indtræde  

 i retstvister, der er indbragt for Domstolen.
 Samme ret tilkommer alle andre personer, der godtgør at have en  

 berettiget interesse i afgørelsen af en for Domstolen indbragt  

 retstvist med undtagelse af retstvister mellem medlemsstater, mellem  

 Fællesskabernes institutioner eller mellem medlemsstater på den  

 ene side og Fællesskabets institutioner på den anden side.
 Med forbehold af stk. 2 kan de stater, som er parter i aftalen om Det  

 Europæiske Økonomiske Samarbejdsområde, bortset fra  

 medlemsstaterne, samt den i aftalen omhandlede EFTA-Tilsynsmyndighed  

 indtræde i retstvister, der er indbragt for Domstolen, når disse  

 tvister vedrører et af aftalens anvendelsesområder.
 Påstande, der fremsættes i en begæring om intervention,  

 kan kun gå ud på at understøtte en af parternes  

 påstande.
ARTIKEL 41 Undlader den, der behørigt er indstævnet, at indgive  

 svarskrift, afsiges der en udeblivelsesdom over den pågældende.  

 Inden en måned efter forkyndelsen af dom i sagen kan der fremsendes  

 indsigelse imod den.
Medmindre Domstolen træffer anden bestemmelse, har  

 en sådan fremsendelse af indsigelse ikke opsættende virkning  

 på fuldbyrdelsen af udeblivelsesdommen.
ARTIKEL 42 Medlemsstaterne, Fællesskabernes institutioner og alle andre fysiske  

 eller juridiske personer kan i tilfælde og i henhold til regler, der  

 fastsættes i procesreglementet, rejse tredjemandsindsigelse mod dommen  

 i en sag, i hvilken de ikke er blevet tilvarslet, hvis dommen gør  

 indgreb i deres rettigheder.
ARTIKEL 43 Opstår der vanskeligheder vedrørende betydningen og  

 rækkevidden af en dom, tilkommer det Domstolen at fortolke denne  

 på begæring af en part eller en af Fællesskabernes  

 institutioner, der godtgør at have en berettiget interesse heri.
ARTIKEL 44 En pådømt sag kan kun begæres genoptaget af Domstolen,  

 hvis der fremkommer en faktisk omstændighed af afgørende  

 betydning, der inden dommens afsigelse var ukendt for Domstolen og for den  

 part, der begærer sagen genoptaget.
 Genoptagelsessagen indledes med en kendelse, hvorved Domstolen  

 udtrykkeligt fastslår tilstedeværelsen af en ny faktisk  

 omstændighed, anerkender, at denne har de egenskaber, der kan begrunde  

 genoptagelse af sagen, og erklærer, at begæringen derfor kan  

 imødekommes.
 Begæringen om genoptagelse kan ikke fremsættes senere end ti  

 år efter dommens afsigelse.
ARTIKEL 45 Særlige frister, der tager hensyn til afstandene, fastsættes i  

 procesreglementet.
 Overskridelse af fristerne bevirker intet retstab, når den  

 pågældende part godtgør, at der foreligger  

 omstændigheder, som ikke kunne forudses, eller force majeure.
ARTIKEL 46 Krav mod Fællesskaberne, der støttes på ansvar uden for  

 kontraktforhold, forældes fem år efter, at den  

 omstændighed, der ligger til grund for kravet, er indtrådt.  

 Forældelsen afbrydes enten ved indgivelse af stævning til  

 Domstolen, eller ved, at den skadelidte forud gør sit krav  

 gældende over for vedkommende fællesskabsinstitution.
I  

 sidstnævnte tilfælde skal sag anlægges inden den frist  

 på to måneder, der er omhandlet i EF-traktatens artikel 230 og  

 Euratom-traktatens artikel 146; i påkommende tilfælde finder  

 bestemmelserne i henholdsvis EF-traktatens artikel 232, stk. 2, og  

 Euratom-traktatens artikel 148, stk. 2, anvendelse.
AFSNIT IV  

 DE EUROPÆISKE FÆLLESSKABERS RET I FØRSTE INSTANS ARTIKEL 47 Artikel 2-8, artikel 14 og 15, artikel 17, stk. 1, 2, 4 og 5, samt artikel  

 18 finder anvendelse på Retten og dens medlemmer.
Ed som omhandlet i  

 artikel 2 aflægges for Domstolen, som også træffer de i  

 artikel 3, 4 og 6 omhandlede afgørelser, efter at Retten er blevet  

 hørt.
 Artikel 3, stk. 4, samt artikel 10, 11 og 14 finder tilsvarende anvendelse  

 på Rettens justitssekretær.
ARTIKEL 48 Retten består af femten dommere.
ARTIKEL 49 Rettens medlemmer kan udpeges til at udøve hvervet som  

 generaladvokat.
 Generaladvokaten skal med henblik på at bistå Retten i  

 udførelsen af dens opgave fuldstændig upartisk og  

 uafhængigt offentligt  fremsætte begrundede forslag til  

 afgørelse af visse sager, der indbringes for Retten.
 Kriterierne for fastlæggelse af, i hvilke sager dette skal ske, samt  

 reglerne for udpegelse af generaladvokaterne fastsættes i  

 procesreglementet for Retten.
 Et medlem af Retten, der er udpeget til generaladvokat i en sag, kan ikke  

 deltage i afgørelsen af den pågældende sag.
ARTIKEL 50 Retten sættes i form af afdelinger bestående af tre eller fem  

 dommere.
Dommerne vælger af deres midte formænd for afdelingerne.  

 Formændene for afdelinger med fem dommere vælges for et tidsrum  

 af tre år.
De kan genvælges én gang.
I procesreglementet fastsættes regler om oprettelse af afdelingerne  

 og om sagsfordelingen.
I visse tilfælde, som fastlægges  

 nærmere i procesreglementet, kan Retten sættes af samtlige  

 medlemmer eller af en enedommer.
 Det kan i procesreglementet ligeledes fastsættes, at Retten  

 sættes som stor afdeling i tilfælde og i henhold til regler, der  

 fastsættes i dette reglement.
ARTIKEL 51 Som en undtagelse fra bestemmelsen i EF-traktatens artikel 225, stk. 1, og  

 i Euratom-traktatens artikel 140 A, stk. 1, har Domstolen kompetence for  

 så vidt angår søgsmål, der indgives af  

 medlemsstaterne, af Fællesskabernes institutioner og af Den  

 Europæiske Centralbank.
ARTIKEL 52 Domstolens præsident og Rettens præsident fastsætter  

 efter fælles aftale regler, hvorefter tjenestemænd og  

 øvrige ansatte ved Domstolen skal kunne gøre tjeneste ved  

 Retten med henblik på udøvelsen af dennes virksomhed.
Visse  

 tjenestemænd eller øvrige ansatte er undergivet Rettens  

 justitssekretær under Rettens præsidents tilsyn.
ARTIKEL 53 Afsnit III i denne statut finder anvendelse på  

 rettergangsmåden ved Retten.
I nødvendigt omfang præciseres og udfyldes disse regler i  

 Rettens procesreglement.
Procesreglementet kan fravige artikel 40, stk. 4, og  

 artikel 41 for at tage hensyn til de særlige forhold, der gør  

 sig gældende for sager om intellektuel ejendomsret.
 Uanset artikel 20, stk. 4, kan generaladvokaten fremsætte sine  

 begrundede forslag til afgørelse skriftligt.
ARTIKEL 54 Indgives en stævning eller et processkrift, der er stilet til  

 Retten, fejlagtigt til Domstolens justitssekretær, fremsender denne  

 straks dokumentet til Rettens justitssekretær; på samme  

 måde når en stævning eller et andet processkrift, der er  

 stilet til Domstolen, fejlagtigt indgives til Rettens justitssekretær,  

 fremsender denne straks dokumentet til Domstolens justitssekretær.
 Finder Retten, at den ikke er kompetent til at påkende en sag, der  

 er omfattet af Domstolens kompetence, henviser den sagen til Domstolen;  

 når Domstolen finder, at en sag henhører under Rettens  

 kompetence, henviser den på samme måde sagen til Retten, der i  

 så fald ikke kan erklære sig inkompetent.
Såfremt der indbringes sager for Domstolen og Retten, som har samme  

 genstand, som rejser det samme fortolkningsspørgsmål, eller  

 hvori gyldigheden af den samme retsakt anfægtes, kan Retten efter at  

 have hørt parterne udsætte sin behandling af den  

 pågældende sag, indtil Domstolen har afsagt dom.
Er der tale om  

 sager, hvori der påstås annullation af samme retsakt, kan Retten  

 ligeledes erklære sig inkompetent, således at Domstolen kan  

 træffe afgørelse.
I de i dette stykke omhandlede tilfælde  

 kan Domstolen ligeledes beslutte at udsætte sin behandling af sagen; i  

 så fald fortsætter behandlingen ved Retten.
ARTIKEL 55 Afgørelser, hvorved en sags behandling ved Retten afsluttes, samt  

 afgørelser, der afgør en del af en sags realitet, eller hvorved  

 der tages stilling til en formalitetsindsigelse vedrørende Rettens  

 kompetence eller en påstand om afvisning af sagen, skal af Rettens  

 justitssekretær forkyndes for alle sagens parter samt alle  

 medlemsstater og fællesskabsinstitutioner, selv om disse ikke har  

 interveneret i sagen for Retten.
ARTIKEL 56 Der kan iværksættes appel til Domstolen, senest to  

 måneder efter forkyndelsen af den pågældende  

 anfægtede afgørelse, af afgørelser, hvorved den  

 pågældende sags behandling ved Retten er blevet afsluttet, samt  

 af afgørelser, der afgør en del af en sags realitet, eller  

 hvorved der tages stilling til en formalitetsindsigelse vedrørende  

 Rettens kompetence eller en påstand om afvisning af sagen.
Appel kan iværksættes af enhver part, som helt eller delvis  

 ikke har fået medhold.
Andre intervenienter end medlemsstaterne og  

 fællesskabsinstitutionerne kan dog kun iværksætte appel,  

 såfremt den af Retten trufne afgørelse berører dem  

 umiddelbart.
Undtagen i sager imellem Fællesskaberne og disses ansatte kan appel  

 ligeledes iværksættes af medlemsstater og  

 fællesskabsinstitutioner, der ikke har interveneret i den  

 pågældende sag for Retten.
I sådanne tilfælde har de  

 pågældende medlemsstater eller institutioner den samme  

 retsstilling som medlemsstater eller institutioner, der har interveneret i  

 første instans.
ARTIKEL 57 Den, hvis begæring om intervention ikke er blevet taget til  

 følge af Retten, kan appellere afgørelsen til Domstolen senest  

 to uger efter forkyndelsen af afgørelsen om, at begæringen ikke  

 tages til følge.
 Afgørelser truffet af Retten i henhold til EF-traktatens artikel  

 242, 243 eller artikel 256, stk. 4, eller Euratom-traktatens  

 artikel 157, 158 eller artikel 164, stk. 3, kan appelleres af parterne i  

 sagen inden to måneder efter, at afgørelsen er forkyndt for  

 dem.
 Appel efter stk. 1 og 2 i nærværende artikel påkendes  

 efter fremgangsmåden i artikel 39.
ARTIKEL 58 Appel til Domstolen er begrænset til retsspørgsmål.
Den  

 kan kun støttes på, at Retten savner kompetence, at der er  

 begået rettergangsfejl, som krænker appellantens interesser,  

 eller at Retten har overtrådt fællesskabsretten.
 Appel kan ikke iværksættes alene til forandring af  

 afgørelser om sagsomkostningerne eller om disses størrelse.
ARTIKEL 59 Når en afgørelse fra Retten appelleres, består  

 retsforhandlingerne ved Domstolen af en skriftveksling og en mundtlig  

 forhandling.
I henhold til regler, der fastsættes i procesreglementet,  

 kan Domstolen efter at have hørt generaladvokaten og parterne  

 træffe afgørelse uden mundtlig forhandling.
ARTIKEL 60 Appel har ikke opsættende virkning, jf. dog EF-traktatens artikel  

 242 og 243 og Euratom-traktatens artikel 157 og 158.
 Uanset EF-traktatens artikel 244 og Euratom-traktatens artikel 159 har en  

 afgørelse fra Retten om annullation af en forordning først  

 retsvirkning fra udløbet af den frist, der er omhandlet i  

 artikel 56, stk. 1, i denne statut, eller, såfremt appel er  

 iværksat inden for denne frist, fra stadfæstelsen eller fra  

 afvisningen af appellen, dog med forbehold af muligheden for en part til at  

 fremsætte begæring til Domstolen om midlertidig ophævelse  

 af retsvirkningerne af den annullerede forordning eller om andre  

 foreløbige forholdsregler i medfør af EF-traktatens artikel 242  

 og 243 eller Euratom-traktatens artikel 157 og 158.
ARTIKEL 61 Giver Domstolen appellanten medhold, ophæver den den af Retten  

 trufne afgørelse.
Domstolen kan i denne forbindelse enten selv  

 træffe endelig afgørelse, hvis sagen er moden til  

 påkendelse, eller hjemvise den til Retten til afgørelse.
 I tilfælde af hjemvisning er Retten bundet af de afgørelser  

 om retsspørgsmål, der er indeholdt i Domstolens  

 afgørelse.
 Når der under en appel, der iværksættes af en  

 medlemsstat eller en fællesskabsinstitution, der ikke har interveneret  

 i den pågældende sag for Retten, gives appellanten medhold, kan  

 Domstolen, dersom den skønner det nødvendigt, angive, hvilke af  

 virkningerne af den af Retten trufne afgørelse, som er blevet  

 ophævet, der skal betragtes som endelige for parterne i sagen.
ARTIKEL 62 I de tilfælde, der er omhandlet i EF-traktatens artikel 225, stk. 2  

 og 3, og i Euratom-traktatens artikel 140 A, stk. 2 og 3, kan  

 førstegeneraladvokaten, når han finder, at der er en alvorlig  

 risiko for, at fællesskabsrettens ensartede anvendelse eller  

 sammenhæng kan påvirkes, foreslå Domstolen at foretage en  

 fornyet prøvelse af den afgørelse, der er truffet af  

 Retten.
Forslaget skal fremsættes en måned efter, at Retten har  

 truffet afgørelsen.
Domstolen beslutter, inden en måned efter at  

 førstegeneraladvokaten har fremsat sit forslag, om der skal foretages  

 en fornyet prøvelse af afgørelsen.
AFSNIT V  

 AFSLUTTENDE BESTEMMELSER ARTIKEL 63 Procesreglementet for Domstolen og procesreglementet for Retten skal  

 indeholde alle forskrifter, der er nødvendige for at anvende og om  

 fornødent udfylde denne statut.
ARTIKEL 64 Indtil vedtagelsen i denne statut af de regler om sprog, der skal  

 gælde for Domstolen og Retten, finder reglerne om sprog i  

 procesreglementet for Domstolen og i procesreglementet for Retten fortsat  

 anvendelse.
Enhver ændring eller ophævelse af disse bestemmelser  

 skal foretages efter proceduren for ændring af denne statut.
C.
PROTOKOLLER KNYTTET SOM BILAG TIL   

 TRAKTATEN OM OPRETTELSE AF DET EUROPÆISKE  

 FÆLLESSKAB PROTOKOL  

 OM DE FINANSIELLE KONSEKVENSER  

 AF UDLØBET AF EKSF-TRAKTATEN OG  

 OM KUL- OG  STÅLFORSKNINGSFONDEN DE HØJE KONTRAHERENDE PARTER, SOM ØNSKER at løse en række spørgsmål i  

 forbindelse med udløbet af traktaten om oprettelse Det  

 Europæiske Kul- og Stålfællesskab (EKSF), SOM ØNSKER at overføre ejendomsretten til EKSF-midlerne til  

 Det Europæiske Fællesskab, SOM TAGER HENSYN til ønsket om at anvende disse midler til  

 forskning inden for sektorer knyttet til kul- og stålindustrien og det  

 heraf følgende behov for at fastlægge en række  

 særlige regler herom, ER BLEVET ENIGE OM følgende bestemmelser, der knyttes som bilag til  

 traktaten om oprettelse af Det Europæiske Fællesskab:
ARTIKEL 1 1. Alle EKSF's aktiver og passiver, som de eksisterer den 23. juli 2002,  

 overføres den 24. juli 2002 til Det Europæiske  

 Fællesskab.
 2. Nettoværdien af disse aktiver og passiver, som de fremgår  

 af EKSF's balance pr. 23. juli 2002, der vil kunne blive op- eller  

 nedskrevet, herunder som følge af afviklingstransaktionerne, skal  

 betragtes som aktiver bestemt til forskning inden for sektorer knyttet til  

 kul- og stålindustrien og benævnes »EKSF under afvikling«.  

 Når afviklingen er afsluttet, benævnes de »Kul- og  

 Stålforskningsfondens aktiver«.
 3. Provenuet af disse aktiver, som benævnes »Kul- og  

 Stålforskningsfonden«, skal udelukkende anvendes til forskning inden  

 for sektorer knyttet til kul- og stålindustrien og uden for  

 rammeprogrammet for forskning i overensstemmelse med bestemmelserne i denne  

 protokol og i retsakter vedtaget på grundlag heraf.
ARTIKEL 2 Rådet, der træffer afgørelse med enstemmighed på  

 forslag af Kommissionen og efter høring af Europa-Parlamentet,  

 vedtager alle de nødvendige bestemmelser for gennemførelsen af  

 denne protokol, herunder de væsentligste principper og egnede  

 beslutningsprocedurer, navnlig med henblik på vedtagelse af  

 flerårige finansielle retningslinjer for forvaltningen af Kul- og  

 Stålforskningsfondens aktiver samt tekniske retningslinjer for Kul- og  

 Stålforskningsfondens forskningsprogram.
ARTIKEL 3 Medmindre andet er fastsat i denne protokol og i retsakter vedtaget  

 på grundlag heraf, finder bestemmelserne i traktaten om oprettelse af  

 Det Europæiske Fællesskab anvendelse.
ARTIKEL 4 Denne protokol finder anvendelse fra den 24. juli 2002.
PROTOKOL  

 VEDRØRENDE ARTIKEL 67 I TRAKTATEN  

 OM OPRETTELSE AF DET EUROPÆISKE FÆLLESSKAB DE HØJE KONTRAHERENDE PARTER ER BLEVET ENIGE OM følgende bestemmelse, der knyttes som bilag til  

 traktaten om oprettelse af Det Europæiske Fællesskab:
ENESTE ARTIKEL Fra den 1. maj 2004 træffer Rådet afgørelse med  

 kvalificeret flertal på forslag af Kommissionen og efter høring  

 af Europa-Parlamentet, når det vedtager de foranstaltninger, der er  

 nævnt i artikel 66 i traktaten om oprettelse af Det Europæiske  

 Fællesskab.
SLUTAKT KONFERENCEN MELLEM REPRÆSENTANTERNE FOR  

 MEDLEMSSTATERNES REGERINGER, der blev indkaldt i Bruxelles den 14. februar  

 2000 for efter fælles aftale at udarbejde ændringer til traktaten  

 om Den Europæiske Union, traktaterne om oprettelse af henholdsvis Det  

 Europæiske Fællesskab, Det Europæiske  

 Atomenergifællesskab og Det Europæiske Kul- og  

 Stålfællesskab og til visse tilknyttede akter, har fastlagt  

 følgende tekster:
I.
Nice-traktaten om ændring af traktaten om Den Europæiske  

 Union og traktaterne om oprettelse af De Europæiske Fællesskaber  

 og visse tilknyttede akter II.
Protokoller A.
Protokol knyttet som bilag til traktaten om Den Europæiske  

 Union og traktaterne om oprettelse af De Europæiske  

 Fællesskaber -	Protokol om udvidelsen af Den Europæiske Union B.
Protokol knyttet som bilag til traktaten om Den Europæiske  

 Union, traktaten om oprettelse af Det Europæiske Fællesskab og  

 traktaten om oprettelse af Det Europæiske  

 Atomenergifællesskab -	Protokol vedrørende statutten for Domstolen C.
Protokoller knyttet som bilag til traktaten om oprettelse af Det  

 Europæiske Fællesskab -	Protokol om de finansielle konsekvenser af udløbet af  

 EKSF-traktaten og om Kul- og Stålforskningsfonden -	Protokol vedrørende artikel 67 i traktaten om oprettelse Det  

 Europæiske Fællesskab KONFERENCEN har vedtaget følgende erklæringer, der er knyttet  

 som bilag til denne slutakt:
1.	Erklæring om den europæiske sikkerheds- og  

 forsvarspolitik 2.	Erklæring om artikel 31, stk. 2, i traktaten om Den  

 Europæiske Union 3.	Erklæring om artikel 10 i traktaten om oprettelse af Det  

 Europæiske Fællesskab 4.	Erklæring om artikel 21, stk. 3, i traktaten om oprettelse af  

 Det Europæiske Fællesskab 5.	Erklæring om artikel 67 i traktaten om oprettelse af Det  

 Europæiske Fællesskab 6.	Erklæring om artikel 100 i traktaten om oprettelse af Det  

 Europæiske Fællesskab 7.	Erklæring om artikel 111 i traktaten om oprettelse af Det  

 Europæiske Fællesskab 8.	Erklæring om artikel 137 i traktaten om oprettelse af Det  

 Europæiske Fællesskab 9.	Erklæring om artikel 175 i traktaten om oprettelse af Det  

 Europæiske Fællesskab 10.	Erklæring om artikel 181 A i traktaten om oprettelse af Det  

 Europæiske Fællesskab 11.	Erklæring om artikel 191 i traktaten om oprettelse af Det  

 Europæiske Fællesskab 12.	Erklæring om artikel 225 i traktaten om oprettelse af Det  

 Europæiske Fællesskab 13.	Erklæring om artikel 225, stk. 2 og 3, i traktaten om  

 oprettelse af Det Europæiske Fællesskab 14.	Erklæring om artikel 225, stk. 2 og 3, i traktaten om  

 oprettelse af Det Europæiske Fællesskab 15.	Erklæring om artikel 225, stk. 3, i traktaten om oprettelse  

 af Det Europæiske Fællesskab 16.	Erklæring om artikel 225 A i traktaten om oprettelse af Det  

 Europæiske Fællesskab 17.	Erklæring om artikel 229 A i traktaten om oprettelse af Det  

 Europæiske Fællesskab 18.	Erklæring om Revisionsretten 19.	Erklæring om artikel 10.6 i statutten for Det  

 Europæiske System af Centralbanker og Den Europæiske  

 Centralbank 20. Erklæring om udvidelsen af Den Europæiske Union 21. Erklæring om tærsklen for kvalificeret flertal og  

 stemmeantallet i det blokerende mindretal i en udvidet union 22. Erklæring om stedet for Det Europæiske Råds  

 møder 23. Erklæring om Unionens fremtid 24. Erklæring om artikel 2 i protokollen om de finansielle  

 konsekvenser af udløbet af EKSF-traktaten og om Kul- og  

 Stålforskningsfonden KONFERENCEN har noteret sig følgende erklæringer, der er  

 knyttet som bilag til denne slutakt:
1.	Erklæring fra Luxembourg 2.	Erklæring fra Grækenland, Spanien og Portugal om artikel  

 161 i traktaten om oprettelse af Det Europæiske Fællesskab 3.	Erklæring fra Danmark, Tyskland, Nederlandene og Østrig  

 om artikel 161 i traktaten om oprettelse af Det Europæiske  

 Fællesskab.
 Hecho en Niza, el veintiséis de febrero de dos mil uno.
 Udfærdiget i Nice, den seksogtyvende februar totusind og et.
Geschehen zu Nizza am sechsundzwanzigsten Februar zweitausendeins +(4<, FJ0 ;\6"4"s Done at Nice this twenty-sixth day of February in the  

 year two thousand and one.
 Fait à Nice, le vingt-six février de l'an deux mil un.
 Arna dhéanamh in Nice ar an séú lá is fiche d  

 Fheabhra sa bhliain dhá mhíle is a haon.
 Fatto a Nizza, addì ventisei febbraio duemilauno.
 Gedaan te Nice, de zesentwintigste februari tweeduizend en een.
 Feito em Nice, aos vinte e seis de Fevereiro de dois mil e  

 um.
 Tehty Nizzassa kahdentenakymmenentenäkuudentena  

 päivänä helmikuuta kaksituhattayksi.
 Utfärdat i Nice den tjugosjätte februari år  

 tjugohundraett.
Pour Sa Majesté le Roi des Belges Voor Zijne Majesteit de Koning der Belgen Für Seine Majestät den König der Belgier Cette signature engage également la Communauté  

 française, la Communauté flamande, la Communauté  

 germanophone, la Région Wallonne, la Région flamande et la  

 Région de Bruxelles-Capitale.
 Deze handtekening verbindt eveneens de Claamse Gemeenschap, de Franse,  

 Gemeenschap, de Duitstalige Gemeenschap, het Vlaamse Gewest, het Waalse  

 Gewest en het Brussels Hoofdstedelijk Gewsest.
 Diese Unterschrift bindet zugleich die Deutschsprachige Gemeinschaft, die  

 Flämische Gemeinschaft, die Französische Gemeinschaft, die  

 Wallonische Region, die Flämische Region und die Region  

 Brüssel-Hauptstadt.
For Hendes Majestæt Danmarks Dronning Für den Präsidenten der Bundesrepublik Deutschland '4" J@< AD`,*D@ J0H +880<46ZH  

 )0:@6D"J\"H Por Su majestad el Rey de España Pour le Président de la République française Thar ceann Uachtarán na hÉireann For the President of  

 Ireland Per il Presidente della Repubblica italiana Pour Son Altesse Royale le Grand-Due de Luxembourg Voor Hare Majesteit de Koningin der Nederlanden Für den Bundespräsidenten der Republik Österreich Pelo Presidente da República Portuguesa Suomen Tasavallan Presidentin puolesta För Republiken Finlands  

 President För Hans Majestät Konungen av Sverige For Her Majesty the Queen of the United Kingdom of Great Britain and  

 Northern Ireland ERKLÆRINGER VEDTAGET  

 AF KONFERENCEN 1. ERKLÆRING OM DEN EUROPÆISKE SIKKERHEDS- OG  

 FORSVARSPOLITIK I overensstemmelse med de tekster vedrørende den europæiske  

 sikkerheds- og forsvarspolitik (formandskabets rapport og bilagene hertil),  

 der blev godkendt af Det Europæiske Råd i Nice, er det Den  

 Europæiske Unions mål, at denne hurtigt bliver operationel.
Det  

 Europæiske Råd vil på grundlag af de gældende  

 bestemmelser i traktaten om Den Europæiske Union træffe  

 afgørelse med henblik herpå så hurtigt som muligt i 2001  

 og senest på Det Europæiske Råds møde i  

 Laeken/Bruxelles.
Det er således ikke en betingelse herfor, at  

 Nice-traktaten er trådt i kraft.
2. ERKLÆRING OM ARTIKEL 31, STK. 2, I TRAKTATEN OM DEN  

 EUROPÆISKE UNION Konferencen minder om, -	at beslutningen om at oprette en enhed bestående af offentlige  

 anklagere, retsembedsmænd eller polititjenestemænd med  

 tilsvarende kompetence, der udstationeres af hver enkelt medlemsstat  

 (Eurojust), som skal have til opgave at lette en passende koordinering mellem  

 nationale retsforfølgende myndigheder og støtte  

 efterforskningen i kriminalsager vedrørende organiseret kriminalitet,  

 indgik i formandskabets konklusioner fra Det Europæiske Råd i  

 Tammerfors den 15.-16. oktober 1999 -	at det europæiske retlige netværk blev oprettet ved  

 fælles aktion 98/428/RIA vedtaget af Rådet den 29. juni 1998 (EFT  

 L 191 af 7.7.1998, s. 4).
3. ERKLÆRING OM ARTIKEL 10 I TRAKTATEN OM DEN EUROPÆISKE  

 UNION Konferencen minder om, at pligten til loyalt samarbejde, som følger  

 af artikel 10 i traktaten om oprettelse af Det Europæiske  

 Fællesskab, og som gælder i forholdet mellem medlemsstaterne og  

 Fællesskabets institutioner, ligeledes gælder i forholdet mellem  

 Fællesskabets institutioner indbyrdes.
For så vidt angår  

 forholdet mellem institutionerne kan Europa-Parlamentet, Rådet og  

 Kommissionen indgå interinstitutionelle aftaler, hvis det som led i  

 opfyldelsen af denne pligt til loyalt samarbejde viser sig nødvendigt  

 at lette anvendelsen af bestemmelserne i traktaten om oprettelse af Det  

 Europæiske Fællesskab.
Disse aftaler må hverken ændre  

 eller udbygge traktatens bestemmelser og må kun indgås med disse  

 tre institutioners samtykke.
4. ERKLÆRING OM ARTIKEL 21, STK. 3, I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen opfordrer de institutioner og organer, der er nævnt i  

 artikel 21, stk. 3, eller artikel 7, til at sørge for, at det svar,  

 der skal gives på enhver skriftlig henvendelse fra en unionsborger,  

 tilsendes denne inden for en rimelig frist.
5. ERKLÆRING OM ARTIKEL 67 I TRAKTATEN OM OPRETTELSE AF DET  

 EUROPÆISKE FÆLLESSKAB De høje kontraherende parter giver deres tilslutning til, at  

 Rådet i den afgørelse, det skal træffe i henhold til  

 artikel 67, stk. 2, andet led, beslutter fra den 1. maj 2004 at træffe afgørelse efter  

 fremgangsmåden i artikel 251, når det vedtager de  

 foranstaltninger, der er nævnt i artikel 62, nr. 3, og artikel 63,  

 nr. 3, litra b) beslutter at træffe afgørelse efter fremgangsmåden  

 i artikel 251, når det vedtager de foranstaltninger, der er nævnt  

 i artikel 62, nr. 2, litra a), fra den dato, hvor der er opnået enighed  

 om anvendelsesområdet for foranstaltninger vedrørende personers  

 passage af Den Europæiske Unions medlemsstaters ydre  

 grænser.
 Rådet bestræber sig i øvrigt på at lade  

 fremgangsmåden i artikel 251 gælde for de andre områder,  

 der er omfattet af afsnit IV, eller for nogle af dem fra  

 1. maj 2004 eller snarest muligt efter denne dato.
6. ERKLÆRING OM ARTIKEL 100 I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen minder om, at afgørelser om finansiel støtte som  

 omhandlet i traktatens artikel 100, der er forenelige med »no bail  

 out-klausulen« i artikel 103, skal være i overensstemmelse med de  

 finansielle overslag for 2000-2006 og især med punkt 11 i den  

 interinstitutionelle aftale af 6. maj 1999 mellem Europa-Parlamentet,  

 Rådet og Kommissionen om budgetdisciplin og forbedring af  

 budgetproceduren samt med tilsvarende bestemmelser i de fremtidige  

 interinstitutionelle aftaler og finansielle overslag.
7. ERKLÆRING OM ARTIKEL 111 I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen er enig om, at procedurerne bør være  

 sådanne, at de muliggør fuld inddragelse af alle medlemsstaterne  

 i euroområdet i hver fase af udarbejdelsen af Fællesskabets  

 holdning på internationalt plan i forbindelse med  

 spørgsmål af særlig interesse for Den Økonomiske og  

 Monetære Union.
8. ERKLÆRING OM ARTIKEL 137 I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen er enig om, at alle udgifter afholdt i henhold til artikel 137  

 falder ind under udgiftsområde 3 i de finansielle overslag.
9. ERKLÆRING OM ARTIKEL 175 I TRAKTATEN OM OPRETTELSE AF DET  

 EUROPÆISKE FÆLLESSKAB De høje kontraherende parter er fast besluttet på at  

 påse, at Den Europæiske Union kommer til at spille en ledende  

 rolle med henblik på at fremme miljøbeskyttelsen i Unionen og i  

 international sammenhæng at forfølge samme mål på  

 globalt plan.
Alle de muligheder, som traktaten giver, bør udnyttes  

 fuldt ud for at forfølge dette mål, herunder også  

 anvendelse af markedsorienterede incitamenter og instrumenter, der fremmer en  

 bæredygtig udvikling.
10. ERKLÆRING OM ARTIKEL 181 A I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen bekræfter med forbehold af de øvrige bestemmelser  

 i traktaten om oprettelse af Det Europæiske Fællesskab, at  

 betalingsbalancestøtte til tredjelande ikke hører under  

 anvendelsesområdet for artikel 181 A.
11. ERKLÆRING OM ARTIKEL 191 I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen minder om, at bestemmelserne i artikel 191 ikke  

 medfører overførsel af kompetence til Det Europæiske  

 Fællesskab og  ikke berører anvendelsen af de relevante  

 nationale forfatningsmæssige bestemmelser.
 Finansieringen af politiske partier på europæisk plan over De  

 Europæiske Fællesskabers budget kan ikke anvendes til direkte  

 eller indirekte finansiering af politiske partier på nationalt  

 plan.
 Bestemmelserne om finansiering af politiske partier anvendes på  

 samme grundlag for alle de politiske retninger, der er repræsenteret i  

 Europa-Parlamentet.
12. ERKLÆRING OM ARTIKEL 225 I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen opfordrer Domstolen og Kommissionen til snarest at foretage en  

 generel gennemgang af fordelingen af beføjelserne mellem Domstolen og  

 Retten i Første Instans, især hvad angår direkte  

 klageadgang, og til at forelægge passende forslag, så disse kan  

 behandles af de kompetente instanser, så snart Nice-traktaten er  

 trådt i kraft.
13. ERKLÆRING OM ARTIKEL 225, STK. 2 OG 3, I TRAKTATEN OM OPRETTELSE  

 AF DET EUROPÆISKE FÆLLESSKAB Konferencen finder, at de væsentligste bestemmelser  

 vedrørende den procedure for fornyet prøvelse, der er omhandlet  

 i artikel 225, stk. 2 og stk. 3, bør defineres i Domstolens statut.  

 Disse bestemmelser bør navnlig præcisere:
parternes rolle i en sag indbragt for Domstolen med henblik på  

 at sikre beskyttelse af deres rettigheder virkningen af proceduren for fornyet prøvelse for  

 eksigibiliteten af den afgørelse, som Retten i Første Instans  

 har truffet virkningen af Domstolens afgørelse for tvisten mellem  

 parterne.
14. ERKLÆRING OM ARTIKEL 225, STK. 2 OG 3, I TRAKTATEN OM OPRETTELSE  

 AF DET EUROPÆISKE FÆLLESSKAB Konferencen finder, at Rådet, når det vedtager de bestemmelser  

 i statutten, der er nødvendige for gennemførelsen af artikel  

 225, stk. 2 og stk. 3, bør indføre en procedure, der sikrer, at  

 der foretages en evaluering af den konkrete gennemførelse heraf senest  

 tre år efter, at bestemmelserne i Nice-traktaten er trådt i  

 kraft.
15. ERKLÆRING OM ARTIKEL 225, STK. 3, I TRAKTATEN OM OPRETTELSE AF  

 DET EUROPÆISKE FÆLLESSKAB Konferencen finder, at i de undtagelsestilfælde, hvor Domstolen  

 beslutter at foretage fornyet prøvelse af en afgørelse truffet  

 af Retten i Første Instans om et præjudicielt  

 spørgsmål, bør den træffe afgørelse efter en  

 hasteprocedure.
16. ERKLÆRING OM ARTIKEL 225 A I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen anmoder Domstolen og Kommissionen om snarest at udarbejde et  

 udkast til afgørelse om oprettelse af en særlig retsinstans med  

 kompetence til at træffe afgørelse som første instans i  

 tvister mellem Fællesskabet og dets ansatte.
17. ERKLÆRING OM ARTIKEL 229 A I TRAKTATEN OM OPRETTELSE AF DET  

 EUROPÆISKE FÆLLESSKAB Konferencen finder, at artikel 229 A ikke foregriber valget af den  

 domstolsordning, der vil kunne indføres til behandling af retstvister  

 vedrørende anvendelsen af retsakter vedtaget på grundlag af  

 traktaten om oprettelse af Det Europæiske Fællesskab, hvorved der  

 indføres fællesskabsretlige industrielle  

 ejendomsrettigheder.
18. ERKLÆRING OM REVISIONSRETTEN Konferencen anmoder Revisionsretten og de nationale kontrolinstitutioner  

 om at forbedre rammerne og betingelserne for deres samarbejde, dog  

 således at de opretholder deres respektive autonomi.
Revisionsrettens  

 formand kan med henblik herpå nedsætte et kontaktudvalg med  

 formændene for de nationale kontrolinstitutioner.
19. ERKLÆRING OM ARTIKEL 10.6 I STATUTTEN FOR DET EUROPÆISKE  

 SYSTEM AF CENTRALBANKER OG DEN EUROPÆISKE CENTRALBANK Konferencen forventer, at en henstilling som omhandlet i artikel 10.6 i  

 statutten for Det Europæiske System af Centralbanker og Den  

 Europæiske Centralbank forelægges snarest.
20. ERKLÆRING OM UDVIDELSEN AF DEN EUROPÆISKE UNION1) Den fælles holdning, som medlemsstaterne vil indtage under  

 tiltrædelseskonferencerne for så vidt angår fordelingen af  

 pladserne i Europa-Parlamentet, stemmevægtningen i Rådet,  

 sammensætningen af Det Økonomiske og Sociale Udvalg og  

 sammensætningen af Regionsudvalget, vil være i overensstemmelse  

 med følgende oversigter for en Union med 27 medlemsstater:
1. EUROPA-PARLAMENTET MEDLEMSSTATER PLADSER I EP Tyskland 99 Det Forenede Kongerige 72 Frankrig 72 Italien 72 Spanien 50 Polen 50 Rumænien 33 Nederlandene 25 Grækenland 22 Den Tjekkiske Republik 20 Belgien 22 Ungarn 20 Portugal 22 Sverige 18 Bulgarien 17 Østrig 17 Slovakiet 13 Danmark 13 Finland 13 Irland 12 Litauen 12 Letland 8 Slovenien 7 Estland 6 Cypern 6 Luxembourg 6 Malta 5 I ALT 732 2. STEMMEVÆGTNINGEN I RÅDET MEDLEMMER AF RÅDET VÆGTEDE STEMMER Tyskland 29 Det Forenede Kongerige 29 Frankrig 29 Italien 29 Spanien 27 Polen 27 Rumænien 14 Nederlandene 13 Grækenland 12 Den Tjekkiske Republik 12 Belgien 12 Ungarn 12 Portugal 12 Sverige 10 Bulgarien 10 Østrig 10 Slovakiet 7 Danmark 7 Finland 7 Irland 7 Litauen 7 Letland 4 Slovenien 4 Estland 4 Cypern 4 Luxembourg 4 Malta 3 I ALT 345 Rådets afgørelser træffes med mindst 258 stemmer  

 afgivet af et flertal af medlemmerne, der stemmer for, når  

 afgørelsen i henhold til denne traktat skal træffes på  

 forslag af Kommissionen.
 I alle andre tilfælde træffes Rådets afgørelser  

 med mindst 258 stemmer afgivet af mindst to tredjedele af medlemmerne, der  

 stemmer for.
Når Rådet træffer afgørelse med kvalificeret  

 flertal, kan et medlem af Rådet kræve, at det kontrolleres, at de  

 medlemsstater, der udgør dette kvalificerede flertal,  

 repræsenterer mindst 62% af Unionens samlede befolkning.
Hvis det viser  

 sig, at denne betingelse ikke er opfyldt, er den pågældende  

 afgørelse ikke vedtaget.
3. DET ØKONOMISKE OG SOCIALE UDVALG MEDLEMSSTATER MEDLEMMER Tyskland 24 Det Forenede Kongerige 24 Frankrig 24 Italien 24 Spanien 21 Rumænien 15 Nederlandene 12 Grækenland 12 Den Tjekkiske Republik 12 Belgien 12 Ungarn 12 Portugal 12 Sverige 12 Bulgarien 12 Østrig 12 Polen 21 Slovakiet 9 Danmark 9 Finland 9 Irland 9 Litauen 9 Letland 7 Slovenien 7 Estland 7 Cypern 6 Luxembourg 6 Malta 5 I ALT 344 4. REGIONSUDVALGET MEDLEMSSTATER MEDLEMMER Tyskland 24 Det Forenede Kongerige 24 Frankrig 24 Italien 24 Spanien 21 Polen 21 Rumænien 15 Nederlandene 12 Grækenland 12 Den Tjekkiske Republik 12 Belgien 12 Ungarn 12 Portugal 12 Sverige 12 Bulgarien 12 Østrig 12 Slovakiet 9 Danmark 9 Finland 9 Irland 9 Litauen 9 Letland 7 Slovenien 7 Estland 7 Cypern 6 Luxembourg 6 Malta 5 I ALT 344 21. ERKLÆRING OM TÆRSKLEN FOR KVALIFICERET FLERTAL OG  

 STEMMEANTALLET I DET BLOKERENDE MINDRETAL I EN UDVIDET UNION For så vidt alle de kandidatlande, der er opført på  

 listen i erklæringen vedrørende udvidelsen af Den  

 Europæiske Union, endnu ikke er blevet medlem af Unionen, når de  

 nye stemmevægte træder i kraft (den 1. januar 2005), hæves  

 tærsklen for kvalificeret flertal, efterhånden som landene bliver  

 medlem, fra en procentsats, der er lavere end den nuværende, til  

 højst 73,4%. Når alle ovennævnte kandidatlande er blevet  

 medlem, hæves det blokerende mindretal i Unionen, der således  

 omfatter 27 lande, til 91 stemmer, og der foretages en automatisk  

 konsekvenstilpasning af tærsklen for det kvalificerede flertal, der  

 følger af tabellen i erklæringen vedrørende  

 udvidelsen.
22. ERKLÆRING OM STEDET FOR DET EUROPÆISKE RÅDS  

 MØDER Fra 2002 afholdes et møde i Det Europæiske Råd under  

 hvert formandskab i Bruxelles.
Når Den Europæiske Union har 18  

 medlemmer, finder alle Det Europæiske Råds møder sted i  

 Bruxelles.
23. ERKLÆRING OM UNIONENS FREMTID 1.	Der er blevet besluttet vigtige reformer i Nice.
Konferencen  

 glæder sig over den vellykkede afslutning på konferencen mellem  

 repræsentanterne for medlemsstaternes regeringer og opfordrer  

 medlemsstaterne til at gennemføre en hurtig ratifikation af  

 Nice-traktaten.
 2.	Konferencen er enig om, at afslutningen på konferencen mellem  

 repræsentanterne for medlemsstaternes regeringer baner vej for  

 udvidelsen af Den Europæiske Union, og understreger, at Unionen med  

 ratifikationen af Nice-traktaten vil have fuldført de institutionelle  

 ændringer, der er nødvendige for nye medlemsstaters  

 tiltrædelse.
3.	Efter at have banet vej for udvidelsen opfordrer konferencen til en  

 bredere og mere dybtgående debat om Den Europæiske Unions  

 fremtidige udvikling.
Det svenske og det belgiske formandskab vil i 2001 i  

 samarbejde med Kommissionen og med deltagelse af Europa-Parlamentet tilskynde  

 til en bred debat med inddragelse af alle involverede parter:  

 repræsentanter for de nationale parlamenter og for den offentlige  

 mening som helhed, dvs. politiske og økonomiske kredse og  

 universitetskredse, repræsentanter for civilsamfundet osv.  

 Kandidatlandene vil blive inddraget i denne proces på en måde,  

 der skal fastsættes nærmere.
 4.	På grundlag af en rapport til mødet i juni 2001 i  

 Göteborg vil Det Europæiske Råd på mødet i  

 december 2001 i Laeken/Bruxelles vedtage en erklæring, der skal  

 indeholde passende initiativer til fortsættelse af denne proces.
 5.	Under processen bør bl.a. følgende  

 spørgsmål tages op:
mulighederne for at fastlægge og overvåge en mere  

 præcis afgrænsning af kompetencefordelingen mellem Den  

 Europæiske Union og medlemsstaterne, der tager hensyn til  

 subsidiaritetsprincippet status for Den Europæiske Unions charter om grundlæggende  

 rettigheder, der i overensstemmelse med konklusionerne fra Det  

 Europæiske Råd i Köln blev proklameret i Nice en forenkling af traktaterne med henblik på at gøre dem  

 klarere og lettere at forstå uden at ændre deres indhold de nationale parlamenters rolle i den europæiske  

 arkitektur.
 6.	Konferencen tager ovennævnte spørgsmål op ud fra  

 en erkendelse af, at der er behov for at forbedre og overvåge Unionens  

 og dens institutioners demokratiske legitimitet og åbenhed med henblik  

 på at bringe dem tættere på borgerne i medlemsstaterne.
 7.	Konferencen er enig om, at der efter disse indledende skridt skal  

 indkaldes til en ny konference mellem repræsentanterne for  

 medlemsstaternes regeringer i 2004 for at behandle ovennævnte  

 spørgsmål med henblik på at foretage de hermed forbundne  

 traktatændringer.
8.	Konferencen mellem repræsentanterne for medlemsstaternes  

 regeringer må ikke udgøre nogen form for hindring eller  

 forudsætning for udvidelsesprocessen.
Endvidere vil de kandidatlande,  

 der har afsluttet tiltrædelsesforhandlingerne med Unionen, blive  

 indbudt til at deltage i konferencen.
De kandidatlande, der ikke har  

 afsluttet forhandlingerne om deres tiltrædelse, vil blive indbudt som  

 observatører.
24. ERKLÆRING OM ARTIKEL 2 I PROTOKOLLEN OM DE FINANSIELLE  

 KONSEKVENSER AF UDLØBET AF EKSF-TRAKTATEN OG OM KUL- OG  

 STÅLFORSKNINGSFONDEN Konferencen opfordrer Rådet til i medfør af protokollens  

 artikel 2 at sørge for, at det statistiske system for EKSF efter  

 EKSF-traktatens udløb videreføres indtil den  

 31. december 2002, og til at anmode Kommissionen om at  

 fremsætte passende forslag.
ERKLÆRINGER  

 SOM KONFERENCEN HAR NOTERET SIG 1. ERKLÆRING FRA LUXEMBOURG Uden at det berører afgørelsen af 8. april 1965 samt de heri  

 fastsatte bestemmelser og muligheder for så vidt angår hjemstedet  

 for fremtidige institutioner, organer og tjenester, forpligter den  

 luxembourgske regering sig til ikke at gøre krav på hjemstedet  

 for appelkamrene under Harmoniseringskontoret for det Indre Marked  

 (varemærker og design), der fortsat er placeret i Alicante, heller ikke  

 hvis disse appelkamre bliver særlige retsinstanser som defineret i  

 artikel 220 i traktaten om oprettelse af Det Europæiske  

 Fællesskab.
2. ERKLÆRING FRA GRÆKENLAND, SPANIEN OG PORTUGAL OM  

 ARTIKEL 161 I TRAKTATEN OM OPRETTELSE AF DET EUROPÆISKE  

 FÆLLESSKAB Grækenlands, Spaniens og Portugals accept af overgangen til  

 kvalificeret flertal i artikel 161 i traktaten om oprettelse af Det  

 Europæiske Fællesskab er givet ud fra den forudsætning, at  

 ordet »flerårige« i stk. 3 betyder, at de finansielle overslag, der  

 gælder fra 1. januar 2007, og  den hertil knyttede interinstitutionelle  

 aftale får en varighed, der er identisk med den, som gælder for  

 nuværende finansielle overslag.
3. ERKLÆRING FRA DANMARK, TYSKLAND, NEDERLANDENE OG ØSTRIG OM  

 ARTIKEL 161 I TRAKTATEN OM OPRETTELSE AF DET EUROPÆISKE  

 FÆLLESSKAB Med hensyn til erklæringen fra Grækenland, Spanien og Portugal  

 om artikel 161 i traktaten om oprettelse af Det Europæiske  

 Fællesskab erklærer Danmark, Tyskland, Nederlandene og  

 Østrig, at denne erklæring ikke har præjudicerende  

 virkning for Europa-Kommissionen, navnlig ikke for så vidt angår  

 dennes initiativret.
 1)   Oversigterne i  

 denne erklæring tager kun hensyn til de kandidatlande, som der rent  

 faktisk er indledt tiltrædelsesforhandlinger med.
