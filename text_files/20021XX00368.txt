Skriftlig fremsættelse (8. april 2003) Christian H.
Hansen  

  

 (DF):
 Herved tillader jeg mig for Folketinget at fremsætte:
Forslag til  

 folketingsbeslutning om vælfærd for katte og forberedelse af lovgivning om  

 katte (Beslutningsforslag nr.
B 138).
 Fra såvel dyreværnsorganisationers som privates side er der  

 i de senere år rejst ønske om en gennemgang af den lovgivning, der regulerer  

 kattes forhold, herunder bl.a. regler om indfangning og aflivning af katte,  

 reproduktionsbegrænsning, mærkning og registrering m.v.
De regler, der i dag findes, er spredt flere steder i  

 lovgivningen og er efter Dansk Folkepartis opfattelse også mangelfulde og  

 forældede.
Der er i dag brug for en mere sammenhængende og gennemarbejdet  

 lovgivning, der skal være båret ikke mindst af en tidssvarende holdning til  

 dyrs velfærd.
Dyreværnsorganisationerne har i flere år ytret ønske om  

 gennemførelse af en egentlig kattelovgivning.
Det ønske ligger helt på linje  

 med Dansk Folkepartis dyrevelfærdsprogram, der netop udtrykker behovet for,  

 at  

 der udarbejdes en kattelov på samme måde, som der er lovgivet for hunde i den  

 nuværende hundelov.
Det er dog vigtigt at understrege, at kattes adfærd og  

 behov er helt anderledes end hundes, og formålet med en kattelov skal først  

 og  

 fremmest være at tilgodese kattenes tarv.
Det er på denne baggrund, at nærværende beslutningsforslag  

 fremsættes.
Jeg opfordrer til, at såvel regeringen som oppositionspartierne  

 samles om dette forslag.  

    

 Jeg har  

 sammen med de øvrige forslagsstillere   lagt vægt på at udforme  

 beslutningsforslaget sådan, at det bør kunne forhandles og vedtages uden  

 smålig  

 skelen til partipolitiske forhold.
Der kan være god grund til under  

 udvalgsbehandlingen at drøfte en lang række detaljer, herunder hvordan  

 ministeriets vejledninger og administrative forskrifter bedst kan udformes.  

 Dyrenes velfærd er så vigtigt et emne, at vi alle bør kunne enes om de  

 nødvendige fremskridt, og vedtagelsen af nærværende beslutningsforslag vil  

 være  

 et vigtigt skridt på vejen.
Efter forslagets vedtagelse vil der fortsat være  

 en  

 række forhold, der skal nærmere undersøges, før regeringen kan fremsætte det  

 nødvendige lovforslag.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
