Kapitel 1   Anvendelsesområde Kapitel 2   Offentliggørelse af oplysninger om virksomhedsledelse på virksomhedens hjemmeside Kapitel 3   Offentliggørelse af oplysninger om samfundsansvar på virksomhedens hjemmeside Kapitel 4   Offentliggørelse af oplysninger om samfundsansvar i en supplerende beretning til årsrapporten Kapitel 5   Straf Kapitel 6   Ikrafttræden Bekendtgørelse om offentliggørelse af redegørelse for virksomhedsledelse og redegørelse for samfundsansvar på virksomhedens hjemmeside mv.
 I medfør af § 99 a, stk. 4, § 107 b, stk. 4, § 107 c, stk. 2, og § 164, stk. 4, i årsregnskabsloven, jf. lovbekendtgørelse nr. 395 af 25. maj 2009, fastsættes:
Kapitel 1 Anvendelsesområde § 1. Bekendtgørelsens kapitel 2 finder anvendelse på virksomheder omfattet af regnskabsklasse D, som har valgt at offentliggøre den lovpligtige redegørelse for virksomhedsledelse, som skal offentliggøres efter årsregnskabslovens § 107 b eller § 107 c, på virksomhedens hjemmeside i stedet for i ledelsesberetningen i årsrapporten, jf. dog § 107 b, stk. 2, og § 107 c, stk. 3.
 Stk. 2. Bekendtgørelsens kapitel 3 finder anvendelse på store virksomheder omfattet af regnskabsklasse C og virksomheder omfattet af regnskabsklasse D, som har valgt at offentliggøre den lovpligtige redegørelse for samfundsansvar, der skal offentliggøres efter årsregnskabslovens § 99 a og § 102, stk. 1, 3. pkt., hvis virksomheden har principper for samfundsansvar, på virksomhedens hjemmeside i stedet for i ledelsesberetningen i årsrapporten, jf. dog § 99 a, stk. 5-7.
 Stk. 3. Bekendtgørelsens kapitel 4 finder anvendelse på store virksomheder omfattet af regnskabsklasse C og virksomheder omfattet af regnskabsklasse D, som har valgt at offentliggøre den lovpligtige redegørelse for samfundsansvar, der skal offentliggøres efter årsregnskabslovens § 99 a og § 102, stk. 1, 3. pkt., hvis virksomheden har principper for samfundsansvar, i en supplerende beretning til årsrapporten i stedet for i ledelsesberetningen i årsrapporten, jf. dog § 99 a, stk. 5-7.
Kapitel 2 Offentliggørelse af oplysninger om virksomhedsledelse på virksomhedens hjemmeside Den lovpligtige redegørelse for virksomhedsledelse § 2. Det skal oplyses i ledelsesberetningen i årsrapporten, at virksomheden har valgt at offentliggøre den lovpligtige redegørelse for virksomhedsledelse, jf. årsregnskabslovens § 107 b eller § 107 c, på virksomhedens hjemmeside.
 Stk. 2. URL-adressen, hvor redegørelsen er offentliggjort, skal oplyses i tilknytning til oplysningen efter stk. 1. Med URL-adressen menes den internetadresse, der skal benyttes for at komme direkte til redegørelsen.
 § 3. For virksomheder, som har værdipapirer optaget til handel på et reguleret marked i et EU/EØS-land, skal redegørelsen offentliggøres under betegnelsen »Lovpligtig redegørelse for virksomhedsledelse, jf. årsregnskabslovens § 107 b«.
 Stk. 2. For statslige aktieselskaber, som ikke har værdipapirer optaget til handel på et reguleret marked i et EU/EØS-land, skal redegørelsen betegnes »Lovpligtig redegørelse for virksomhedsledelse, jf. årsregnskabslovens § 107 c«.
Stk. 3. Det skal oplyses i redegørelsen, at denne udgør en bestanddel af ledelsesberetningen i virksomhedens årsrapport.
Regnskabsperioden for den pågældende årsrapport skal angives.
Redegørelsen skal dække samme periode som årsrapportens regnskabsperiode.
Stk. 4. Det skal oplyses i redegørelsen, hvilke dele af redegørelsen der ikke er omfattet af revisionspåtegningen på virksomhedens årsrapport.
Oplysningerne om kodeks for virksomhedsledelse, jf. årsregnskabslovens § 107 b, stk. 1, nr. 1-5, eller § 107 c, stk. 1, er ikke omfattet af revisionspåtegningen på virksomhedens årsrapport, medmindre virksomheden og revisor har aftalt andet.
 § 4. Den lovpligtige redegørelse for virksomhedsledelse skal offentliggøres som en samlet redegørelse, jf. årsregnskabslovens § 107 b, stk. 1, eller § 107 c, stk. 1 og 2.
 Stk. 2. Den lovpligtige redegørelse for virksomhedsledelse skal holdes tydeligt adskilt fra eventuelle frivillige supplerende oplysninger om virksomhedsledelse på virksomhedens hjemmeside.
 § 5. Den lovpligtige redegørelse for virksomhedsledelse skal være tilgængelig for aktionærerne mv. fra det tidspunkt, hvor årsrapporten er tilgængelig for aktionærerne mv. forud for den generalforsamling, hvor årsrapporten skal godkendes.
 Stk. 2. Redegørelsen skal være tilgængelig for offentligheden på virksomhedens hjemmeside fra det tidspunkt, hvor årsrapporten er tilgængelig for offentligheden.
 § 6. Den offentliggjorte lovpligtige redegørelse for virksomhedsledelse skal være tilgængelig på virksomhedens hjemmeside i sin helhed i uændret form i mindst fem år på den URL-adresse, som er anført i ledelsesberetningen i den årsrapport, redegørelsen knytter sig til, jf. § 2.
 Stk. 2. Hvis URL-adressen ændres i løbet af perioden, skal der være direkte viderestilling fra den oprindelige URL-adresse til den nye URL-adresse.
Frivillig opdatering af oplysninger om virksomhedsledelse § 7. Ønsker virksomheden at opdatere oplysningerne i den offentliggjorte lovpligtige redegørelse for virksomhedsledelse, jf. § 3, kan virksomheden offentliggøre opdateringer hertil som frivillige supplerende oplysninger om virksomhedsledelse.
 Stk. 2. Oplysningerne efter stk. 1 skal holdes tydeligt adskilt fra den lovpligtige redegørelse for virksomhedsledelse, for eksempel under betegnelsen »Frivillige supplerende oplysninger om virksomhedsledelse«.
Revisors særlige pligter i forbindelse med offentliggørelse af den lovpligtige redegørelse for virksomhedsledelse på virksomhedens hjemmeside § 8. Revisor skal påse, at ledelsesberetningen indeholder de oplysninger, som følger af § 2.
 § 9. Revisor skal påse, at den lovpligtige redegørelse for virksomhedsledelse, der offentliggøres på virksomhedens hjemmeside, er betegnet som anført i § 3, stk. 1 eller 2, og at redegørelsen indeholder de oplysninger, som følger af § 3, stk. 3 og 4.
Kapitel 3 Offentliggørelse af oplysninger om samfundsansvar på virksomhedens hjemmeside Den lovpligtige redegørelse for samfundsansvar § 10. Det skal oplyses i ledelsesberetningen i årsrapporten, at virksomheden har valgt at offentliggøre den lovpligtige redegørelse for samfundsansvar, jf. årsregnskabslovens § 99 a, på virksomhedens hjemmeside.
 Stk. 2. URL-adressen, hvor redegørelsen er offentliggjort, skal oplyses i tilknytning til oplysningen efter stk. 1. Med URL-adressen menes den internetadresse, der skal benyttes for at komme direkte til redegørelsen.
 § 11. Redegørelsen skal offentliggøres under betegnelsen »Lovpligtig redegørelse for samfundsansvar, jf. årsregnskabslovens § 99 a«.
Stk. 2. Det skal oplyses i redegørelsen, at denne udgør en bestanddel af ledelsesberetningen i virksomhedens årsrapport.
Regnskabsperioden for den pågældende årsrapport skal angives.
Redegørelsen skal dække samme periode som årsrapportens regnskabsperiode.
 § 12. Den lovpligtige redegørelse for samfundsansvar skal offentliggøres som en samlet redegørelse, jf. årsregnskabslovens § 99 a, stk. 2, jf. stk. 1.
 Stk. 2. Den lovpligtige redegørelse for samfundsansvar skal holdes tydeligt adskilt fra eventuelle frivillige supplerende oplysninger om samfundsansvar på virksomhedens hjemmeside.
 § 13. Den lovpligtige redegørelse for samfundsansvar skal være tilgængelig for aktionærerne mv. fra det tidspunkt, hvor årsrapporten er tilgængelig for aktionærerne mv. forud for den generalforsamling, hvor årsrapporten skal godkendes.
 Stk. 2. Redegørelsen skal være tilgængelig for offentligheden på virksomhedens hjemmeside fra det tidspunkt, hvor årsrapporten er tilgængelig for offentligheden.
 § 14. Den offentliggjorte lovpligtige redegørelse for samfundsansvar skal være tilgængelig på virksomhedens hjemmeside i sin helhed i uændret form i mindst fem år på den URL-adresse, som er anført i ledelsesberetningen i den årsrapport, redegørelsen knytter sig til, jf. § 10.
 Stk. 2. Hvis URL-adressen ændres i løbet af perioden, skal der være direkte viderestilling fra den oprindelige URL-adresse til den nye URL-adresse.
Frivillig opdatering af oplysninger om samfundsansvar § 15. Ønsker virksomheden at opdatere oplysningerne i den offentliggjorte lovpligtige redegørelse for samfundsansvar, jf. § 11, kan virksomheden offentliggøre opdateringer hertil som frivillige supplerende oplysninger om virksomhedens samfundsansvar.
 Stk. 2. Oplysningerne efter stk. 1 skal holdes tydeligt adskilt fra den lovpligtige redegørelse for samfundsansvar, for eksempel under betegnelsen »Frivillige supplerende oplysninger om samfundsansvar«.
Revisors særlige pligter i forbindelse med offentliggørelse af den lovpligtige redegørelse for samfundsansvar på virksomhedens hjemmeside § 16. Revisor skal påse, at ledelsesberetningen indeholder de oplysninger, som følger af § 10.
 § 17. Revisor skal påse, at den lovpligtige redegørelse for samfundsansvar, der offentliggøres på virksomhedens hjemmeside, er betegnet som anført i § 11, stk. 1, og at redegørelsen indeholder de oplysninger, som følger af § 11, stk. 2.
Kapitel 4 Offentliggørelse af oplysninger om samfundsansvar i en supplerende beretning til årsrapporten § 18. Det skal oplyses i ledelsesberetningen i årsrapporten, at virksomheden har valgt at offentliggøre den lovpligtige redegørelse for samfundsansvar, jf. årsregnskabslovens § 99 a, i en supplerende beretning til årsrapporten.
 Stk. 2. Redegørelsen skal betegnes »Lovpligtig redegørelse for samfundsansvar, jf. årsregnskabslovens § 99 a«.
Stk. 3. Det skal oplyses i redegørelsen, at denne udgør en bestanddel af ledelsesberetningen i årsrapporten.
Redegørelsen skal dække samme periode som årsrapportens regnskabsperiode.
Kapitel 5 Straf § 19. Overtrædelse af §§ 2-6, § 7, stk. 2, §§ 10-14, § 15, stk. 2, og § 18 straffes med bøde, medmindre højere straf er forskyldt efter anden lovgivning.
Kapitel 6 Ikrafttræden § 20. Bekendtgørelsen træder i kraft den 1. august 2009.
 Stk. 2. Kapitel 2 har virkning for regnskabsår, der begynder den 1. september 2008 eller senere.
 Stk. 3. Kapitel 3 og 4 har virkning for regnskabsår, der begynder den 1. januar 2009 eller senere.
