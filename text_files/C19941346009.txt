Veterinærdirektoratet er blevet opmærksom på, at der foregår optøning,  

 genindpakning og genindfrysning af slagtekroppe.
Denne praksis er blevet  

 anvendt ved ompakning af beskadigede kartoner, eller i forbindelse med  

 overskud af enkeltordrer samt i tilfælde, hvor produktionstempoet overstiger  

 virksomhedens indpakningskapacitetet.
 Fremgangsmåden er ikke i overensstemmelse med bestemmelserne i artikel 2,  

 stk. 6 og 7 i Rådets forordning (EØF) nr. 1906/90 af 26. juni 1990 om  

 handelsnormer for fjerkræ, hvori frosset fjerkrækød og dybfrosset fjerkrækød  

 er defineret som fjerkrækød, der nedfryses hurtigst muligt inden for rammerne  

 af de normale fremgangsmåder ved slagtning, og som konstant opbevares ved en  

 temperatur, der ikke må være højere end -12 grader C henholdsvis -18 grader  

 C.
 Veterinærdirektoratet skal derfor meddele, at optøning, genindpakning og  

 genindfrysning af slagtekroppe eller dele heraf er forbudt, undtagen efter  

 dispensation fra Veterinærdirektoratet.
 Forbudet hindrer ikke, at der til fremstilling af kødprodukter anvendes  

 frosne slagtekroppe eller dele heraf.
 Denne cirkulæreskrivelse træder i kraft straks.
 P.V.V.
