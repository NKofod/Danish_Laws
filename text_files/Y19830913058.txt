 Udtalt, at den eneste form for vederlæggelse efter den kommunale  

 styrelseslov, der i givet fald ville kunne ydes medlemmer af det sociale  

 udvalg - bortset fra den vederlagte udvalgsformand - i forbindelse med  

 overværelse af politiafhøringer af børn og unge, er mødediæter i henhold til  

 § 16, stk. 3.
Det er en betingelse for ydelse af diæter for kommunale hverv, at  

 virksomheden udøves under forhold, der kan sidestilles med møder.
For at  

 denne betingelse kan anses for opfyldt må det kræves, at medlemmerne deltager  

 i en forhandling og træffer beslutning - eller ihvertfald har mulighed herfor  

 - i henhold til kommunalbestyrelsens eller et udvalgs udtrykkelige eller  

 stiltiende bemyndigelse.
 Da det sociale udvalg ikke i henhold til hverken socialministeriets  

 lovgivning eller retsplejeloven er forpligtet til at overvære afhøringerne,  

 og da der ikke kan ydes diæter for tilsyns- og besigtigelsesopgaver, kan der  

 ikke ydes udvalgsmødediæter til medlemmer af det sociale udvalg for  

 overværelse af afhøringer af børn og unge.
 Ved påtegningsskrivelse af 13. juli 1983 (j.nr. 089-Fo1-9-5-83) har  

 tilsynsrådet anmodet indenrigsministeriet om en vejledende udtalelse  

 vedrørende en henvendelse fra Korsør byråd om mulighederne for at vederlægge  

 medlemmer af det sociale udvalg, der overværer politiafhøringer af børn og  

 unge i tidsrummet mellem kl. 16.00 og kl. 8.00 samt i week-enden.
 Det fremgår af sagen, at det sociale udvalg i Korsør har besluttet, at  

 udvalgsmedlemmerne skal stå til rådighed i den ovennævnte situation, idet  

 udvalget ikke fandt anledning til at etablere en vagtordning med aflønning af  

 administrativt personale, da tilkaldene var af begrænset karakter.
Indenrigsministeriet har indhentet en udtalelse fra socialministeriet, af  

 hvilken det fremgår, at der ikke efter socialministeriets lovgivning er  

 regler, der pålægger medlemmer af det sociale udvalg at være til stede ved  

 politiafhøring af børn og unge, men at det sociale udvalg iflg.  

 retsplejelovens § 752, stk. 2, skal underrettes om afhøring af sigtede under  

 18 år og have adgang til at overvære afhøringen.
Socialministeriet har  

 oplyst, at det sociale udvalg således heller ikke efter retsplejeloven er  

forpligtet til at overvære afhøringer.
 I den anledning skal indenrigsministeriet udtale, at den eneste form for  

 vederlæggelse efter den kommunale styrelseslov, der i givet fald ville kunne  

 ydes medlemmerne af det sociale udvalg - bortset fra den vederlagte  

 udvalgsformand - er mødediæter i henhold til § 16, stk. 3.
Det har altid efter indenrigsministeriets opfattelse været en betingelse  

 for ydelse af diæter for kommunale hverv, at medlemmernes virksomhed udøves  

 under forhold, der kan sidestilles med møder.
For at betingelsen med hensyn  

 til at møde kan anses for opfyldt, må det efter indenrigsministeriets  

 opfattelse kræves, at medlemmerne deltager i en forhandling og træffer  

 beslutning - eller i hvert fald har mulighed for at træffe beslutning - i  

 henhold til kommunalbestyrelsens eller et udvalgs udtrykkelige eller  

 stiltiende bemyndigelse.
Der kan således ikke ydes diæter for tilsyns- og  

 besigtigelsesopgaver.
Der kan heller ikke ydes diæter for et medlems  

 tilstedeværelse på kommunekontoret for at drøfte sager med forvaltningen.  

 Alene i de tilfælde, hvor der er tale om lovpligtigt fremmøde , f.eks.  

 orienteringsmøder i forbindelse med regions- og kommuneplanlægningen, har  

 indenrigsministeriet anset det for berettiget, at der kan ydes diæter, uanset  

 at den oven for beskrevne betingelse om møde ikke er opfyldt.
 Det er på denne baggrund indenrigsministeriets opfattelse, at der ikke kan  

 ydes medlemmer af det sociale udvalgsmødediæter efter § 16, stk. 3 i lov om  

 kommunens styrelse for overværelse af afhøringer af børn og unge.
 Det tilføjes, at der ikke kan ydes erstatning for tabt arbejdsfortjeneste  

 i det omhandlede tilfælde, jfr. § 16, stk. 6, i den kommunale styrelseslov,  

 idet dette forudsætter, at der kan ydes mødediæter for hvervet.
 Man skal anmode om underretning om tilsynsrådets videre behandling af  

 sagen.
 De fremsendte sagsakter returneres vedlagt.
P.
M.
V.
E.
B.
 Indenrigsministeriets afgørelser og udtalelser om kommunale forhold 1984  

 5.1.
