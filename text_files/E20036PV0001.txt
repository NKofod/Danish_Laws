Punktafgifter benævnes - alt efter varearten - også miljøafgifter,  

 grønne afgifter, energiafgifter eller giftskatter.
Gebyrer, der opkræves  

 efter miljøbeskyttelsesloven, og som administreres af ToldSkat, anses her  

 også for en punktafgift.
 Fællesbestemmelser for EU-punktafgifterne er nærmere beskrevet i  

 A.15 .
 For så vidt angår EUs punktafgiftsområde, se  

 A.15.3 .
A.1 Afgiftspligtens omfang A.1.1 Afgiftspligtigt vareområde De enkelte afgiftslove indeholder en angivelse af de varer,  

 vareområder  eller  

 ydelser /aktiviteter, der skal  

 betales afgift/gebyr af.
Det afgiftspligtige vareområde er som hovedregel  

 den færdigproducerede vare, hvorimod råvarer og halvfabrikata  

 almindeligvis ikke omfattes af afgiftspligten.
Der kan dog også være  

 afgift på udledningen (emissionen) af forskellige stoffer, fx  

 svovldioxid  (SO2) og  

 spildevand.
A.1.2 Undtagelser og fritagelser Begrebet "undtaget fra afgiftspligten" betyder, at varen ikke er  

 omfattet af det afgiftspligtige vareområde i den enkelte lov, dvs. lovens  

 beskatningsområde.
 "Fritaget for afgift" betyder, at varen omfattes af lovens  

 bestemmelser, men at den kan fritages for afgift på nærmere fastsatte  

 betingelser, fx varer leveret til udlandet, varer til diplomater, varer  

 der anvendes til særlige formål osv.
 Lovene er dog ikke konsekvente i brugen af de to begreber.
A.2 Afgiftens størrelse Ved afgiftens størrelse forstås det beløb, som afgiften skal opkræves  

 med pr. afgiftspligtig enhed, eller den procentsats, hvormed afgiften skal  

 beregnes af den afgiftspligtige værdi.
Afgiften kan også være en  

 kombineret mængde- og værdiafgift.
De enkelte love kan indeholde  

 forskellige satser for hver varegruppe omfattet af loven.
A.3 Afgiftspligtens indtræden Definitionen af, hvornår afgiftspligten indtræder, er nødvendig for at  

 fastslå, til hvilken afgiftsperiode afgiften skal henføres.
Der er således  

 ingen direkte relation til angivelse eller betaling af afgiften.
Afgiftspligten indtræder almindeligvis, når varen overgår til forbrug,  

 dvs.  

 udleveres  fra  

 eller  

 forbruges  i en  

 registreret virksomhed, eller når der konstateres en manko ved opgørelse  

 af lageret af ubeskattede varer.
Som hovedregel anses overførsel til  

 detailleddet som overgang til forbrug.
For de vareområder, hvor afgiften betales på baggrund af udledningen  

 (emissionen), fx spildevand, indtræder afgiftspligten på  

 udledningstidspunktet.
Der kan være særlige regler for visse af  

 miljøafgifterne.
 Afgiftspligten kan også indtræde ved køb af stempelmærker, fx for  

 cigaretter og pibetobak, og fx for motorkøretøjer, når køretøjet  

 registreres ved politiet, dvs. forsynes med danske nummerplader.
 Ved modtagelse af varer fra udlandet indtræder afgiftspligten ved  

 varens indførsel til Danmark, og afgiften angives og betales af  

 varemodtageren, medmindre varerne tilføres en registreret oplagshaver, se  

 A.5.1.
A.4 Afgiftsperiode Som hovedregel skal den afgiftspligtige mængde eller værdi efter  

 afgiftsloven opgøres for en afgiftsperiode, der efter  

 opkrævningslovens  § 2 er fastsat som  

 kalendermåneden (  

 afregningsperioden ). Der kan dog i visse  

 punktafgiftslove være bestemmelse om en anden periode end kalendermåneden.  

 Det gælder bl.a. for affaldsafgiften, afgiften af ledningsført vand og  

 spildevandsafgiften.
Opgørelsen foretages på grundlag af virksomhedens afgiftsregnskab.
Om  

 afregning mv., se  

 A.11 .
A.5 Afgiftspligtige virksomheder og personer  

 (registrering) Der skelnes i de fleste punktafgiftslove mellem to former for  

 registrering :
 Virksomheder, der driver mellemhandel med mængdebeskattede varer, kan  

 registreres som oplagshavere.
Virksomheder med flere fabrikationsafdelinger eller udleveringslagre  

 kan registreres under et.
Virksomhederne skal i registreringsanmeldelsen  

 oplyse alle afdelinger/forretningssteder, som ønskes omfattet af  

 registreringen.
En sådan registrering er bl.a. betinget af, at det  

 almindelige forretningsregnskab føres samlet ved hovedvirksomheden, og at  

 de årlige lageropgørelser foretages samtidig for hovedvirksomheden og de  

 pågældende afdelinger/udleveringslagre.
 Ansøgning om samlet registrering sendes til ToldSkat med detaljerede  

 oplysninger om regnskabsforhold, bilagsgang, faktureringsmåde mv. for hele  

 virksomheden.
 Det er tilladt, at de enkelte afdelinger/udleveringslagre selv  

 fakturerer de udleverede varer.
 Erhvervsvirksomheder, der fra andre EU-lande ønsker at modtage varer,  

 der er omfattet af EU-punktafgifterne, kan få tilladelse til dette uden at  

 være registreret, men mod forhåndsanmeldelse og sikkerhedsstillelse, se  

 A.15.5.7 .
 Der findes særlige regler for fjernsalg (postordreforretninger) inden  

 for EU, se  

 A.5.4 .
 Der er en særlig vejledning for varemodtagere, se  

 Punktafgifter       ved erhvervsmæssig køb af varer i udlandet (E.33).
A.5.1 Oplagshavere Registrerede  

 oplagshavere        er som hovedregel virksomheder, der kan fremstille,  

 forarbejde,  

 oplægge, herunder indføre, og afsende afgiftspligtige varer, uden at  

 afgiften er betalt.
Afgiften betales først, når varen overgår til forbrug.  

 I vin- og spiritusafgiftsloven omfatter fremstilling også aftapning eller  

 anden behandling af varer i erhvervsmæssigt øjemed.
I  

 emballageafgiftsloven (vægtafgiften) skal påfylder være registreret som  

 oplagshaver.
 Virksomheder, der driver mellemhandel med værdibeskattede varer, skal  

 registreres som oplagshaver, og virksomheder, der driver mellemhandel med  

 mængdebeskattede varer, kan registreres som oplagshaver.
Lokalerne skal være af en sådan størrelse og indretning, at der kan  

 holdes en rimelig orden, og beskattede og ubeskattede varer skal kunne  

 holdes adskilt fra hinanden.
I lokalerne må der kun opbevares  

 afgiftspligtige varer samt redskaber til behandling heraf.
Lokalerne må ikke benyttes til beboelse eller køkken o.l., ligesom der  

 ikke må være gennemgang til andre virksomheder.
Adgangen til lokalet skal  

 være uhindret og må ikke ske gennem private beboelsesrum eller en anden  

 virksomhed.
Der kan dispenseres fra sidstnævnte bestemmelse, når den anden  

 virksomhed er en speditør e.l., der udlejer lokaler til opbevaring af  

 varer.
 For mineralolieprodukter, der skal opbevares i tank, stilles der  

 særlige krav til anlægget, idet det skal være muligt at opgøre  

 tankbeholdningen.
 Godkendelse af lokalerne og registreringen kan tilbagekaldes, hvis  

 lokalerne bruges eller ændres på en sådan måde, at ToldSkats kontrol ikke  

 kan udføres på rimelig og betryggende måde.
 Hvis virksomheden vil foretage ændringer i de godkendte lokaler, skal  

 dette før ændringerne anmeldes til ToldSkat.
A.5.2 Registrerede varemodtagere Registrerede       varemodtagere  er virksomheder, der køber afgiftspligtige  

 varer i  

 udlandet, herunder i andre EU-lande, men som hverken kan oplægge, afsende  

 eller videresælge varer, uden at afgiften er betalt.
 Virksomheder, der modtager afgiftspligtige varer fra udlandet, herunder  

 EU, skal registreres som varemodtagere, medmindre de er registrerede som  

 oplagshavere ifølge den pågældende afgiftslov, og denne registrering giver  

 ret til at modtage afgiftspligtige varer fra udlandet til beskatning ved  

 udlevering.
 Efter visse afgiftslove skal virksomheder, uanset at de er registreret  

 som oplagshavere, også registreres som varemodtagere, fx ved indførsel af  

 dækningsafgiftspligtige varer efter chokoladeafgiftsloven.
 Der er ingen særlige krav for registrering som varemodtager.
A.5.3 Ikke-registrerede varemodtagere Virksomhederne skal før varernes afsendelse anmelde købet til ToldSkat  

 på en særlig blanket.
Der stilles sikkerhed for afgiften, og virksomheden  

 får udleveret en tilladelse til at modtage varerne, se nærmere i  

 A.15.5.7 .  

 Når varerne er modtaget, finder endelig afregning sted.
Adgangen til at stille sikkerhed ved hvert enkelt varekøb gælder kun  

 for køb af cigarer, mineralolieprodukter, vin og øl samt spiritus.
For  

 spiritus er det kun køb til detailsalg.
 Ved køb af andre punktafgiftspligtige varer skal virksomheden  

 registreres som varemodtager eller evt. som oplagshaver.
A.5.4 Fjernsalg Ved  

 fjernsalg  forstås  

 salg  af varer, hvor varen  

 direkte eller indirekte forsendes eller transporteres af sælgeren eller på  

 dennes vegne til en privat køber i et andet land.
Det vil typisk dreje sig  

 om postordresalg, herunder internethandel.
Fjernsalg kan give anledning til afgrænsningsproblemer.
Ved direkte  

 eller indirekte transport eller forsendelse forstås, at sælgeren på en  

 eller anden måde er involveret i transporten eller forsendelsen af varen,  

 se   

 Momsvejledning,       E.2.2.2 ,  

 og EF-dom "The Man in Black Ltd"  

 C-296/95       (1998-04-02 ).
 Hvis virksomheden ikke er registreret for fjernsalg, kan ToldSkat for  

 så vidt angår spiritus og tobaksvarer tilbageholde sådanne varer, indtil  

 afgiften er betalt, jf. spiritusafgiftslovens § 9a, stk. 5, og  

 tobaksafgiftslovens § 10, stk. 9.
I visse nationale punktafgiftslove er der en bestemmelse om, at  

 virksomheder, der er registreret efter momsloven for fjernsalg, og som  

 sælger punktafgiftspligtige varer, også skal registreres  

 efter punktafgiftsloven.
Det gælder for fx bekæmpelsesmidler,  

 chokolade, emballage, kvælstof og klorerede opløsningsmidler.
 Det betyder, at virksomheder, der er registreret efter momsloven for  

 fjernsalg, og som også har fjernsalg af punktafgiftspligtige varer,  

 skal registreres og betale afgift efter punktafgiftsloven - uanset  

 størrelsen af det punktafgiftspligtige varesalg.
A.5.5 Sikkerhedsstillelse ved registrering  

 (efter opkrævningsloven) Bestemmelserne om  

 sikkerhedsstillelse  ved registrering efter  

 opkrævningsloven fremgår af  

 Momsvejledningens       P.5.2 .  

 Bestemmelserne gennemgås derfor kun i korte træk i dette afsnit.
 Der er i visse punktafgiftslove yderligere krav om sikkerhedstillelse,  

 se  

 A.6 .
 En nærmere beskrivelse af de objektive kriterier for  

 sikkerhedsstillelse fremgår af  

 Momsvejledningen       P.5.1.3.1 .
 Sikkerheden frigives, når tidligere restancer er betalt og virksomheden  

 i den seneste 12-måneders-periode har indbetalt skatter og afgifter  

 mv.
 Sikkerheden stilles for et beløb, der svarer til virksomhedens  

 restancer med skatter eller afgifter mv., der opkræves efter  

 opkrævningsloven, samt det forventede gennemsnitlige tilsvar i en  

 3-måneders-periode.
 Hvis en virksomhed har stillet sikkerhed som betingelse for at blive  

 punktafgiftsregistreret, skal denne indgå ved opgørelse af  

 sikkerhedsstillelsesbeløbet, så det sikres, at der ikke stilles krav  

 om sikkerhed for et beløb både efter opkrævningslovens regler og efter en  

 særlov med den konsekvens, at der stilles dobbelt sikkerhed for et  

 punktafgiftsbeløb.
 For en nærmere beskrivelse af reglerne henvises til  

 Momsvejledningen       P.5.2 .
A.5.6 Inddragelse af registrering Den første periode skal være en periode, der er påbegyndt 1. januar  

 2001 eller senere.
Bestemmelsen gælder ikke for registrerede varemodtagere eller  

 erhvervsdrivende varemodtagere.
Undlader en virksomhed at stille  

 sikkerhed, som krævet efter reglerne i afsnit  

 A.11.4        kan ToldSkat inddrage virksomhedens registrering, indtil der er  

 stillet sikkerhed.
A.5.7 Ændringer i og ophør af  

 virksomheden Enhver  

 ændring  i  

 virksomhedens forhold skal straks meddeles skriftligt til ToldSkat.
Det  

 gælder fx ændringer om ejerforhold, ansvarlig ledelse, navn og adresse.  

 Ophører virksomheden varigt med at fremstille eller fra udlandet at  

 modtage afgiftspligtige varer, skal virksomheden afmelde sig fra  

 registrering som oplagshaver eller som varemodtager.
 Ved betaling af afgift af varebeholdningen gælder de almindelige  

 frister for angivelse og indbetaling af afgift, se  

 A.11 .
A.6 Sikkerhedsstillelse efter  

 punktafgiftslovene Sikkerhedsstillelsen er på mindst 10.000 kr. og skal være gyldig i alle  

 EU-lande.
Der skal stilles sikkerhed, før forsendelsen af ubeskattede  

 varer påbegyndes.
Der stilles sikkerhed for hver enkelt lov.
Virksomheder, der er  

 registreret for flere varearter inden for samme lov, skal derfor kun  

 stille én sikkerhed, dvs. én sikkerhed for henholdsvis Tilsvarende gælder danske virksomheder, der har fjernsalg til andre  

 EU-lande.
Disse virksomheder skal over for ToldSkat dokumentere, at der er  

 stillet sikkerhed for betaling af afgift hos afgiftsmyndigheden i køberens  

 hjemland.
Dokumentationen skal forevises, inden varerne afsendes.
A.7 Opgørelse af den afgiftspligtige mængde  

 eller værdi A.7.1 Oplagshavere For  

 oplagshavere        skal den afgiftspligtige mængde eller værdi opgøres  

 for hver  

 afgiftsperiode (måned eller kvartal), dvs. den mængde eller værdi, som  

 virksomheden skal betale afgift af.
Opgørelsen foretages i virksomhedens  

 almindelige forretningsregnskab, se  

 A.l0 .
A.7.1.1 Afgiftspligtig udlevering Opgørelsen skal omfatte enhver udlevering af afgiftspligtige varer i  

 afgiftsperiodens løb.
Det gælder også udlevering til egne  

 detailforretninger.
Det er uden betydning, om udleveringen sker for virksomhedens egen  

 regning eller for anden regning, og uanset om varerne er endeligt solgt  

 eller leveret i konsignation eller på anden måde.
Varer, der udleveres  

 uden betaling, skal også medregnes, fx vareprøver.
 I den afgiftspligtige mængde fradrages varer, der er udleveret  

 ubeskattet efter bestemmelserne i  

 A.7.1.2.
 For registrerede virksomheder, der af administrative grunde benævnes  

 oplagshavere, men hvor afgiftspligten ikke indtræder ved udlevering, fx  

 affald eller råstoffer, gælder der særlige regler for opgørelse af den  

 afgiftspligtige mængde.
A.7.1.2 Afgiftsfri udlevering Registrerede oplagshavere kan i nogle tilfælde levere afgiftspligtige  

 varer  

 uden afgift        eller blive fritaget for at betale afgift i særlige  

 situationer.  

 Fritagelsen sker ved at fradrage varerne i regnskabet ved opgørelsen af  

 den afgiftspligtige mængde.
Nogle fradrag kan virksomheden foretage  

 umiddelbart, mens den i andre tilfælde skal søge ToldSkat om tilladelse  

 til at foretage fradraget.
 Bestemmelserne for varemodtagere findes i  

 A.7.2.
A.7.1.2.1 Til anden registreret virksomhed i  

 Danmark Afgiftspligtige varer kan som hovedregel leveres uden afgift til andre  

 oplagshavere.
Virksomheden skal inden varernes afsendelse sikre sig, at modtageren er  

 registreret hos ToldSkat for afgiften af den pågældende vare og dermed  

 berettiget til at modtage afgiftspligtige varer uden afgift.
ToldSkat kan  

 efter behov bekræfte oplysning herom.
 Som dokumentation for leverancen skal virksomheden kunne fremlægge kopi  

 af faktura, der tydeligt oplyser om, at der er tale om en ubeskattet  

 leverance, se  

 A.10 .
A.7.1.2.2 Til virksomheder i andre  

 EU-lande Afgiftspligtige varer kan leveres uden afgift til virksomheder i andre  

 EU-lande.
Som dokumentation for leverancen skal virksomheden kunne fremlægge A.7.1.2.3 Til virksomheder i ikke-EU-lande  

 (tredjelande) Afgiftspligtige varer kan leveres uden afgift til lande uden for EU,  

 til Færøerne og Grønland samt til Københavns Frihavn i det omfang,  

 der er tale om levering af varer til oplag med henblik på senere udførsel  

 (men ikke forbrug), se  

 SKM2001.655.ØLR .
Som dokumentation for leverancen skal virksomheden kunne fremlægge Som dokumentation for udførselen kan udførselsangivelsen for  

 EU-punktgifter i visse tilfælde erstattes af ledsagedokumentets eksemplar  

 3, se  

 A.15.5.
A.7.1.2.4 Til bevillingsvirksomheder For visse afgifters vedkommende kan ToldSkat meddele bevilling til  

 afgiftsfritagelse for varer, der leveres til virksomheden fra registrerede  

 oplagshavere.
Det gælder fx for varer til provianteringsvirksomheder, jf.  

 Toldvejledningen       A.13.5 ,  

 vin og spiritus til levnedsmiddelfremstilling og kvælstofholdige varer til  

 industriel brug.
Afgiftsfritagelsen kan være betinget af, at virksomhedens årlige  

 forbrug af afgiftspligtige varer er af en vis mængde eller værdi.
De  

 nærmere regler for fritagelsen fremgår af bevillingen.
 Registrerede oplagshavere kan levere afgiftspligtige varer uden afgift  

 til disse bevillingsvirksomheder.
Leverandøren må inden leveringen sikre sig, at modtageren har den  

 nævnte bevilling.
Hvis leverandøren ikke kan få dokumenteret  

 bevillingsforholdet ved, at bevillingen fremlægges, kan oplysning herom  

 fås hos bevillingshaverens ToldSkat.
A.7.1.2.5 Til diplomater Afgiftspligtige varer kan i mange tilfælde leveres afgiftsfrit til  

 diplomatiske repræsentationer, internationale institutioner o.l. og  

 til de personer, der er knyttet til dem.
Virksomheden skal sikre sig, at de pågældende er berettiget til at opnå  

 told- og afgiftsfrihed.
Oplysninger herom kan efter behov fås hos ToldSkat  

 København (telefon 3288.7300).
For visse afgifters vedkommende, fx nogle energiafgifter, vandafgift  

 og afgift af flyrejser, sker leveringen inkl. afgift, hvorefter  

 diplomaten kan søge om godtgørelse af den betalte afgift.
Dette vil  

 fremgå af kapitlet om den enkelte afgift.
 A.7.1.2.6 Brand, indbrud e.l.
 Det er en betingelse, at virksomheden kan dokumentere, at varerne er  

 gået tabt eller er ødelagt ved brand, fx ved at fremlægge politirapport.  

 Virksomheden skal endvidere kunne dokumentere størrelsen af den ødelagte  

 mængde, fx i form af lageroptællinger.
Ansøgningen om afgiftsfritagelse skal oplyse om og specificere varens  

 art og mængde/værdi.
Virksomheden skal desuden oplyse, om tabet er eller  

 vil blive meldt til politiet.
Det er en betingelse for afgiftsfritagelse, at virksomheden kan  

 dokumentere, at varerne er blevet stjålet, fx ved at fremlægge  

 politirapport.
Virksomheden skal endvidere kunne dokumentere størrelsen af  

 den stjålne mængde, fx i form af lageroptællinger.
Der gives kun afgiftsfritagelse for stjålne varer, hvis det drejer sig  

 om indbrud i lokaler, der er forsvarligt aflåste, eller om tyveri under  

 transport til eller fra virksomheden.
Som tyveri under transport regnes i  

 den forbindelse indbrud i forsvarligt aflåste lokaler, køretøjer,  

 containere o.l. hos fx fragtmænd, hvor varerne i kortere tid opbevares som  

 led i transporten.
Køretøjer m.m., der alene er forsynet med plombe e.l.  

 forsegling, regnes i denne forbindelse ikke for at være forsvarligt  

 aflåste.
 Der kan derfor ikke gives afgiftsfritagelse for varer, som er  

 bortkommet ved hustyveri eller fjernet fra uaflåste lokaler, køretøjer,  

 containere o.l.
 Der kan heller ikke gives afgiftsfritagelse for varer, der går tabt i  

 en registreret virksomheds detailforretning.
Ansøgningen om afgiftsfritagelse skal oplyse om og specificere varens  

 art og mængde/værdi.
Virksomheden skal desuden oplyse, om indbrudet er  

 eller vil blive meldt til politiet.
A.7.1.2.7 Returvarer Registrerede oplagshavere kan i almindelighed få godtgjort  

 afgiften af varer, der tages retur.
Det er en betingelse for godtgørelse,  

 at virksomheden selv har leveret de pågældende varer i beskattet stand og  

 godtgør kunden varens fulde pris, indbefattet afgift.
Afgiftgodtgørelsen sker ved modpostering i virksomhedens  

 regnskab.
Hvis returvarer efterfølgende ønskes destrueret e.l.,  

 se  

 A.7.1.2.8 .
 Der gives ikke afgiftsgodtgørelse for varer, som returneres fra  

 virksomhedens egen detailforretning.
 A.7.1.2.8 Beskadigede varer mv.
For varer, der efter deres art kan beskadiges, fordærves, eller som  

 virksomheden af andre grunde anser for uanvendelige, kan registrerede  

 oplagshavere søge om afgiftsfritagelse hos ToldSkat for varerne - herunder  

 også varer, der mod godtgørelse er returneret til virksomheden, jf.  

 A.7.1.2.7 .  

 Det er en betingelse, at varerne tilintetgøres eller ved denaturering  

 gøres uanvendelige til menneskeføde, se nedenstående nærmere betingelser.  

Der kan i almindelighed ikke indrømmes afgiftsfritagelse for  

 varer, som er eller har været udleveret til detailudsalg, der ejes af  

 virksomheden.
Virksomheden skal forud ansøge  

 om afgiftsfritagelse, og i ansøgningen skal varerne specificeres med  

 oplysning om årsag til og om tidspunkt for destruktion/denaturering af  

 varerne.
Sidstnævnte af hensyn til ToldSkats mulighed for at  

 kontrollere destruktionen/denatureringen af varerne.  

Virksomheden skal afgive erklæring om, at varerne ikke har været  

 fraført virksomheden, eller - hvis varerne har været fraført virksomheden  

 - at der ved returneringen er ydet køberen fuld godtgørelse for varens  

 pris inkl. afgiften.
Hvis varerne denatureres, er fritagelsen  

 endvidere betinget af, at der fremlægges en erklæring fra køberen om  

 varernes anvendelse, fx til foderbrug.
A.7.2 Varemodtagere Registrerede  

 varemodtagere        skal opgøre den afgiftspligtige mængde eller værdi som  

 den  

 mængde/værdi af varer, som virksomheden har modtaget fra udlandet i  

 afgiftsperioden (kalendermåneden). Opgørelsen foretages i virksomhedens  

 almindelige forretningsregnskab, se  

 A.10 .
 Varemodtagere kan ikke i den afgiftspligtige mængde fradrage varer  

 efter bestemmelserne i  

 A.7.1.2.  

 For evt. godtgørelse af afgift ved udførsel af varer til udlandet o.l., se  

 A.8.2.
A.7.3 Virksomheder registreret for  

 fjernsalg Virksomheder, der er registreret efter bestemmelserne for  

 fjernsalg  her i landet, skal  

 opgøre den afgiftspligtige mængde som den mængde varer, der af  

 virksomheden er solgt ved fjernsalg i afgiftsperioden.
 Opgørelsen foretages i virksomhedens almindelige forretningsregnskab,  

 se  

 A.10 .
 Det er ikke muligt for sådanne virksomheder at foretage fradrag i den  

 afgiftspligtige mængde, jf.  

 A.7.1.2 .
A.8 Afgiftsfritagelse og  

 afgiftsgodtgørelse Bestemmelserne om  

 afgiftsfritagelse  og  

 afgiftsgodtgørelse varierer meget fra afgiftslov til afgiftslov.
De  

 nærmere regler fremgår af kapitlet om den enkelte afgift.
 For energiafgifter, CO2-afgift og vandafgift gælder der  

 særlige godtgørelsesregler, se  

 F.6  og  

 G.5 .
A.8.1 Varer til industrielt brug eller teknisk  

 anvendelse Ikke-registrerede virksomheder, der anvender afgiftspligtige varer til  

 industrielt brug eller teknisk anvendelse eller anden anvendelse, kan i  

 visse tilfælde få afgiftsfritagelse eller afgiftsgodtgørelse for de  

 anvendte varer.
Reglerne herfor fremgår af kapitlerne om de enkelte  

 afgifter.
 Det kan være en betingelse, at den årlige godtgørelse udgør et  

 minimumsbeløb.
 Godtgørelse eller fritagelse fås efter ansøgning til  

 ToldSkat.
A.8.2 Godtgørelse ved videresalg af  

 varer For visse afgifters vedkommende kan ToldSkat meddele virksomheder  

 godtgørelse af afgiften for varer, der er betalt afgift af, og som  

 leveres:
Muligheden for afgiftsgodtgørelse i disse tilfælde vil fremgå af  

 kapitlet om den enkelte afgift.
Det kan bl.a. være en betingelse for  

 godtgørelse, at den årlige godtgørelse udgør et minimumsbeløb.
 Nærmere oplysninger om betingelserne for godtgørelse kan fås ved  

 henvendelse til ToldSkat.
A.9 Afgift af varer, der modtages fra  

 udlandet A.9.1 Virksomheder Ved  

 virksomheders        indførsel af varer fra ikke-EU-lande (tredjelande) eller  

 modtagelse af  

 varer fra EU-lande skal der betales afgift på tilførselstidspunktet,  

 medmindre varerne tilføres en virksomhed, der er registreret som  

 oplagshaver for den pågældende punktafgift, og denne afgiftslov giver  

 oplagshaveren ret til at modtage varer uden afgift til beskatning ved  

 udleveringen, se  

 A.5 .
 For varer omfattet af EU-punktafgifter skal der endvidere altid  

 foreligge et punktafgiftsledsagedokument, se  

 A.15 .  

 Angivelse og afregning af punktafgiften sker efter reglerne i  

 A.11 .
 Virksomheden skal kunne fremlægge dokumentation for, at der  

 er betalt afgift af varerne, og at den udenlandske leverandør har  

 erkendt fejlleverance e.l. i form af kreditnota eller faktura  

 vedr. erstatningsleverance e.l.
Hvis varerne genudføres, skal virksomheden kunne  

 fremlægge dokumentation som ved udførsel af varer fra  

 momsregistrerede virksomheder, se   

 A.8.2 Hvis varerne i stedet ønskes tilintetgjort, fx på grund af  

 transportomkostningerne ved returnering, skal virksomheden forud  

 ansøge ToldSkat om afgiftsgodtgørelse, og i ansøgningen skal  

 varerne specificeres med oplysning om årsag til og om tidspunkt for  

 destruktion/denaturering af varerne.
Sidstnævnte af hensyn til ToldSkats  

 mulighed for at kontrollere destruktionen/denatureringen af  

 varerne.
A.9.2 Privatpersoner Ved  

 privatpersoners  

 indførsel af varer gælder  

 nedenstående regler.
A.9.2.1 Privatpersoner, der selv medbringer  

 varer fra udlandet Der gælder dog mængdemæssige begrænsninger for spiritus og  

 tobaksvarer (indtil 1. januar 2004) og for mineralolieprodukter (også  

 efter 1. januar 2004), se nærmere herom i   

 Toldvejledningen,       D.3.3 ,  

 og  

 Rejsegodsfolderen .
 Ved ToldSkats bedømmelse af, om varer, fx øl, vin, chokolade  

 eller energikoks, er til eget brug og dermed er fritaget for  

 afgift eller har erhvervsmæssig karakter og dermed er afgiftspligtig,  

 vil indgå en række forhold bl.a.
Varer, der medbringes for andre eller med henblik på videresalg  

 e.l., anses for at have erhvervsmæssig karakter og  

 bliver dermed afgiftspligtige.
Tilsvarende gælder for  

 varer, som rejsende skal benytte i egen  

 virksomhed, fx Mængden af medbragte varer vil kunne have et sådant omfang, at det må  

 anses for tvivlsomt, at varerne er til eget brug, fx hvor  

 mængden ligger væsentlig over, hvad der med rimelighed kan bruges i en  

 almindelig husholdning.
I sådanne tilfælde må den rejsende kunne redegøre  

 nærmere om formålet med varekøbet.
For alkoholholdige drikkevarer og tobaksvarer er der til brug for  

 vurderingen af, om varerne er til eget brug eller af erhvervsmæssig  

 karakter, fastsat nogle vejledende mængder i art. 9, stk. 2,  

 i   

 RDIR       92/12 (cirkulationsdirektivet) . De vejledende mængder  

 er for Alkoholholdige drikkevarer Tobaksvarer (gælder først fra 1. januar  

 2004) Endvidere kan transportformen evt. medføre, at indførslen ikke kan  

 anses for "egen medbringelse", fx hvor den rejsende og varen ikke  

 transporteres med samme køretøj, eller hvor transporten er atypisk for  

 rejsende, eksempelvis ved benyttelse af lastbiler.
 For vin og øl, der indføres til eget brug af personer,  

 som tager bopæl her i landet, og som i mindst 1 år har haft bopæl i  

 et andet EU-land, og dér har ejet den pågældende vin og øl, tillades det  

 dog, at varerne kan medbringes afgiftsfrit som flyttegods i en  

 erhvervsmæssig transport.
 Der er truffet flere afgørelser om mængden mv. af  

 rejsendes indførsel, jf. bl.a.   

 SKM2002.247.LSR  og  

 SKM2003.237.LSR.
A.9.2.2 Privatpersoner, der bestiller varer i  

 udlandet Ved privatpersoners indførsel/modtagelse af varer fra udlandet,  

 herunder andre EU-lande, som de pågældende ikke selv medbringer, skal der  

 betales punktafgift, medmindre varerne er berettiget til  

 afgiftsfritagelse.
 Der gives som hovedregel afgiftsfrihed for varer, der indføres eller  

 modtages fra udlandet i samme omfang og under tilsvarende betingelser som  

 fastsat efter momslovens § 36, stk. 1, nr. 1-3, se  

 Momsvejledningen .  

 Momslovens fritagelsesbestemmelser gælder punktafgiftsmæssigt for varer  

 både fra ikke-EU-lande (tredjelande) og fra EU-lande.
 Reglerne for modtagelse (indførsel) af varer fra andre EU-lande er i  

 øvrigt følgende:
 For andre punktafgiftspligtige varer end spiritus og tobaksvarer skal  

 der kun betales afgift, hvis varens værdi uden afgift overstiger 360  

 kr.
 Betingelserne for afgiftsfritagelse er de samme som for told- og  

 momsfritagelse ved indførsel fra ikke-EU-lande, se  

 Toldvejledningen .
A.10 Regnskabsbestemmelser A.10.1 Regnskabsførelsen A.10.1.1 Oplagshavere Virksomheden skal føre  

 regnskab  over fremstillingen af varer og  

 tilgangen af ubeskattede varer, herunder svind, samt udleveringen af  

 beskattede og ubeskattede varer.
 Virksomheden skal holde et evt. lager af beskattede varer adskilt fra  

 lageret af ubeskattede varer.
Regnskabet skal føres i virksomhedens almindelige forretningsregnskab  

 og på en sådan måde, Hvis regnskabet ikke kan indpasses i virksomhedens forretningsregnskab,  

 skal virksomheden føre et specielt regnskab efter ToldSkats nærmere  

 anvisning.
ToldSkat kan fastsætte regler for den regnskabsmæssige opdeling  

 (specifikation) af råvarerne og de fremstillede varer.
Virksomheden skal foretage optælling af lageret af afgiftspligtige  

 varer mindst én gang årligt og afstemme den faktiske mængde med  

 afgiftsregnskabet.
Optællingen kan foretages i forbindelse med  

 virksomhedens almindelige statusopgørelse.
En evt. manko i beholdningen  

 skal medregnes til den afgiftspligtige udlevering.
Ved levering af varer til afgiftsfri formål skal der endvidere anføres,  

 at varerne ikke må anvendes til formål, der medfører afgiftspligt for  

 varerne.
Denne påtegning er dog ikke nødvendig for varer, der efter deres  

 form (type mv.) eller påtryk mv. på selve pakningen klart karakteriserer  

 sig som bestemt til afgiftsfri formål.
 Ved levering af ubeskattede varer til virksomheder, der har bevilling  

 fra ToldSkat til afgiftsfritagelse, skal fakturaen endvidere  

 indeholde oplysning om den pågældende bevillings nr. og dato.
Følgesedlen skal snarest efter udleveringen efterfølges af en faktura,  

 der kan omfatte følgesedler udstedt inden for en periode af højst 7  

 kalenderdage.
Fakturaen skal indeholde de sædvanlige oplysninger og skal  

 henvise til de følgesedler, der er omfattet af fakturaen.
A.10.1.2 Varemodtagere Registrerede  

 varemodtagere        skal føre et regnskab, der kan danne grundlag for  

 opgørelsen af den  

 afgiftspligtige mængde/værdi, dvs. tilgangen af ubeskattede varer.  

 Regnskabet føres i det almindelige forretningsregnskab og på en sådan  

 måde, at Om salg af bl.a. mineralvand og chokolade, se  

 A.10.1.3 .
 A.10.1.3 Detailhandlere mfl.
 Lovændringerne medfører, at der stilles øgede regnskabs- og  

 dokumentationskrav til virksomheder, specielt detailhandlere o.l.,  

 der sælger varer, som er omfattet af de ovenanførte afgifter.
 Virksomheden skal således kunne dokumentere, at der er  

 betalt afgift af de varer, som virksomheden sælger.
Ved enhver leverance til en detailhandler o.l. skal leverandøren,  

 herunder grossisten (mellemhandleren), udstede en følgeseddel.
Sker  

 der kontant betaling ved leverancen, skal leverandøren i stedet for  

 følgeseddel udstede en kvittering.
Følgesedler og kvitteringer skal  

 indeholde samme oplysninger som en faktura, se  

 A.10.1.1        og  

 Momsvejledningen .
 Hvis varerne fordeles til flere forretningslokaler, skal der udarbejdes  

 interne følgesedler for hvert vareparti, der henviser til den oprindelige  

 faktura, følgeseddel eller kvittering.
 Det  

 øvrige regnskabsmateriale skal enten opbevares i forretningslokalet eller  

 være tilgængelig for myndighederne inden 5 hverdage.
Virksomheden kan  

 ansøge om tilladelse til, at fakturaer, følgesedler  

 og kvitteringer eller kopier heraf opbevares et andet sted end i  

 forretningslokalet, og til, at der ikke skal udarbejdes  

 interne følgesedler.
Ved vurdering af ansøgningen vil ToldSkat lægge  

 vægt på, at det på anden måde er muligt at følge  

 varerne.
A.10.2 Opgørelse over EU-handel For  

 varer , der er omfattet  

 af  

 EU-punktafgifter ,  

 skal oplagshaveren/varemodtageren udarbejde lister over køb af ubeskattede  

 varer i andre EU-lande.  Listerne skal - på grundlag af  

 ledsagedokumenterne - udarbejdes kvartalsvis med følgende oplysninger for  

 hver enkelt leverandør A.11 Angivelse og afregning af  

 afgifter Reglerne for angivelse og betaling af afgift samt følgerne af, at disse  

 regler ikke overholdes, fx beregning af renter ved for sen betaling,  

 findes dels i punktafgiftslovene, dels i lov om opkrævning af skatter og  

 afgifter mv. (  

 opkrævningsloven ) (  

lovbek. nr.       289 af 28. april  

 2003).
 Opkrævningsloven indeholder de regler, der er generelle for opkrævning  

 af skatter og afgifter, og har til formål dels at gøre reglerne om  

 opkrævning af skatter mv. mere overskuelige, dels at forenkle  

 reglerne.
 Der er i medfør af opkrævningsloven udstedt bekendtgørelse  

nr. 503 af       15. juni 2003 om  

 opkrævning af skatter og afgifter mv.
 Nedenstående paragrafhenvisninger er til opkrævningsloven og  

 bekendtgørelsen udstedt i medfør af denne.
A.11.1 Afgiftsangivelse Efter udløbet af hver afgiftsperiode og normalt senest den 15. i den  

 efterfølgende måned skal virksomheden angive den afgiftspligtige  

 mængde/værdi samt indbetale afgiften heraf.
For nogle afgifter er  

 angivelses- og betalingsfristen udgangen af den efterfølgende måned.
 For registreringsafgift af motorkøretøjer gælder der særlige regler.
 Angivelsen skal også afgives, selv om den afgiftspligtige mængde/værdi  

 er 0.
 Om inddragelse af registreringen ved manglende angivelse, se  

 A.5.6 .
A.11.2 Indbetaling af afgift Hvis afgiftsbeløbet er under 50 kr., skal beløbet ikke betales, men  

 angivelsen skal alligevel sendes til ToldSkat.
 Hvis sidste rettidige angivelses- og betalingsdag er en lørdag, søndag  

 eller helligdag, udskydes fristen til den første hverdag derefter.
 Ved betaling bruges det indbetalingskort, som ToldSkat har sendt til  

 virksomheden, også når der overføres fra egen konto.
 Ved betaling med check til ToldSkat skal indbetalingskortet  

 vedlægges.
 Renten har indtil 1. september 2001 været fastsat til 1,3 pct. pr.  

 påbegyndt måned og fra 1. september 2001 til 1. januar 2002 til 1,1  

 pct.
A.11.3 Restancer Beløb , som ToldSkat ikke  

 har modtaget inden betalingsfristens udløb, samt renter heraf vil blive  

 inddrevet ved udlæg.
Virksomheden skal også betale omkostningerne ved  

 udlæg (retsafgift og andre  

 incassoomkostninger).
 For en nærmere beskrivelse af reglerne henvises til  

 Momsvejledningen       P.2.2 .
A.11.4 Sikkerhedsstillelse Ved beregning af de 25.000 kr. medregnes moms, A-skatte- og  

 arbejdsmarkedsbidragsrestance for perioder både før og efter 1. januar  

 2001, men da opkrævningsloven trådte i kraft den 1. januar 2001  

 medregnes punktafgifts- og selskabsskatterestancer mv. alene for  

 perioder efter 1. januar 2001.
 Hvis virksomheden ikke rettidigt efterkommer et pålæg om at stille  

 sikkerhed, kan ToldSkat inddrage registreringen af virksomheden,  

 indtil der er stillet sikkerhed.
A.11.5 Hæftelse for afgift For nationale punktafgifter kan udenlandske virksomheder ligeledes  

 registreres ved en herboende repræsentant, men repræsentanten hæfter ikke  

 solidarisk med den udenlandske virksomhed for betaling af afgiften.
 Der henvises i øvrigt til  

 A.15.5.6        for så vidt angår de nærmere hæftelsesregler ved forsendelse  

 af varer  

 omfattet af EU-punktafgifterne.
 For visse afgifter hæfter også den, der overdrager, erhverver eller  

 tilegner sig eller anvender varer, hvoraf der ikke er betalt afgift, der  

 skulle være betalt efter den pågældende afgiftslov, for afgift af  

 varerne.
A.11.6 Eftergivelse og henstand Der henvises til  

 Momsvejledningen       X , hvor reglerne er nærmere  

 beskrevet.
 A.12 Kontrolbestemmelser, efterbetalinger  

 mv.
A.12.1 Kontrolbestemmelser Generelt er virksomheder, der er registreret for punktafgifter,  

 omfattet af de samme kontrolbestemmelser mv., som er gældende i henhold  

 til momsloven.
Disse kontrolbestemmelser er beskrevet i  

 Momsvejledningen .
 I de enkelte punktafgiftslove er der derudover fastsat forskellige  

 regler for ToldSkats kontrolvirksomhed, krav til virksomheder og  

 andre om at yde myndighederne den fornødne bistand i forbindelse hermed  

 samt regler om efteropkrævning af afgiftsbeløb mv.
I det følgende er alene beskrevet de generelle kontrolbestemmelser.
Der  

 kan være fastsat særlige kontrolbestemmelser vedrørende de enkelte  

 afgiftslove.
Sådanne særregler er omtalt i kapitlet for den enkelte  

 afgiftslov.
A.12.1.1 Kontrolbeføjelser Bestemmelsen omfatter "virksomhederne", hvilket ikke kun vil sige  

 registrerede virksomheder i henhold til de enkelte afgiftslove, men også  

 virksomheder, som myndighederne har bevis for eller begrundet mistanke om,  

 driver afgiftspligtig virksomhed, uden at være registrerede.
 Bestemmelsen giver endvidere mulighed for eftersyn af varebeholdninger  

 og regnskaber mv. hos ikke-registrerede virksomheder, der har  

 handelsforbindelse med registrerede virksomheder, samt til at gennemse  

 kontrakter mv. hos virksomheder, der finansierer registrerede  

 virksomheder.
 Det er hovedreglen, at kontroleftersyn i virksomheder mv. efter  

 afgiftslovgivningens bestemmelse af bl.a. praktiske grunde aftales med den  

 pågældende virksomhed mv.
 Lovgivningen stiller imidlertid ikke krav om, at virksomhedseftersyn  

 mv. skal aftales på forhånd eller varsles, hvorfor ToldSkat er berettiget  

 til efter en konkret vurdering at foretage uanmeldt  

 virksomhedseftersyn.
 Om virksomhedernes pligt til at opbevare regnskabsmateriale henvises  

 til  

 A.10.1 .
 A.12.1.2 Bistand fra indehaveren mv.
Virksomhedernes indehavere og ansatte skal være ToldSkat behjælpelige  

 ved de nævnte eftersyn.
Det vil sige, at indehaveren og personalet har  

 pligt til at redegøre for indkøbs-, produktions- og afsætningsforhold samt  

 til at oplyse, hvorledes regnskabsførelsen er tilrettelagt, hvilke bøger  

 der føres, hvilke interne kontrolforanstaltninger der findes  

 osv.
 Der er ligeledes pligt til at oplyse, hvem der er virksomhedens revisor  

 samt til - på ToldSkats forlangende - at foretage opgørelse af varelagre  

 og pengebeholdninger.
 ToldSkat kan i forbindelse med et eftersyn i et interessentskab kræve  

 oplyst navnene på samtlige interessenter.
 A.12.1.3 Udlevering af regnskabsmateriale  

 mv.
Regnskabsmateriale skal efter anmodning udleveres eller indsendes til  

 ToldSkat.
Udleveringspligten gælder alt materiale, der er omfattet af den  

 enkelte afgiftslovs bestemmelser, herunder revisionsprotokollen, og  

 pligten omfatter også regnskabsmateriale mv., der befinder sig hos  

 tredjemand, fx revisor eller en regnskabskonsulent.
Det er uden betydning  

 for udleveringspligten, at tredjemanden fx har tilbageholdsret over  

 materialet.
Hvis materialet modtages af tredjemand, skal det leveres til  

 denne igen efter benyttelsen.
 Udleveringspligten vedrører kun virksomhedens regnskabsmateriale mv.  

 Materiale, der er udarbejdet eller fremskaffet af tredjemand, og som ikke  

 har været i virksomhedens besiddelse, er derfor ikke omfattet af  

 udleveringspligten.
A.12.2 Eftersyn mv. hos andre I de enkelte afgiftslove er der fastsat regler om bl.a. leverandørers  

 og kunders  

 oplysningspligt        overfor ToldSkat samt om ToldSkats adgang til at  

 foretage eftersyn mv.  

 hos disse.
 Formålet med disse bestemmelser er at give myndighederne mulighed for  

 gennem andre kanaler end gennem virksomhedens regnskabsmateriale mv. at få  

 indblik i en virksomheds afgiftspligtige  

 aktiviteter.
A.12.2.1 Leverandører og kunder Bestemmelsen omfatter "erhvervsdrivende", hvilket ikke kun vil sige  

 registreringspligtige virksomheder.
I praksis vil bestemmelsen dog  

 hovedsageligt blive anvendt overfor momsregistrerede virksomheder.
A.12.2.2 Eftersyn af varer under  

 transport ToldSkat er efter bestemmelser i de enkelte afgiftslove berettiget til  

 at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres  

 til andre end registrerede virksomheder.
A.12.3 Samarbejde med andre offentlige  

 myndigheder A.12.3.1 Oplysningspligt Andre  

 offentlige       myndigheder  skal efter bestemmelserne i den enkelte  

 afgiftslov på  

 begæring give ToldSkat enhver oplysning til brug ved registrering af  

 virksomheder og kontrollen med afgiftens betaling eller evt.  

 tilbagebetaling.
A.12.3.2 Samarbejde med politiet Politiets bistand efter denne bestemmelse gælder alene bistand til  

 overvindelse af fysiske hindringer for eftersynets gennemførelse, og det  

 er den stedlige politimester, der afgør, om politiet skal  

 bistå ToldSkat ved eftersynet.
Det må antages, at politiets bistand ikke kræver retskendelse, idet der  

 er tale om dels en kontrolbeføjelse uden for strafferetsplejen, dels at  

 politiets bistand er hjemlet direkte i bestemmelsen.
Uanmeldt eftersyn med  

 politiets bistand kan derfor foretages uden, at der foreligger mistanke om  

 et strafbart forhold.
 Det er en forudsætning herfor, at den registreringspligtige mistænkes  

 for overtrædelse af straffebestemmelserne i den konkrete afgiftslov, og at  

 overtrædelsen kan medføre frihedsstraf.
 Anmodning om ransagning fremsættes af ToldSkat med henvisning til  

 bestemmelserne i den konkrete afgiftslov.
 Ransagningen adskiller sig på følgende punkter fra det  

 virksomhedseftersyn mv., som ToldSkat med assistance fra politiet kan  

 foretage i medfør af kontrolbestemmelserne i afgiftslovgivningen:
 Ransagning kan kun finde sted efter retskendelse, medmindre der  

 foreligger særlige forhold, som bevirker, at ransagningens øjemed ville  

 forspildes, hvis kendelse skulle afventes.
A.12.4 Efterbetaling af afgift A.12.4.1 På grundlag af regnskabet Hvis det konstateres, at en virksomhed har afgivet urigtig  

 afgiftsangivelse, så virksomheden har betalt for lidt i afgift eller fået  

 udbetalt for meget i godtgørelse, afkræves virksomheden det skyldige beløb  

 til betaling senest 14 dage efter påkrav.
 Det korrekte afgiftstilsvar opgøres på grundlag af virksomhedens  

 regnskaber i den udstrækning, disse kan godtages som  

 opgørelsesgrundlag.
A.12.4.2 Skønsmæssig ansættelse Hvis virksomhedens regnskaber ikke kan anses for egnede som grundlag  

 for en nøjagtig opgørelse af afgiftstilsvaret, kan ToldSkat foretage en  

 skønsmæssig ansættelse        af afgiftstilsvaret, jf. opkrævningslovens § 5,  

 stk. 2.
 Tilsvarende gælder, hvis en virksomhed har modtaget et for stort beløb  

 som godtgørelse og størrelsen af det beløb, som virksomheden derfor skal  

 tilbagebetale, ikke kan opgøres på grundlag af virksomhedens  

 regnskaber.
De regionale told- og skattemyndigheder er bemyndiget til at  

 foretage den skønsmæssige ansættelse.
Ansættelsen omfatter virksomhedens  

 samlede afgiftstilsvar for den pågældende periode og ikke kun det for lidt  

 angivne afgiftstilsvar.
Efterbetalingskravet vil blive opgjort som  

 forskellen mellem det skønsmæssigt opgjorte afgiftstilsvar og det allerede  

 angivne.
Virksomheden bliver skriftligt indkaldt til et møde hos ToldSkat om den  

 skønsmæssige ansættelse.
Der foretages dog ansættelse, selv om  

 virksomheden ikke giver møde.
Ansættelsen meddeles virksomhedens  

 ansvarlige ledelse i anbefalet brev.
 Spørgsmål om skønsmæssig ansættelse kan påklages til  

 Landsskatteretten.
A.12.4.3 Forældelse Efterbetaling efter ovenstående regler forudsætter naturligvis, at  

 kravet endnu ikke er  

 forældet .   

Efter  

 skattestyrelseslovens (SSL) § 35 B er udgangspunktet, at varsel om  

 fastsættelse eller ændring af afgiftstilsvar ikke kan afsendes senere end  

 3 år efter angivelsesfristens udløb.
Tilsvarende kan varsel om ændring af  

 godtgørelse af afgift normalt ikke afsendes senere end 3 år efter, at  

 kravet om ændring af godtgørelse tidligst kan gøres gældende.
Endvidere  

 skal fastsættelsen af afgiftstilsvaret, henholdsvis godtgørelsen,  

 foretages senest 3 måneder efter udløbet af ovennævnte 3 års frist.
Der  

 henvises nærmere herom til Vejledningen Processuelle regler på ToldSkats  

 område (Procesvejledningen), afsnit  

 G.1.2.
 Efter  

 udløbet af ovennævnte 3 års frist kan fastsættelse eller ændring af  

 afgiftstilsvar og godtgørelse alene ske i nærmere bestemte tilfælde, jf.  

 SSL § 35 C og Procesvejledningen,  

 G.1.2.4-1.2.11 .  

 For ændringer, der er iværksat inden den 12. marts 2003, gælder særlige  

 overgangsregler, se Procesvejledningen,  

 G.1.2.12.
 Reglerne om afregning af afgift fremgår af Punktafgiftsvejledningen,  

 A.11 .
A.12.4.4 Renter og gebyrer Hvis afgiften ikke betales rettidigt, skal der betales en månedlig  

 rente for hver påbegyndt måned, regnet fra den 1. i den måned, hvor  

 beløbet skal betales af virksomheden, se  

 A.11.2 .
Der skal endvidere betales et gebyr for erindringsskrivelser vedrørende  

 betaling af afgift mv.
Gebyret udgør 65 kr. pr.  

 erindringsskrivelse.
A.13 Straffebestemmelser A.13.1 Indledende bemærkninger I det omfang reglerne om straf afviger fra de generelle bestemmelser i  

 dette afsnit, vil de specielle bestemmelser om straf fremgå af afsnittet  

 vedrørende den specifikke del (afsnittene B-I). Der er i øvrigt vedrørende  

 den enkelte afgift i den specifikke del henvisning til reglerne om straf i  

 dette afsnit.
Det kan således være en fordel for brugerne af vejledningen  

 først at læse straffebestemmelserne i dette afsnit.
 Der kan kun straffes efter punktafgiftslovgivningen, hvis straffelovens  

 almindelige betingelser (strafbarhedsbetingelser mv.) er opfyldt.
 Punktafgiftsvejledningen omfatter også bestemmelser om ordninger,  

 som ToldSkat tager del i vedrørende tilskud, gebyr og  

 godtgørelse m.m. fastsat på grundlag af lovgivning på miljø- og  

 energiområdet.
 De specielle bestemmelser om straf for overtrædelse af disse  

 ordninger fremgår af det enkelte afsnit derom i den specifikke  

 del.
A.13.2 Straffeområdet A.13.2.1 Generelle  

 straffebestemmelser Med bøde straffes den, der forsætligt eller groft uagtsomt afgiver  

 urigtige eller vildledende oplysninger til brug for afgiftskontrollen.
 Denne centrale straffebestemmelse i afgiftsstrafferetten findes i  

 samtlige punktafgiftslove.
Bestemmelsen er formuleret som en generel straffebestemmelse og  

 anvendes i tilfælde, hvor der inden for den pågældende punktafgiftslovs  

 område forsætligt eller groft uagtsomt er afgivet urigtige eller  

 vildledende oplysninger eller er fortiet oplysninger.
Under bestemmelsen  

 falder bl.a. afgiftsunddragelse som følge af urigtige  

 afgiftsangivelser.
A.13.2.2 Overtrædelse af almene  

 forpligtelser Der er bødestraf for at overtræde en række forpligtelser, som er nævnt  

 i de enkelte afgiftslove.
Disse forpligtelser hænger nøje sammen med den  

 pågældende afgiftslov, alt efter hvilket område punktafgiftsloven  

 omfatter.
 Som eksempler på disse forpligtelser kan nævnes:
A.13.2.3 Tilsidesættelse af vilkår Der er bødestraf for at overtræde vilkår fastsat i de enkelte  

 afgiftslove, fx vilkår for indrømmelse af  

 afgiftsfritagelse.
A.13.2.4 Undladelse af at efterkomme  

 påbud Der er hjemlet bødeansvar ved undladelse af at efterkomme påbud, der er  

 udstedt i medfør af bestemmelser i punktafgiftslovene, fx kan ToldSkat  

 pålægge en registreret varemodtager, der gentagne gange ikke betaler  

 afgiften rettidigt, at afgive angivelse ved varernes  

 modtagelse.
A.13.2.5 "Afgiftshæleri" I punktafgiftslovene er der hjemlet bødeansvar, hvis der forsætligt  

 eller groft uagtsomt overdrages, erhverves, tilegnes eller anvendes varer,  

 hvoraf der ikke er betalt den afgift, som skulle være betalt efter loven,  

 eller forsøges herpå.
A.13.2.6 Overtrædelse af fastsatte  

 forskrifter I bekendtgørelser, der er udstedt i medfør af punktafgiftslovene, er  

 der straffebestemmelser, der fastsætter bødestraf for den, der med forsæt  

 eller grov uagtsomhed overtræder bestemmelserne i  

 forskrifterne.
A.13.2.7 Forsætlig unddragelse af  

 punktafgift I punktafgiftslovene er det fastsat, at såfremt en af de i A.13.2.1 -  

 A.13.2.6 nævnte overtrædelser eller en anden i den enkelte punktafgiftslov  

 nævnt speciel overtrædelse er begået med forsæt til at unddrage  

 statskassen afgift, er straffen bøde eller fængsel i indtil 2 år.
 Ved grove overtrædelser af bestemmelsen om forsætlig unddragelse af  

 punktafgift, kan der ved dom ske frakendelse af retten til at udøve  

 erhvervsvirksomhed, jf. straffelovens § 79, stk. 2. Frakendelsen kan ikke  

 ske administrativt.
A.13.2.8 Bødeansvar for juridiske  

 personer Der er i de enkelte punktafgiftslove i en særlig bestemmelse hjemlet  

 mulighed for at gøre bødeansvar gældende over for juridiske personer  

 (selskaber mv.) efter reglerne i straffelovens 5. kapitel.
 Begrundelsen for bødeansvar for juridiske personer kan primært findes i  

 behovet for at lægge bøden dér, hvor den ulovlige fortjeneste er  

 opstået.
For at en juridisk person kan pålægges strafansvar kræves, at der inden  

 for den juridiske persons virksomhed er begået en overtrædelse, der kan  

 tilregnes en eller flere til den juridiske person knyttede personer eller  

 den juridiske person som sådan.
Der er således ikke tale om et objektivt  

 ansvar, idet der skal kunne bevises forhold begået i den juridiske person,  

 som kan karakteriseres som enten forsætlige eller groft uagtsomme.
Det er  

 dog ikke et krav, at den person, der rent faktisk har begået forholdet,  

 altid skal identificeres.
 Bestemmelsen om bødeansvar for juridiske personer udelukker ikke, at  

 der samtidig gøres et personligt ansvar gældende mod den ansvarlige  

 fysiske person, særligt hvis denne indtager en overordnet stilling.
 Juridiske personer kan alene ifalde bødestraf og forvandlingsstraf kan  

 ikke anvendes.
A.13.3 Sanktioner A.13.3.1 Generelt Den administrative bødekompetence - dvs. kompetencen til at afslutte en  

 straffesag uden at politi og domstole involveres - omfatter:
 I sager om forsætlig afgifts- og/eller skatteunddragelse gøres der ikke  

 bødeansvar gældende, når det samlede unddragne beløb er under 5.000 kr.,  

 og der er tale om en førstegangsovertrædelse.
 I sager om grov uagtsom afgifts- og eller skatteunddragelse gøres der  

 ikke bødeansvar gældende, når det samlede unddragne beløb er under 10.000  

 kr., og der er tale om en førstegangsovertrædelse.
 Hvis forholdene taler for, at der ikke foreligger et åbenbart  

 forsætligt forhold, og hvor det samlede unddragne skatte- og afgiftsbeløb  

 ikke overstiger 10.000 kr., kan det formodes, at der kun er tale om  

 uagtsomhed, dvs. at forholdet enten er sket af simpel uagtsomhed og dermed  

 straffrit, eller af grov uagtsomhed.
Sager med forsætlige unddragelser af beløb over 100.000 kr. ligger uden  

 for den administrative kompetence.
Disse sager skal sendes til  

 anklagemyndigheden med henblik på indbringelse for domstolene.
Der  

 nedlægges påstand om frihedsstraf og en tillægsbøde efter straffelovens §  

 50, stk. 2, i punktafgiftssagerne svarende til 1/2 x den samlede  

 forsætligt unddragne punktafgift, ved forsøg dog kun 1/4 x det forsætlige  

 forhold.
 Hvis unddragelsen er begået i et selskab mv., og selskabets ledelse (fx  

 direktøren) har gjort sig skyldig i forsætlig afgiftsunddragelse, og  

 afgiftsbeløbet ikke er betalt, inden der er truffet afgørelse i  

 straffesagen, kan ledelsen (direktøren) gøres personlig  

 erstatningsansvarlig for unddragelsen efter dansk rets almindelige  

 erstatningsregler.
A.13.3.2 Normalbøder Hvis overtrædelsen er sket af grov uagtsomhed, fastsættes bøden til  

 1/10 af det på kontroltidspunktet ikke berigtigede beløb.
Er overtrædelsen forsætlig, fastsættes bøden i almindelighed til 1/5 af  

 det på kontroltidspunktet ikke berigtigede beløb.
Hvis bødeberegningen på  

 grundlag af saldobeløbet vil føre til en urimelig lav bøde, kan en  

 ordensbøde - eventuelt en større ordensbøde - komme på tale.
 Medfører en forsætlig kredittagning afgiftstab for statskassen (fx hvis  

 virksomheden må ophøre), og har virksomhedens indehaver måttet indse  

 dette, afgøres sagen som en egentlig unddragelsessag.
Forsøg forekommer sjældent ved overtrædelse af  

 punktafgiftslovgivningen, idet der normalt foreligger fuldbyrdet  

 overtrædelse.
Der kan eksempelvis foreligge forsøg på urigtig  

 angivelse i tilfælde, hvor der konstateres forsætlige fejl i  

 afgiftsregnskabet (udeholdelse af afgiftsbeløb), hvor fristen for  

 angivelsen af afgiftstilsvaret ikke er overskredet, og hvor angivelsen  

 endnu ikke er indsendt til de statslige told- og  

 skattemyndigheder.
For medvirken vedrørende rådgivere (revisorer, advokater o.l.)  

 fastsættes bødene ikke som multiplarbøder (bøder beregnet med udgangspunkt  

 i afgiftsunddragelsen), men der tages et vist hensyn til unddragelsens  

 størrelse.
Bøden fastsættes dog normalt ikke til under 5.000  

 kr.
A.13.3.3 Strafnedsættelsesgrunde Selvanmelderstatus er således udelukket i tilfælde af lovgivning, der  

 har som konsekvens, at afgiftsunddragelsen opdages.
Viden eller sikker  

 formodning om opdagelse udelukker ligeledes selvanmelderstatus.
Dette vil  

 fx være tilfældet, hvor en virksomhed henvender sig til ToldSkat  

 forårsaget af kendskab til, at myndighederne vil indlede kontrol af den  

 pågældende branche.
Fejlagtig tro hos den pågældende udelukker dog ikke  

 selvanmelderstatus.
 Den omstændighed, at den pågældende burde have en sikker formodning -  

 men altså ikke havde det - afskærer ikke fra at blive anset som  

 selvanmelder.
 ToldSkat har bevisbyrden for, at henvendelsen ikke er sket  

 frivilligt.
 Selvanmeldelse omfatter tilfælde, hvor virksomheden selv eller dens  

 revisor, advokat mv. på virksomhedens vegne henvender sig  

 til ToldSkat med anmodning om at efterberigtige fejl, eller hvor  

 virksomheden selv har berigtiget fejlen og medtaget beløbet i en senere  

 efterangivelse.
 Foreligger der selvanmeldelse, forholdes som følger:
 Hvis ansvaret for den urigtige angivelse kan placeres både hos  

 rådgiveren og virksomheden, fastsættes bøden til 1/2, 1/3 eller 1/4 af  

 normalbøde i takt med ansvarets placering hos rådgiveren, når der samtidig  

 er handlet uagtsomt fra virksomhedens side.
 Sidestillet med rådgiverfejl/revisorfejl er rådgiversvigt/revisorsvigt,  

 dvs. andre tilfælde hvor rådgiver/revisor over for virksomheden klart har  

 tilsidesat sine pligter som rådgiver/revisor.
Bøden beregnes i tilfælde med alene groft uagtsomme unddragelser efter  

 saldoprincippet, dvs. at de negative beløb modregnes i de unddragne beløb,  

 førend bøde beregnes.
Ved forsætlige evt. kombineret med groft uagtsomme  

 forhold, beregnes bøden for det enkelte forhold, og der foretages på  

 grundlag af forholdet mellem det negative beløb og det unddragne beløb en  

 forholdsmæssig reduktion af det beregnede bødebeløb.
 Simpelt uagtsomme unddragelser indgår ikke i beregningen.
Andre personlige forhold, såsom høj alder, hvor der er en sammenhæng  

 mellem den høje alder og unddragelsen, eller sygdom, hvor overtræderen på  

 grund af alvorlig sygdom med sengeleje, hospitalsindlæggelse mv. har været  

 forhindret i at føre tilsyn med virksomhedens regnskaber, vil kunne  

 medføre, at bøden i groft uagtsomme sager nedsættes til halvdelen af  

 normalbøden.
Der tages i den forbindelse bl. a. hensyn til, om den  

 pågældende har søgt at få andre til at varetage regnskabet.
I særlige  

 tilfælde vil også alvorlig sygdom i den nærmeste familie kunne medføre  

 nedsættelse af bøden.
A.13.4 Processuelle regler A.13.4.1 Administrative bødeforelæg Hvis en  

 overtrædelse        af punktafgiftslovgivningen ikke vil medføre højere straf  

 end bøde,  

 kan skatteministeren tilkendegive over for den pågældende, at sagen kan  

 afgøres uden retslig forfølgning, såfremt denne erkender sig skyldig i  

 overtrædelsen.
Den pågældende skal være villig til inden en nærmere  

 angivet frist at betale den bøde, som fremgår af bødeforelægget.
Fristen  

 kan efter begæring forlænges.
Bestemmelsen åbner således mulighed for, at  

 visse overtrædelser af punktafgiftsloven kan afgøres administrativt.
 Bestemmelsen fremgår af opkrævningslovens § 18, og der henvises til  

 bestemmelsen i de enkelte punktafgiftslove.
 Styrelsen har for de fleste bødesagers vedkommende delegeret  

 bemyndigelsen til de regionale told- og skattemyndigheder.
A.13.4.2 Retsplejelovens regler I punktafgiftslovene er der henvisning til opkrævningslovens § 18, stk.  

 2, hvor det er fastsat, at bestemmelsen i retsplejelovens § 930, jf. §  

 926, om tiltalerejsning finder tilsvarende anvendelse med hensyn til  

 bødeforelæggene.
 Bødeforelægget skal således indeholde de angivelser, som i  

 retsplejeloven kræves ved udfærdigelse af  

 anklageskrifter.
A.13.4.3 Afgørelsen er endelig I punktafgiftslovene er der henvisning til opkrævningslovens § 18, stk.  

 3, hvor det er fastsat, at afgørelsen er endelig, såfremt bøden betales i  

 rette tid, eller efter vedtagelsen bliver inddrevet eller afsonet.
 Herefter har den administrative afgørelse samme virkning som en  

 afgørelse truffet af domstolene, idet den har  

 gentagelsesvirkning.
A.13.4.4 Ransagning Punktafgiftslovene indeholder henvisning til bestemmelsen om ransagning  

 i opkrævningslovens § 19, hvor det er fastsat, at ransagning skal ske i  

 overensstemmelse med reglerne i retsplejeloven om ransagning i sager, der  

 kan medføre frihedsstraf.
 Til en ransagning kræves der således som udgangspunkt dommerkendelse.  

 Der henvises nærmere til retsplejelovens kapitel 73 om  

 ransagning.
A.13.4.5 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- eller  

 afgiftsstraffesag, jf. lovbekendtgørelse  

nr. 489 af       19. september 1984.
 I sager om overtrædelse af skatte- eller forbrugsafgiftslovgivningen  

 kan der således beskikkes en forsvarer, når det efter sagens beskaffenhed,  

 den pågældende person eller omstændighederne i øvrigt må anses for  

 ønskeligt, og den pågældende endvidere ikke selv har skaffet sig hjælp af  

 en forsvarer.
Det afhænger således af et konkret skøn, om der i den enkelte sag skal  

 ydes bistand.
Forsvareren beskikkes af retten.
Begæring om beskikkelse af  

 en forsvarer i en skatte- eller afgiftsstraffesag kan fremsættes både af  

 den pågældende selv og af ToldSkat.
Forsvareren har adgang til at gøre sig bekendt med det materiale,  

 som ToldSkat har fremskaffet til brug for behandlingen af spørgsmålet  

 om strafansvar.
Forsvareren må ikke uden ToldSkat´s samtykke udlevere  

 materialet til den pågældende eller andre.
Hvis hensynet til sagens  

 opklaring eller tredjemand undtagelsesvis gør det påkrævet, kan disse  

 regler om aktindsigt fraviges.
 Den pågældende skal erstatte det offentlige udgifterne til sagens  

 behandling i samme omfang, som en sigtet skal erstatte sådanne udgifter  

 efter retsplejelovens regler, dvs. at hvis den pågældende findes skyldig,  

 skal han betale.
 Ved bekendtgørelse  

nr. 976 af 2.       december 1994 har  

 skatteministeren fastsat regler om vejledning om  

 forsvarerbeskikkelse under en administrativ skatte- og  

 afgiftsstraffesag.
A.13.5 Forældelse af strafansvar Reglerne om  

 forældelse  af  

 strafansvar findes i straffelovens kapitel 11.
 Efter reglerne i straffelovens § 92 straffes en overtrædelse ikke, når  

 der er indtrådt forældelse efter straffelovens §§ 93 og 94.
 Forældelsesfristen efter straffelovens § 93, stk. 1, nr. 1, er 2 år,  

 når der ikke er hjemlet højere straf end fængsel i 1 år for overtrædelsen,  

 eller når straffen for overtrædelsen ikke vil overstige bøde.
 Dette betyder vedrørende overtrædelse af punktafgiftslovenes  

 ordensbestemmelser, at forældelsesfristen for disse er 2 år.
 Vedrørende sager om unddragelse af punktafgifter er forældelsesfristen  

 i intet tilfælde mindre end 5 år, jf. straffelovens § 93, stk. 2, 2. pkt.,  

 der omhandler strafansvar for overtrædelser, hvorved nogen unddrager sig  

 betaling af told og afgifter til det offentlige, eller som er egnede til  

 at medføre, at nogen uberettiget fritages for betaling af sådanne  

 beløb.
 Straffelovens § 93. stk. 3, blev ændret pr. 1. maj 2000, hvorefter  

 forældelsesfristen for så vidt angår sager om unddragen merværdiafgift ved  

 overtrædelse af momslovgivningen herefter i lighed med sager om  

 overtrædelse af skattekontrollovens §§ 13, 15 eller 16 er omfattet af en  

 10 årig forældelsesfrist.
 I straffelovens § 93, stk 3, er indsat som 2. pkt.:
"Det samme gælder strafansvar for overtrædelser af momsloven, hvorved  

 nogen unddrager sig betaling af afgift, eller som medfører, at nogen  

 uberettiget opnår udbetaling af afgift." Den ændrede forældelsesfrist har virkning for så vidt angår  

 overtrædelser, der begås den 1. maj 2000 eller senere.
For overtrædelser  

 af momsloven med unddragelse af afgift begået før den 1. maj 2000 gælder  

 den hidtidige forældelsesfrist på 5 år, jf. straffelovens § 93, stk. 2, 2.  

 pkt.
 Straffelovens § 93, stk. 4, fastslår, at hvis nogen ved samme handling  

 har begået flere lovovertrædelser, for hvilke der efter stk. 1 - 3 gælder  

 forskellige forældelsesfrister, skal den længste af disse frister anvendes  

 med hensyn til samtlige overtrædelser.
 Efter straffelovens § 94, stk. 1, regnes forældelsesfristen fra den  

 dag, da den strafbare handling foretages.
For undladelsesforbrydelser begynder forældelsesfristen den dag, da den  

 strafbare undladelse ophører.
Hvis den strafbare handling aldrig ophører,  

 er en undladelsesforbrydelse i princippet uforældelig.
 Efter straffelovens § 94, stk. 5, afbrydes forældelsesfristen ved  

 ethvert rettergangsskridt, hvorved den pågældende sigtes for  

 overtrædelsen.
 I de tilfælde, hvor ToldSkat har kompetencen til at afslutte en sag,  

 afbryder ToldSkats sigtelse af den pågældende forældelsesfristen, jf.  

 straffelovens § 94, stk. 5, 3. pkt.
A.14 Klagevejledning Der vil i afgørelserne blive givet nærmere klagevejledning.
Der kan i de enkelte love være afvigelser fra ovenstående.
Reglerne i  

 skattestyrelseslovens kapitel 3 og 3 A finder anvendelse ved klager til  

 Landsskatteretten.
A.15 EU-punktafgifter A.15.1 Det indre marked og  

 punktafgifterne Det betyder, at danske punktafgiftslove for disse afgifters vedkommende  

 er undergivet bestemmelserne i EUs direktiver samt de med hjemmel i disse  

 direktiver udstedte forordninger.
 Der skelnes derfor mellem ovennævnte EU-harmoniserede punktafgifter  

 (EU-punktafgifter) og ikke-harmoniserede punktafgifter (nationale  

 afgifter).
Det er således kun varer omfattet af EU-punktafgifterne, der er fastsat  

 fællesskabsregler for.
For alle andre varer kan EU-landene med respekt for  

 traktatens øvrige regler opretholde eller indføre nationale afgifter i den  

 udstrækning, som de måtte ønske.
 I vejledningen indgår direktiverne derfor som en integreret del af  

 beskrivelsen af punktafgiftslovgivningen, dels i del A, dels i kapitlerne  

 for de enkelte punktafgifter, medens reglerne for handel med og transport  

 af varer inden for EU efter direktiv 92/12 (cirkulationsdirektivet ) og  

 kommissionsforordningerne er beskrevet i dette  

 kapitel.
A.15.2 Rammedirektiverne EU-reglerne om det afgiftspligtige vareområde, de enkelte afgifters  

 struktur, afgiftssatser og afgiftsfritagelser er fastsat i de såkaldte  

 rammedirektiver.
Disse direktiver er delt op, så bestemmelserne for hver  

 af de tre hovedvaregrupper findes dels i  

 strukturdirektiverne , dels i  

 satsdirektiverne .
 Strukturdirektiverne fastsætter reglerne for afgiftsstrukturen, dvs.  

 afgrænsning af vareområde, definitioner og fritagelser, medens  

 satsdirektiverne fastlægger, dels hvorledes selve afgiften skal opbygges,  

 dels efter hvilke satser afgiften skal opkræves.
Afgiftssatserne er karakteriseret ved at være minimumssatser.
Det  

 betyder, at medlemslandene skal opkræve afgifter, der er højere eller lig  

 med den af EU fastsatte minimumssats.
Minimumssatserne kan være meget lave  

 og endog nul.
 I direktiverne er der endvidere fastsat bestemmelser om  

 afgiftsfritagelser og afgiftslempelser, hvoraf nogle er frivillige.  

 EU-landene kan desuden opretholde visse nationale særregler.
A.15.3 Cirkulationsdirektivet A.15.3.1 Fælles regler De fælles regler for forsendelse og kontrol af varer, der er pålagt  

 harmoniserede afgifter er fastlagt i Rådets direktiv 92/12 (RDIR 92/12) om  

 den generelle ordning for punktafgiftspligtige varer, om oplægning og  

 omsætning heraf samt kontrol hermed, også kaldet "  

 cirkulationsdirektivet ".
Overordnet følger det af direktivet, at virksomheder inden for EU, der  

 fremstiller eller indbyrdes handler med punktafgiftspligtige varer, kan  

 gøre dette, uden at afgiften skal betales (afgiftssuspension). Afgiften af  

 varerne betales først i forbindelse med forbrug.
Fremstilling af og handel  

 med varer under afgiftssuspension forudsætter, at virksomhederne er  

 godkendt og registreret hos landenes punktafgiftsmyndigheder.
 Hovedprincipperne i cirkulationsdirektivet omfatter  

 bl.a.:
 Det betyder for eksempel, at når en godkendt oplagshaver sælger  

 afgiftspligtige varer til en anden godkendt oplagshaver, skal denne ikke  

 betale afgiften ved modtagelsen, idet denne virksomhed - som godkendt  

 oplagshaver - er berettiget til at modtage varer uden, at det medfører, at  

 der skal betales afgift.
Dette gælder dog ikke for varer, som rejsende selv medbringer, og som  

 er til den rejsendes personlige forbrug.
I dette tilfælde skal der som  

 hovedregel betales afgift i det land, hvor varerne er anskaffet.
For  

 rejsende med bopæl i Danmark eller i et andet EU-land er tobak og spiritus  

 dog undtaget fra denne regel.
Danmarks særordning fra EUs  

 rejsegodsbestemmelser (indtil 1. januar 2004) betyder, at der for disse  

 varer stadig er begrænsninger for, hvad der afgiftsfrit kan medbringes af  

 tobaksvarer og spiritus fra andre EU-lande, se  

 Toldvejledningen .
A.15.3.2 EUs afgiftsområde EU-punktafgiftsområdet omfatter Andorra, Gibraltar og Vatikanstaten er ikke omfattet af EUs  

 punktafgiftsområde.
 A.15.4 Oversigt over EU-direktiver og  

 -forordninger mv.
 Information om afgifter og oversigter over afgiftssatser kan ligeledes  

 ses på  

 EU-databasen  (Information  

 documents).
 Der bruges følgende forkortelser: RDIR for Rådets direktiver  

 samt KFO, KBE, KHE og KME for henholdsvis Kommissionens forordninger,  

 beslutninger, henstillinger og meddelelser.
 KFO 2719/92 af 11.09.92 om det administrative  

 ledsagedokument ved omsætning af punktafgiftspligtige varer under  

 afgiftssuspensionsordninger (ændret ved KFO 2225/93 af 27.07.93).
 KFO 3649/92 af 17.12.92 om et forenklet ledsagedokument  

 med henblik på omsætning inden for Fællesskabet af punktafgiftspligtige  

 varer, der er overgået til forbrug i afgangsmedlemsstaten.
 KFO 31/96 af 10.01.96om attest for  

 punktafgiftsfritagelse.
 KME 1999/C99/08 af 10.4.99om de moms- og  

 punktafgiftsregler, der fra den 1. juli 1999 skal anvendes ved salg af  

 varer til rejsende om bord på færger og fly eller i lufthavne inden for  

 Den Europæiske Union.
 KHE 2000/789 af 29.11.00om retningslinier for godkendelse  

 af oplagshavere henhørende under RDIR 92/12 med hensyn til  

 punktafgiftspligtige varer.
EP/RBE 1152/03 af 16.6.03om edb-mæssig registrering og  

 kontrol af punktafgiftspligtige varers bevægelser (EMCS-systemet) RDIR 92/84 af 19.10.92 om indbyrdes tilnærmelse af  

 punktafgiftssatserne for alkohol og alkoholholdige drikkevarer.
 KFO 3199/93 af 22.11.93 om gensidig anerkendelse af  

 fremgangsmåderne for fuldstændig denaturering af alkohol med henblik på  

 fritagelse for punktafgift (ændret ved KFO 2546/95 af 30.10.95 og KFO  

 2559/98 af 27.11.98).
 RDIR 92/82 af 19.10.92om indbyrdes tilnærmelse af  

 punktafgiftssatserne for mineralolier (ændret ved RDIR 94/74 af  

 22.12.94).
 RDIR 95/60 af 27.11.95 om afgiftsmærkning af gasolier og  

 petroleum.
 KBE 2001/574 af 13.07.01om et fælles stof til  

 afgiftsmærkning af gasolier og petroleum (ændret ved KBE 2002/269 af  

 8.4.2002).
 RDIR 92/79 af 19.10.92 om indbyrdes tilnærmelse af  

 cigaretafgifterne (ændret ved RDIR 99/81 af 29.7.99 og RDIR 2002/10  

 af 12.2.02).
 RDIR 92/80 af 19.10.92 om indbyrdes tilnærmelse af  

 afgifterne på andre former for forarbejdet tobak end  

 cigaretter (ændret ved RDIR 99/81 af 29.7.99 og RDIR 2002/10 af  

 12.2.02).
A.15.5 Forsendelse af ubeskattede varer (under  

 afgiftssuspension) A.15.5.1 Administrativt  

 ledsagedokument Ledsagedokumentet har til formål under transporten dels at kunne  

 identificere varerne, dels at give grundlag for beregning af punktafgiften  

 af varerne (afgiftsskylden).
 Ledsagedokumentet er dog ikke påkrævet ved forsendelse af varer:
 Den pågældende vinproducent skal selv forestå salget af vin, men  

 transporten kan udføres af vinproducenten selv, køberen eller evt. en  

 tredje part på vegne af producenten.
 Sælgerens brug af markedsordningens ledsagedokument ændrer ikke på  

 betingelserne om, at den danske varemodtager skal været registreret mv.  

 før varernes afsendelse.
 Det ændrer heller ikke på betingelsen om, at der altid skal foreligge  

 et "afgiftsledsagedokument". Det betyder, at art. 4 i KFO 884/01,  

 hvorefter brug af vinmarkedsledsagedokument kan undlades i visse tilfælde,  

 fx for forsendelser på højst 100 liter vin, ikke kan udnyttes af  

 vinproducenten, når dokumentet også skal bruges som  

 afgiftsdokument.
 Følgende EU-lande har fritaget mindre vinproducenter for brug af det  

 administrative ledsagedokument:
Storbritannien Østrig.
A.15.5.2 Bornholm Reglerne om ledsagedokument gælder også for varer, der sendes  

 mellem  

 Bornholm  og det øvrige  

 Danmark via Sverige.
 For varer, der sendes ubeskattet, dvs. mellem registrerede virksomheder  

 (oplagshavere), skal afsender bruge ledsagedokument (blanket 22.068/A  

 125), se  

 A.15.5.3 .
 Hvis der er tale om beskattede varer, fx levering til detailhandlere,  

 skal afsenderen bruge et forenklet ledsagedokument (blanket 22.069/A 129),  

 se  

 A.15.6.2.
A.15.5.3 Blanket Ledsagedokumentet        kan udfærdiges på en ToldSkat-blanket (EU-blanket)  

 eller være et  

 handelsdokument, fx faktura, men det forudsætter, at fakturaen indeholder  

 mindst samme oplysninger med tilhørende rubrikker (numre og overskrifter)  

 som ToldSkat-blanketten.
 Hvis der benyttes et handelsdokument, skal dette tydeligt mærkes  

 med følgende meddelelse: "Erhvervsmæssigt ledsagedokument for omsætning af  

 punktafgiftspligtige varer under afgiftssuspensionsordninger".
A.15.5.4 Punktafgiftsnummer Vareafsenderen skal, inden varerne sendes, sikre sig, at modtageren er  

 berettiget  til at få  

 tilsendt varerne.
Varemodtageren skal således være en  

 punktafgiftsregistreret virksomhed eller have stillet sikkerhed for  

 afgiften hos egen myndighed.
 Varemodtageren skal derfor over for afsenderen oplyse sit  

 punktafgiftsnummer eller fremlægge dokumentation for sikkerhedsstillelse  

 for afgiften af varerne.
 Hvis vareafsenderen er usikker med hensyn til rigtigheden af  

 varemodtagerens oplysning om punktafgiftsregistrering eller fortsatte  

 registrering, fx hvor der er tale om en ny kunde eller om en fast kunde,  

 der pludselig foretager et usædvanligt indkøb (mængde/vareart), bør  

 afsenderen derfor sikre sig skriftlig oplysning om registreringsforholdet  

 fra varemodtageren og evt. kræve, at varemodtageren fremlægger en  

 skriftlig bekræftelse herom fra varemodtagerens afgiftsmyndighed, se  

 A.15.5.6 .
 CVR/SE-nr. fremgår af virksomhedens ToldSkat-registreringsbevis.  

 Hvis virksomheden har flere registreringsnumre, skal virksomheden  

 bruge det CVR/SE-nummer, der omfatter registrering efter den pågældende  

 punktafgiftslov.
 Virksomheden kan hos ToldSkat efter behov få en erklæring (blanket  

 nr. 22.071 ), der  

 bekræfter virksomhedens punktafgiftsregistrering i Danmark.
Databasens oplysninger opdateres normalt én gang om måneden, hvilket i  

 få tilfælde kan resultere i, at en virksomhed, der står som registreret,  

 kan være afmeldt fra registrering, og at en virksomhed, der ikke står som  

 registreret, rent faktisk er registreret.
Oplysningerne i databasen kan  

 derfor kun betragtes som vejledende.
A.15.5.5 Afsendelse af varer Vareafsenderen skal ved udfyldningen bl.a. være opmærksom på, at  

 oplysningerne i dokumentet ikke blot omfatter oplysninger om  

 vareafsenderen, varemodtageren og selve varerne, men også oplysninger om  

 transportøren, jf. rubrik 9 og 11, herunder fx oplysning om  

 transportmidlets registreringsnummer.
Ledsagedokumentets eksemplar 2, 3 og 4 skal fysisk følge varerne, så  

 dokumentet under transporten på forlangende kan forevises  

 myndighederne.
Hvis varemodtageren ikke er punktafgiftsregistreret,  

 men i stedet har fremlagt dokumentation for sikkerhedsstillelse, skal en  

 kopi af sikkerhedsstillelsesdokumentet følge varen sammen med  

 ledsagedokumentet.
 Ledsagedokumenter, som virksomheden udsteder, skal indtil videre ikke  

 indsendes til eller forevises for ToldSkat, medmindre denne anmoder om  

 det.
Har vareafsenderen ikke fået kvitteringen senest 2 måneder efter  

 udgangen af den måned, hvor varen er afsendt, skal ToldSkat underrettes.  

 Virksomheden skal samtidig fremlægge dokumentation for den foretagne  

 rykkerprocedure.
Afgiften beregnes og opkræves af ToldSkat.
Beløbet kan  

 tilbagebetales, hvis virksomheden senere fremlægger modtagelsesbevis  

 for de pågældende varer, se i øvrigt  

 A.15.5.6 .
 Om manglende kvittering, se ovenfor.
EksempelDanmark (ToldSkat) kræver ikke nogen rutinemæssig  

 afstempling, men det gør afgiftsmyndigheden i Italien.
En dansk  

 virksomhed, der sender fx øl til Italien, skal på eksemplar 3 foruden  

 modtagerens kvittering også have en italiensk  

 myndighedsafstempling.
En dansk virksomhed, som køber fx spiritus i  

 Italien, skal på eksemplar 3 kvitterer for modtagelsen, men der skal  

 ikke være nogen ToldSkat-afstempling.
 Følgende EU-lande kræver for tiden (juli 2003), at eksemplar 3 skal  

 afstemples inden tilbagesendelsen:
Altid afstempling Hvis eksemplar 3 i strid med ovenanførte ikke indeholder  

 myndighedsstempel mv., skal virksomheden anmelde dette til ToldSkat.
A.15.5.6 Hæftelse for afgift Eksempel 1200 flasker stjæles fra lastbilen under et  

 rasteophold i Tyskland.
Inden transporten fortsætter mod Frankrig optages  

 der politirapport.
Vareafsenderen skal betale tysk spiritusafgift af de  

 200 flasker til den tyske afgiftsmyndighed.
Eksempel 2Ved lastbilens ankomst til den franske  

 varemodtager konstateres en manko på 300 fl.
Flaskerne er blevet stjålet  

 under et eller flere rasteophold undervejs, men stedet for tyveriet kan  

 ikke fastslås.
Da mankoen er konstateret i Frankrig, og eftersom stedet  

 for tyveriet ikke kan fastslås, skal vareafsenderen betale fransk  

 spiritusafgift af de 300 flasker til den franske afgiftsmyndighed.
Eksempel 3Lastbilen med de 1.000 flasker forsvinder sporløst  

 under transporten til Frankrig, og stedet for varesendingens forsvinden  

 kan ikke fastslås.
Vareafsenderen skal betale dansk afgift, medmindre det  

 kan dokumenteres, enten at forsendelsen er foregået forskriftsmæssigt,  

 eller at stedet for varesendingens forsvinden påvises (et andet EU-land,  

 fx Tyskland eller Frankrig). Dokumentationen skal fremlægges inden for en  

 frist på fire måneder fra enten datoen for varernes afsendelse eller  

 datoen for ToldSkats underretning af vareafsenderen om mangelfuld  

 kvittering på ledsagedokumentet, se EF-dom  

 C-395/00 .
A.15.5.7 Modtagelse af varer Ved køb af varer i andre EU-lande får varemodtageren sammen med varerne  

 eksemplar 2, 3 og 4 af ledsagedokumentet.
 Tilsvarende gælder også for privatpersoner, medmindre den udenlandske  

 virksomhed (sælger) er registreret i Danmark for betaling af dansk afgift  

 af de pågældende varer (fjernsalg).
 Eksemplar 3 og 4 med virksomhedens kvittering skal indtil videre ikke  

 indsendes til eller forevises for ToldSkat, medmindre denne anmoder om  

 det.
 A.15.5.8 Ikke-bestillingssvarende varer  

 mv.
 Hvis varerne ved modtagelsen viser sig at være  

 fejlbehæftede , ikke at svare til de  

 bestilte eller er leveret ved en fejltagelse, kan modtageren nægte at  

 modtage varerne og returnere dem til afsenderen.
 Oplysningerne skal anføres i eksemplar 2, 3 og 4, der alle skal følge  

 varerne tilbage til afsenderen.
A.15.5.9 Opgørelse over EU-handel Virksomheden skal på grundlag af ledsagedokumenterne udarbejde lister  

 over køb i og salg til andre EU-lande, se  

 A.10.2.
A.15.6 Forsendelse af beskattede  

 varer A.15.6.1 Forenklet ledsagedokument Ledsagedokumentet for beskattede varer indeholder færre oplysninger end  

 det administrative ledsagedokument.
 Det forenklede ledsagedokument skal endvidere bruges ved forsendelse  

 mellem EU-landene af fuldstændig denatureret alkohol, dvs.  

 husholdningssprit og tilsvarende sprit i de øvrige  

 EU-lande.
A.15.6.2 Blanket Det  

 forenklede       ledsagedokument  kan udfærdiges på en ToldSkat-blanket  

 (EU-blanket)  

 eller være et handelsdokument, fx faktura, men det forudsætter, at  

 fakturaen indeholder mindst samme oplysninger tilhørende rubrikker (numre  

 og overskrifter) som ToldSkat-blanketten.
Hvis der benyttes et handelsdokument, skal dette tydeligt mærkes  

 med følgende meddelelse: "Forenklet ledsagedokument (punktafgiftspligtige  

 varer) til afgiftskontrol." Ledsagedokumentets eksemplar 2 og 3 skal fysisk følge varerne, så  

 dokumentet under transporten på forlangende kan forevises  

 myndighederne.
A.15.6.3 Afsendelse af varer Forud for afsendelsen af varerne skal der være indgivet angivelse til  

 afgiftsmyndigheden i bestemmelseslandet og stillet sikkerhed for  

 punktafgiften.
 A.15.7 Afgiftsfritagelse til diplomater,  

 organisationer mfl.
 Virksomheder kan levere punktafgiftspligtige varer til  

 diplomater , internationale organisationer  

 o.l. her i landet uden afgift, hvis disse er berettiget til told- og  

 afgiftsfrihed, se  

 A.7.1.2.5 .
Fritagelsesattesten er en kombineret attest for moms- og  

 punktafgiftsfritagelse.
Om momsfritagelse, se  

 Momsvejledningen .
 Ved varernes levering skal det ene eksemplar af fritagelsesattesten  

 følge det administrative ledsagedokument, se  

 A.15.5 .
 Til dokumentation for vareleverancen skal virksomheden i regnskabet  

 opbevare det andet eksemplar af fritagelsesattesten og eksemplar 3 af  

 ledsagedokumentet med modtagerens kvittering, se  

 A.15.5.5 .
 For øvrige punktafgiftspligtige varer (nationale afgifter) gælder de  

 almindelige regler for dokumentation ved ubeskattet salg af varerne, se  

 A.7.1.2.5 .
 Leverandøren af varerne skal udstede sædvanlig ledsagedokument, der  

 sammen med fritagelsesattesten følger varerne til modtageren.  

 Varemodtageren skal kvittere for modtagelse på ledsagedokumentets  

 eksemplar 3 og straks tilbagesende dette til leverandøren, se  

 A.15.5.5 .
