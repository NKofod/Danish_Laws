 I medfør af § 13, stk. 2, § 15, stk. 1-3, § 18, stk. 1-2, §§ 22-24, § 28,  

 stk. 1, 1), og § 29, stk. 2, i lov nr. 114 af 21. marts 1979 om  

 foranstaltninger mod smitsomme sygdomme fastsættes følgende:
OPLYSNING OM SUNDHEDSTILSTAND OG TILLADELSE  

 TIL FRIT SAMKVEM § 1.  Ved et skibs ankomst fra udlandet skal føreren  

 og en eventuel skibslæge til epidemikommissionen eller den, som optræder på  

 kommissionens vegne, afgive en erklæring om sundhedstilstanden om bord.
Ved  

 afgivelsen af erklæringen anvendes den som bilag 1 optagne sundhedserklæring  

 for skibsfarten (The Maritime Declaration of Health).
 Stk. 2.  Skibets fører og en eventuel skibslæge er i  

 øvrigt forpligtet til at besvare alle forespørgsler fra epidemikommissionen  

 om sundhedstilstanden om bord.
§ 2.  Fra et skib må der ikke ske samkvem med personer  

 i land, før epidemikommissionen eller den, kommissionen har bemyndiget  

 hertil, har meddelt tilladelse til frit samkvem.
Når det er muligt, skal en  

 sådan tilladelse meddeles over radio.
 Stk. 2.  Hvor et skib over radio er meddelt tilladelse  

 til frit samkvem, skal tilladelsen efter ankomst bekræftes skriftligt ved  

 udstedelse af samkvemspas, der udfærdiges efter den som bilag 2 optagne  

 formular.
 § 3.  Skibe, der går i regelmæssig fart, er med de i §  

 5 nævnte undtagelser fritaget for at afgive den i § 1 nævnte erklæring og for  

 at erhverve tilladelse til frit samkvem.
 Stk. 2.  Bortset fra færger og rutebåde, der kommer fra  

 Det Forenede Kongerige Storbritannien og Nordirland, Finland, Færøerne,  

 Norge, Sverige eller Forbundsrepublikken Tyskland, gælder den i stk. 1 nævnte  

 fritagelse dog kun, såfremt der ved ankomsten, forinden samkvem med land  

 finder sted, af skibets fører afgives en skriftlig erklæring, der udfærdiges  

 efter den som bilag 3 optagne formular.
 § 4.  Lods-, bugser-, proviant-, vand- og bunkersbåde,  

 der ikke medfører passagerer, er med de i § 5 nævnte undtagelser fritaget for  

 at afgive den i § 1 nævnte erklæring samt for at skulle erhverve tilladelse  

 til frit samkvem.
 Stk. 2.  Bestemmelsen i stk. 1 finder tilsvarende  

 anvendelse på fiskefartøjer og fartøjer under 20 bruttoregistertons, som  

 kommer fra Det Forenede Kongerige Storbritannien og Nordirland, Finland,  

 Færøerne, Norge, Sverige eller Forbundsrepublikken Tyskland.
 § 5.  De i §§ 3 og 4 nævnte lempelser bortfalder,  

 såfremt skibet ankommer fra et område, der ifølge meddelelse fra  

 sundhedsstyrelsen må anses for smittet af en sygdom, omfattet af lov om  

 foranstaltninger mod smitsomme sygdomme.
 Stk. 2.  Bestemmelsen i stk. 1 finder tilsvarende  

 anvendelse, såfremt der under rejsen må formodes at være forekommet tilfælde  

 af de i stk. 1 nævnte sygdomme, eller såfremt skibets besætning og passagerer  

 under rejsen må formodes at have været udsat for smitte heraf.
 § 6.  Danske og fremmede orlogsfartøjer er fritagne  

 for at afgive den i § 1 omhandlede erklæring og for at erhverve tilladelse  

 til frit samkvem, såfremt de iagttager sådanne forholdsregler, som måtte  

 blive foreskrevet af Forsvarskommandoen (Forsvarskommandolægen).
§ 7.  Ved et luftfartøjs ankomst fra udlandet skal  

 føreren eller dennes befuldmægtigede forinden landingen over radio via  

 flyveledelsen underrette den stedlige epidemikommission, såfremt der under  

 flyvningen er forekommet sygdomstilfælde, som kan være af smitsom natur,  

 eller såfremt andre forhold ombord indebærer fare for udbredelse af sygdom.
I  

 sådanne tilfælde må besætning og passagerer ikke forlade lufthavnen, før  

 epidemikommissionens tilladelse foreligger.
 § 8.  Tilladelse til et luftfartøj til frit samkvem  

 meddeles over radio før ankomsten eller mundtligt efter ankomsten af  

 epidemikommissionen eller den, kommissionen har bemyndiget hertil.
§ 9.  Luftfartøjer i rute- og charterflyvning er  

 fritagne for at erhverve tilladelse til frit samkvem.
Dette gælder dog ikke  

 luftfartøjer, som § 10.  Danske og fremmede militære luftfartøjer er  

 fritagne for at afgive oplysninger om sundhedstilstanden om bord og for at  

 erhverve tilladelse til frit samkvem, såfremt de iagttager sådanne  

 forholdsregler, som måtte blive foreskrevet af Forsvarskommandoen  

 (Forsvarskommandolægen).
FORANSTALTNINGER MOD GODS, BAGAGE OG POST § 11.  Epidemikommissionen kan forbyde losning eller  

 aflæsning af eller selv foranledige fjernelse og evt. destruktion af  

 levnedsmidler, der er eller formodes at være smittet af en sygdom, omfattet  

 af lov om foranstaltninger mod smitsomme sygdomme.
 Stk. 2.  Bestemmelsen i stk. 1 finder tilsvarende  

 anvendelse på produkter, som anvenses til fremstilling af levnedsmidler.
 § 12.  Epidemikommissionen kan bestemme, at bagage  

 underkastes desinfektion, såfremt bagagen tilhører en rejsende, der er eller  

 formodes at være smittet med en sygdom, omfattet af lov om foranstaltninger  

 mod smitsomme sygdomme.
 Stk. 2.  Bestemmelsen i stk. 1 finder tilsvarende  

 anvendelse, såfremt der i bagagen findes effekter, der er smitteførende for  

 en af de omhandlede sygdomme, eller insekter, der er eller kan være  

 smittebærere for sådanne sygdomme.
 § 13.  Epidemikommissionen kan bestemme, at postpakker  

 underkastes desinfektion, såfremt pakkernes indhold må formodes at være  

 forurenet med smitstof, der kan forårsage en sygdom, omfattet af lov om  

 foranstaltninger mod smitsomme sygdomme, eller som må formodes at være egnet  

 til at sprede en sådan sygdom.
UNDERSØGELSE FOR OG UDRYDDELSE AF ROTTER § 14.  Skibe, der ankommer fra udlandet, og som er i  

 besiddelse af gyldigt fritagelses- eller rotteudryddelsescertifikat, skal  

 ikke undersøges for rotter.
Stk. 2.  For at være gyldige skal de pågældende  

 certifikater være udstedt af epidemikommissionen eller den, kommissionen har  

 bemyndiget hertil, i en af de i § 18 nævnte havne eller af tilsvarende  

 myndighed i en udenlandsk, certifikatberettiget havn.
Certifikaterne skal  

 være udstedt på engelsk eller fransk i overensstemmelse med den som bilag 4  

 optagne formular.
Certifikaternes gyldighed er 6 måneder, men kan ved  

 påtegning af epidemikommissionen forlænges med 1 måned, såfremt skibets fører  

 godtgør, at skibet er på rejse til en havn, hvor undersøgelse for eller  

 udryddelse af rotter lettere kan foretages.
 § 15.  Skibe, der ankommer fra udlandet, og som ikke  

 er i besiddelse af gyldigt fritagelses- eller rotteudryddelsescertifikat,  

 skal undersøges for rotter.
Stk. 2.  Kommer epidemikommissionen efter undersøgelse  

 af skibet til det resultat, at der ingen rotter er om bord, eller at  

 rotternes antal om bord er ubetydeligt, udfærdiger epidemikommissionen bevis  

 for fritagelse for udryddelse (fritagelsescertifikat). Sådant certifikat må  

 kun udfærdiges, dersom undersøgelsen er foretaget, når lastrummene er tomme  

 eller alene indeholder ballast eller last, som ikke tiltrækker rotter, og  

 hvis beskaffenhed og placering muliggør en fuldstændig undersøgelse af  

 lastrummene.
Til tankskibe kan fritagelsescertifikat dog udfærdiges, selv om  

 skibets tanke er fyldt ved undersøgelsen.
 § 16.  Kommer epidemikommissionen efter undersøgelse  

 af skibet til det resultat, at rotteudryddelse skal foretages, afgør  

 kommissionen i hvert enkelt tilfælde, hvilken fremgangsmåde der i  

 overensstemmelse med en af miljøstyrelsen udfærdiget vejledning skal benyttes  

 ved udryddelsen af rotter om bord.
 Stk. 2.  Uagtet fremvisning af gyldigt fritagelses-  

 eller rotteudryddelsescertifikat skal der foretages rotteudryddelse ved  

 gasning, såfremt der er konstateret rottepest om bord.
 Stk. 3.  Epidemikommissionen kan endvidere, når særlige  

 grunde taler herfor, lade foretage rotteudryddelse, selv om der foreligger et  

 gyldigt fritagelses- eller rotteudryddelsescertifikat, såfremt skibet kommer  

 fra et pestsmittet område.
 § 17.  Rotteudryddelsen skal foretages således, at  

 beskadigelse af skib og ladning så vidt muligt undgås, og foranstaltningerne  

 bør så vidt muligt ikke vare over 24 timer.
Stk. 2.  Udryddelsen skal så vidt muligt finde sted i  

 skibet med tomme lastrum.
Udryddelsen kan dog foretages før losningen, hvis  

 det skønnes, at det under hensyn til ladningens art og anbringelse er muligt  

 fuldstændigt at udrydde rotterne uden losning.
I skibe i ballast skal  

 udryddelse ske før eventuel indladning.
Stk. 3.  Der kan foretages udrensning for rotter i sådan  

 vareindpakning, hvori rotter må antages særlig at søge tilhold, og der bør i  

 videst muligt omfang drages omsorg for, at rotter ikke sammen med varer, ad  

 fortøjningstrosser eller på anden måde, overføres fra skibet til land eller  

 omvendt.
Epidemikommissionen kan i dette øjemed pålægge skibet at påsætte  

 rotteskærme på alle fortøjningstrosser eller om fornødent at opankre bort fra  

 kaj.
 Stk. 4.  Døde rotter må i intet tilfælde kastes i  

 havnen, men skal afleveres på de af epidemikommissionen dertil anviste  

 steder.
 Stk. 5.  Skibets fører og besætning er forpligtet til at  

 yde al ønsket bistand ved rotternes udryddelse samt at følge  

 epidemikommissionens anvisninger herom.
 Stk. 6.  Når udryddelsen er tilfredsstillende  

 gennemført, udfærdiger epidemikommissionen dateret bevis for, at  

 rotteudryddelse er foretaget (rotteudryddelsescertifikat).
 Stk. 7.  Dersom epidemikommissionen finder, at  

 udryddelsen er udført under sådanne forhold, at et tilfredsstillende resultat  

 ikke har kunnet opnås, skal den gøre bemærkning herom i det for skibet  

 udfærdigede rotteudryddelsescertifikat.
 § 18.  Den i § 15 omhandlede undersøgelse af, om  

 rotteudryddelse skal finde sted, samt den i henhold hertil påbudte udryddelse  

 kan kun foretages i følgende havne: Esbjerg, Frederikshavn, Kalundborg,  

 København, Nakskov, Odense, Rønne, Vejle, Åbenrå, Ålborg og Århus.
 Stk. 2.  Det påhviler epidemikommissionen i de i stk. 1  

 nævnte havne at foranstalte undersøgelse for samt eventuel udryddelse af  

 rotter foretaget.
Stk. 3.  I ikke-certifikatberettigede havne henviser  

 epidemikommissionen skibet til en certifikatberettiget havn til undersøgelse  

 og eventuel udryddelse for rotter.
Dog kan epidemikommissionen, hvis skibets  

 fører ønsker undersøgelse eller eventuelt rotteudryddelse foretaget der på  

 stedet fremfor at sejle til certifikatberettiget havn, rette henvendelse til  

 nærmeste certifikatberettigede epidemikommission, der da er berettiget til at  

 lade de ønskede foranstaltninger foretage under sin ledelse og kontrol og  

 derefter udstede certifikat.
 Stk. 4.  Dersom ejeren eller brugeren af skibet selv  

 ønsker at foretage den påbudte undersøgelse for rotter og rotteudryddelse,  

 kan han af vedkommende certifikatberettigede epidemikommission få tilladelse  

 hertil imod at underkaste sig nærmere derfor fastsatte vilkår, herunder  

 kontrol med foranstaltningernes rette udførelse.
 § 19.  Skibe, der ankommer fra udlandet, og som ikke i  

 medfør af §§ 14 og 15 skal undersøges for rotter eller underkastes  

 rotteudryddelse, kan anmode om, at undersøgelse for rotter eller  

 rotteudryddelse foretages efter de foranstående regler.
 § 20.  Bestemmelserne i §§ 14-19 finder ikke  

 anvendelse på fiskefartøjer, lystbåde, bjergningsfartøjer, lodsbåde,  

 fyrskibe, orlogsfartøjer, isbrydere, bugserbåde, færger, skoleskibe, der  

 udelukkende anvendes til uddannelsesformål, samt fartøjer under 20  

 bruttoregistertons.
 § 21.  For undersøgelse for rotter, foretaget ved  

 epidemikommissionens foranstaltning, betaler skibet 15 kr.
Stk. 2.  Skibet afholder særskilt eventuelle udgifter  

 til befordring af de toldtjenestemænd, der foretager undersøgelsen.
I de i §  

 18, stk. 3, sidste punktum, omhandlede tilfælde afholder skibene endvidere  

 udgifterne til befordringsgodtgørelse og time- og dagpenge efter de for  

 statens tjenestemænd gældende regler til de pågældene funktionærer.
 Stk. 3.  For den i § 18, stk. 4, omhandlede kontrol  

 betaler skibet samme beløb som for undersøgelse for rotter, foretaget ved  

 epidemikommissionens foranstaltning.
 § 22.  Skibets betaling for rotteudryddelse med  

 cyangas eller andre gasarter, foretaget ved epidemikommissionens  

 foranstaltning, fastsættes således:
 Stk. 2.  Hvis rotteudryddelsen iværksættes ved opsætning  

 af fælder, giftudlægning eller lignende fremgangsmåde, betales for det  

 anvendte kvantum gift el. lign., samt de ovenfor i stk. 1 under 2)-5)  

 omhandlede udgifter.
§ 23.  Den i §§ 21 og 22 omhandlede betaling tilkommer  

 vedkommende amtskommuner, herunder Københavns kommune, og erlægges til den  

 pågældende certifikatberettigede epidemikommission.
Toldvæsenets tilladelse  

 til skibets afsejling må ikke meddeles, før betalingen er erlagt, eller  

 sikkerhed herfor er stillet.
STRAFFE- OG IKRAFTTRÆDELSESBESTEMMELSER § 24.  Medmindre højere straf er forskyldt efter anden  

 lovgivning, straffes med bøde, hæfte eller fængsel indtil 6 måneder den, der § 25.  Følgende bekendtgørelser opretholdes uændret:
 § 26.  Denne bekendtgørelse træder i kraft den 1.  

 januar 1980.
