Resumé  



  

 Personalestyrelsen afslog en journalists ønske om aktindsigt i  

 direktørkontrakter, som lå i en generel sag i styrelsen.
Styrelsens  

 begrundelse  

 var at kontrakter i personalesager kunne undtages fra aktindsigt efter  

 offentlighedslovens § 2, stk. 2 og 3, og at der ved afgørelsen af om der  

 kunne  

 gives aktindsigt i den generelle sag, måtte lægges afgørende vægt på de  

 hensyn  

 der lå bag bestemmelsen i § 2. Afslaget blev givet med henvisning til  

 offentlighedslovens § 13, stk. 1, nr. 6. Efterfølgende gav 27 direktører  

 aktindsigt i deres kontrakter.
 Ombudsmanden udtalte at de bagvedliggende omstændigheder for  

 resultatløn til direktører kunne undtages fra aktindsigt efter § 2. Til brug  

 ved vurderingen af om afslag kunne gives efter § 13, stk. 1, nr. 6, burde  

 Personalestyrelsen have indhentet en udtalelse fra de pågældende direktører.  

 Da journalisten selv efterfølgende havde rettet henvendelse til direktørerne,  

 foretog ombudsmanden sig ikke mere vedrørende dette spørgsmål.
 Ombudsmanden henstillede at Personalestyrelsen genoptog sagen  

 for så vidt angik de kontrakter som de pågældende direktører ikke havde givet  

 indsigt i, med henblik på om der kunne gives indsigt i dele af kontrakterne.
 Ombudsmanden kritiserede endvidere begrundelsen for afslaget  

 og Personalestyrelsens manglende overholdelse af 10-dages-fristen i  

 offentlighedslovens § 16, stk. 2.
I brev af 2. november 2004 meddelte Personalestyrelsen mig at  

 styrelsen havde taget min udtalelse til efterretning og havde genoptaget  

 sagen  

 i overensstemmelse med henstillingen.
I brev af 26. april 2005 orienterede  

 styrelsen mig om at klager nu havde fået aktindsigt i de resterende  

 direktørkontrakter  

 i deres helhed. (J.nr. 2003-3629-801).
Aktindsigt i direktørkontrakter i generel sag hos  

 Personalestyrelsen Den 14. august 2003 bad en journalist, A, Personalestyrelsen om  

 aktindsigt i det materiale der lå til grund for tallene i publikationen  

 Status for direktørkontrakter  

 2002.  

 A bad om kopi af de kopier af direktørkontrakter som var indleveret fra  

 ministeriernes departementer (58), og det materiale som lå til grund for  

 beregningen af det udbetalte beløb.
Personalestyrelsen bekræftede samme dag modtagelsen af  

 anmodningen, og den 26. august 2003 beklagede styrelsen at A endnu ikke havde  

 fået en tilbagemelding.
Sagen beroede på principielle overvejelser, og  

 styrelsen forventede at kunne give en tilbagemelding inden for ca. en uge.
I e-mail af 29. august 2003 til Personalestyrelsen udvidede A  

 anmodningen til også at omfatte årene fra 1995 og frem.
A skrev dog at for  

 årene frem til 2001 kunne han nøjes med lønoplysningerne for de enkelte  

 direktører,  

 herunder resultatlønnen.
Personalestyrelsen oplyste den 1. september 2003 at den  

 vedrørende anmodningen af 14. august 2003 havde iværksat en procedure med  

 henblik på forhåndsorientering af de enkelte direktører, jf.  

 offentlighedslovens § 16, stk. 3. Der ville derfor gå nogle dage før  

 oversigten var klar.
Vedrørende anmodningen af 29. august 2003 oplyste  

 styrelsen at sagen af rent praktiske grunde kunne tage noget tid.
 Personalestyrelsen underrettede i brev af 5. september 2003 de  

 enkelte direktører om As anmodning af 14. august 2003 og om hvilke  

 oplysninger  

 styrelsen ville udlevere.
 Den 5. september 2003 meddelte styrelsen A at han ville få svar  

 på den første anmodning den 10. september 2003. Svar på den anden anmodning  

 ville foreligge i løbet af 2-3 uger.
 I brev af 10. september 2003 til A skrev Personalestyrelsen  

 bl.a. følgende:
 Der vedlægges i den forbindelse en oversigt over Personalestyrelsens  

 oplysninger om størrelsen af resultatløn til direktører, udbetalt i 2002 på  

 grundlag af kontrakterne for 2001. Personalestyrelsen har modtaget oplysning  

 om  

 udbetalinger på grundlag af 58 af i alt 63 kontrakter for 2001.
 E-mailen af 14. august 2003 omfatter herudover en anmodning om  

 kopi af direktørkontrakterne for 2002 og oplysninger om beregningsgrundlag  

 for udbetalt resultatløn i 2002.
 I medfør af offentlighedslovens § 13, stk. 1, nr. 6, jf. § 2,  

 stk. 2 og 3, er Personalestyrelsen ikke indstillet på at imødekomme Deres  

 anmodning  

 om aktindsigt i kopier af direktørkontrakterne og i materiale om opgørelsen  

 og  

 beregningen af de enkelte direktørers målopfyldelse og resultatløn.
 Om det nærmere grundlag herfor kan oplyses følgende:
 Ifølge lovens § 13, stk. 1, nr. 6, kan retten til aktindsigt  

 begrænses i det omfang, det er nødvendigt til beskyttelse af væsentlige  

 hensyn  

 til private og offentlige interesser, hvis hemmeligholdelse efter forholdets  

 særlige karakter er påkrævet.
 Bestemmelsen finder bl.a. anvendelse i forbindelse med  

 Personalestyrelsens  

  

 generelle sager  

  

 om direktørkontrakter, men skal ses i sammenhæng med lovens § 2, stk. 2 og  

 stk.  

 3, om personalesager.
 Adgangen til at meddele aktindsigt i offentligt ansattes  

  

 personalesager  

  

 er således reguleret i §  

 2, stk. 2 og stk. 3, i offentlighedsloven.
Det følger heraf, at der kun er adgang til aktindsigt i  

 personalesager vedrørende oplysninger om den ansattes navn, stilling,  

 uddannelse,  

 arbejdsopgaver, lønmæssige forhold og tjenesterejser.
For så vidt angår  

 ansatte  

 i chefstillinger gælder loven endvidere for oplysninger om disciplinære  

 reaktioner som advarsel eller derover.
Det gælder dog kun for et tidsrum af  

 to  

 år efter, at den endelige afgørelse er truffet.
Adgangen til at meddele aktindsigt i oplysninger om lønmæssige  

 forhold efter offentlighedslovens § 2, stk. 3, omfatter kun oplysninger om  

 løn  

 i økonomisk forstand.
Derimod følger det af lovforslagets bemærkninger, at  

 nærmere oplysninger om omstændighederne i forbindelse med tildelingen af et  

 tillæg ikke er omfattet af bestemmelsen.
 Derfor finder Personalestyrelsen, at i en personalesag er  

 hverken oplysningerne i en bagvedliggende direktørkontrakt om kriterierne for  

 resultatløn eller den efterfølgende opgørelse af målopfyldelsesgrader og  

 beregning  

 af direktørens resultatløn omfattet af adgangen til aktindsigt.
 For så vidt angår aktindsigt i Personalestyrelsens generelle  

 sager om direktørkontrakter henvises til lovforslagets bemærkninger til § 2,  

 stk. 2. Det anføres bl.a. følgende:
Det kan forekomme, at dokumenter fra konkrete personalesager  

 indgår i (tilakteres) generelle personalesager.
Der kan f.eks. være tale om,  

 at  

 et dokument fra en konkret personalesag anvendes som baggrunds- eller  

 dokumentationsmateriale i en sag om generelle personalemæssige spørgsmål.
Den  

 foreslåede bestemmelse vil ikke kunne anvendes på en begæring om aktindsigt i  

 sidstnævnte sag, jf. ovenfor.
I sådanne tilfælde vil der imidlertid normalt  

   

 på grundlag af de hensyn, der ligger bag bestemmelsen  kunne gives  

 afslag på  

 aktindsigt i de nævnte dokumenter fra den konkrete sag efter § 13, stk. 1,  

 nr.  

 6. Det skal nævnes, at Personalestyrelsen har overvejet spørgsmålet  

 om meroffentlighed.
Det følger af offentlighedslovens § 4, stk. 1, 2. pkt.,  

 at  

 en forvaltningsmyndighed kan give aktindsigt i videre omfang, end der efter  

 reglerne  

 i lovens §§ 7-11 er pligt til.
Det gælder dog ikke, hvis andet følger af  

 reglerne om tavshedspligt mv.
 Bestemmelsen gælder ikke umiddelbart i sager, der er omfattet af  

 lovens § 2, stk. 2, 2. pkt., men et tilsvarende princip finder anvendelse,  

 jf.  

 John Vogter, Kommenteret Offentlighedslov (3. udgave, 1998), side  

 99 f.
Det anføres side 77 i betænkning 1349/ 1997 om aktindsigt i  

 personalesager (grundlaget for de gældende regler), at der i disse tilfælde  

 må  

 foretages en afvejning mellem på den ene side de beskyttelsesinteresser, der  

 ligger bag lovens § 2, stk. 2, 2. pkt., og på den anden side hensynet til de  

 interesser, der ligger bag begæringen om aktindsigt.
Det anføres endvidere,  

 at der ved behandlingen af begæringer om aktindsigt fra journalister til brug  

 for f.eks. research-projekter vedrørende den offentlige sektor bør tages  

 særlige hensyn til mediernes mulighed for at kunne belyse spørgsmål af almen  

 interesse.
 For så vidt angår det sidstnævnte er Personalestyrelsen  

 opmærksom på, at styrelsen som ressortmyndighed for statens generelle løn- og  

 personalepolitik og kollektive overenskomster mv. skal tilgodese hensynet til  

 mediernes og offentlighedens mulighed for i almindelighed at kunne få indsigt  

 i  

 disse områder.
 I den foreliggende sag er der imidlertid også væsentlige,  

 modstående hensyn, som vedrører de enkelte direktørers individuelle vilkår.  

 Bl.a. er der et hensyn til ikke unødigt at vanskeliggøre  

 forhandlingspositioner  

 i forbindelse med indgåelse af fremtidige direktørkontrakter mellem de  

 respektive departementer og direktører.
Personalestyrelsen har i sagens natur ikke et nærmere kendskab  

 til forholdene i forbindelse med indgåelsen af den enkelte direktørkontrakt  

 og opgørelsen af målopfyldelsesgrader mv.
Det ville være stærkt problematisk,  

 hvis Personalestyrelsen generelt valgte at imødekomme aktindsigt efter  

 princippet  

 om meroffentlighed på et sådant ufuldstændigt grundlag.
 Dette udelukker naturligvis ikke, at det enkelte ministerium  

 eller den enkelte styrelse ud fra en konkret afvejning af hensyn træffer  

 beslutning om at give aktindsigt i f.eks. en direktørkontrakt efter  

 princippet  

 om meroffentlighed.
Personalestyrelsen vender snarest tilbage vedrørende oplysninger  

 om udbetalt resultatløn i andre år, jf.
Deres anmodning af 29. august  

 2003. Ligeledes den 10. september 2003 orienterede styrelsen de  

 enkelte direktører om afgørelsen.
I e-mail af 11. september 2003 til styrelsen bad A om  

 klagevejledning.
Samme dag bad A styrelsen om at oplyse hvad de enkelte  

 direktører  

 havde fået i samlet løn (ekskl. resultatlønnen), og hvor stor en procentdel  

 den udbetalte resultatløn udgjorde af det maksimale beløb der kunne udbetales  

 ifølge kontrakten.
Den 12. september 2003 bad A styrelsen oplyse hvad der var  

 udbetalt i resultatløn til hver direktør på resultatkontrakt i 2002, samt  

 direktørens øvrige løn.
Desuden bad A om at få oplyst hvad den enkelte  

 maksimalt kunne have fået udbetalt.
 I brev af 15. september 2003 meddelte styrelsen A at afgørelsen  

 af 10. september 2003 ikke kunne indbringes for anden administrativ  

 myndighed.
 Ved breve af henholdsvis 24. og 25. september 2003 underrettede  

 styrelsen de enkelte direktører om As anmodninger af 29. august 2003,  

 11. og  

 12. september 2003 og om hvilke oplysninger der ville blive udleveret.
Ved brev af 26. september 2003 fik A aktindsigt i den udbetalte  

 resultatløn for direktører på grundlag af direktørkontrakter for perioden  

 1995  

 til 2002. Desuden fik A oplysning om den samlede løn og/eller det lønmæssige  

 beregningsgrundlag for udmøntningen af resultatlønnen i de tilfælde hvor det  

 var oplyst for Personalestyrelsen.
Styrelsen var fortsat ikke indstillet på  

 at  

 imødekomme anmodningen om aktindsigt i kopier af direktørkontrakterne og i  

 materiale om opgørelsen og beregningen af de enkelte direktørers  

 målopfyldelse  

 og resultatløn.
Det gjaldt bl.a. oplysninger om maksimum for resultatløn.  

 Styrelsens begrundelse for afslaget var stort set identisk med begrundelsen  

 for afgørelsen af 10. september 2003. Styrelsen kommenterede dog As  

 indsigelse om at styrelsen måtte have kendskab til de målopfyldelsesgrader  

 der  

 lå til grund for oplysningerne om samlet målopfyldelsesgrad i publikationen  

 Status for direktørkontrakter  

 2002.  

 Styrelsen anførte bl.a.:
   

  

 Særligt om  

 meroffentlighed, princippet i offentlighedslovens § 4, stk. 1, 2. pkt.
Hertil bemærkes, at ganske vist har Personalestyrelsen hidtil  

 modtaget kopi af de indgåede direktørkontrakter.
Men udformningen af den  

 enkelte direktørkontrakt sker decentralt, typisk koordineret med indholdet af  

 en resultatkontrakt mellem det enkelte departement og den pågældende  

 styrelse.  

 Udformningen sker med udgangspunkt i retningslinierne i Personalestyrelsens  

 vejledning om resultatløn for chefer.
Retningslinierne er imidlertid ikke  

 retligt bindende for ministerierne, der kan foretage tilpasninger efter egne  

 behov.
 Det er således forhandlinger mellem det enkelte departement  

 (departementschefen) og den enkelte styrelse (direktøren), der er afgørende  

 for  

 fastlæggelsen af de konkrete resultatmål, vægtningen af disse, måleskalaer,  

 metoder for opgørelse af målopfyldelse samt rammer for resultatlønnens  

 størrelse.  

 Personalestyrelsen er ikke involveret i disse forhandlinger og har således  

 ikke  

 kendskab til de hensyn, der gør sig gældende over for parterne, herunder  

 hensyn  

 til den enkelte direktørs individuelle forhold.
 Vurderingen af og beregningen af de enkelte  

 målopfyldelsesgrader foretages ligeledes decentralt uden Personalestyrelsens  

 deltagelse.
Målopfyldelsesgraden er en faktor i beregningen af  

 resultatlønnens størrelse.
Herudover indgår størrelsen af lønnen (lønramme og  

 varige tillæg af cheflønspuljen). Endelig kan den enkelte departementschef  

 foretage en skønsmæssig forhøjelse af den beregnede resultatløn.
Også  

 fastsættelsen af resultatlønnens størrelse foretages således af de enkelte  

 ministerier uden Personalestyrelsens medvirken.
 Personalestyrelsens status på hjemmesiden baserer sig selvsagt  

 på oplysninger om målopfyldelsesgrad og om udbetalt resultatløn, der er  

 modtaget fra de enkelte departementer.
Men som uddybet ovenfor, har Personalestyrelsen ikke et nærmere  

 kendskab til forholdene i forbindelse med udformningen af kontrakter og  

 opgørelsen af målopfyldelsesgrader mv.
Personalestyrelsen er derfor fortsat  

 ikke indstillet på at imødekomme en videregående aktindsigt efter princippet  

 om meroffentlighed, jf. brevet af 10. september 2003.
Som også anført i brevet af 10. september 2003 udelukker dette  

 ikke, at det enkelte ministerium eller den enkelte styrelse ud fra en konkret  

 afvejning af hensyn træffer beslutning om at give aktindsigt i f.eks. en  

 direktørkontrakt  

 efter princippet om meroffentlighed. Ligeledes den 26. september 2003 orienterede styrelsen  

 direktørerne om afgørelsen.
 A klagede til mig i brev af 20. oktober 2003 over styrelsens  

 afslag af 10. september  

 2003. A  

 skrev bl.a. følgende:
I en tid, hvor resultatlønskontrakter er på hastig fremmarch i  

 det offentlige, og finansministeren har sagt, at de skal bruges meget mere,  

 er  

 der behov for at kunne se, hvilke præstationer lederne af de enkelte  

 institutioner  

 belønnes for.
Tidligere fik de blot deres løn, som offentligheden havde krav  

 på  

 at få oplyst.
Nu får de noget mere, en bonus afmålt efter deres præstation,  

 men den må vi ikke få noget at vide om.
Kun beløbet, ikke forudsætningerne  

 for  

 udbetalingen af beløbet, endsige hvor stor en procentdel af det maksimale  

 beløb, der kan udbetales, beløbet udgør.
Vi må altså ikke få at vide,  

 hvorvidt  

 præstationen består i at skulle sørge for, at der er kontorstole til alle de  

 ansatte eller andre, mere vægtige kriterier.
Det er usundt for demokratiet og  

 befolkningens tillid til højt placerede, skatteyderbetalte embedsmænd, og,  

 som  

 jeg nævnte tidligere, i strid med offentlighedslovens hensigt. Jeg bad Personalestyrelsen om en udtalelse, herunder om  

 styrelsen havde foretaget en konkret vurdering i relation til de enkelte  

 kontrakter, og i bekræftende fald på hvilket grundlag vurderingen var  

 foretaget.
 I brev af 9. januar 2004 udtalte Personalestyrelsen bl.a.  

 følgende:
Særligt om resultatløn Det nuværende koncept for direktørkontrakter Som nævnt ovenfor afgør det enkelte ministerium selv, om man  

 ønsker at anvende resultatløn.
Finansministeriet udsendte i december 2000  

  

 vejledningen Resultatløn for chefer  

  

 , der er baseret på ovennævnte  

 aftalehjemmel.
Et eksemplar af vejledningen vedlægges til orientering.
Vejledningen præsenterer et koncept for resultatløn for  

 direktører og andre chefer.
Konceptet er ikke retligt bindende, men har  

 karakter af anbefalinger, jf. dog ministeriernes pligt til at indsende  

 kontrakter og oplysninger vedrørende udbetalt løn til Personalestyrelsen (se  

 herom nedenfor).
 Af vejledningen fremgår bl.a., at en resultatlønskontrakt er en  

 personlig, skriftlig aftale mellem en direktør mv. og typisk dennes  

 departementschef, som indgås for et år ad gangen.
 For styrelser og institutioner med resultatkontrakt bør der  

 være en klar sammenhæng mellem resultatkontrakten for institutionen og  

 direktørkontrakten.
 Det anbefales i vejledningen, at direktørkontrakten indeholder  

 konkrete mål for direktøren inden for 3 dimensioner:
1. institutionens resultater 2. Strategi og udvikling 3. intern ledelse og personaleudvikling.
 Den førstnævnte dimension bør gives størst vægtning.
Det anbefales endvidere, at der inden for hver dimension  

 opstilles mål med indbyrdes vægtning og måleskalaer.
Det bør tilstræbes, at  

 målsætningerne kan kvantificeres i objektivt målbare resultater, men ofte vil  

 der være elementer af skøn i forbindelse med nogle af måleskalaerne.
 Der bør fastlægges et måleudgangspunkt og hvad fuld  

 målopfyldelse (100 pct.) svarer til, jf. nedenfor.
Når kontraktperioden er gået, kan der foretages en opgørelse af  

 resultaterne inden for de enkelte mål og dimensioner.
På grundlag af resultat  

 og vægtning kan der beregnes en pointscore for hvert mål.
Pointscorerne kan  

 herefter sammentælles til den samlede målopfyldelse.
 Værdien af en fuld målopfyldelse (100 pct.) aftales i den  

 enkelte kontrakt, men bør normalt ikke overstige 15 pct. af lønrammelønnen  

 inkl. varige tillæg fra cheflønspuljen.
Departementschefen kan foretage en skønsmæssig forhøjelse af den  

 således beregnede resultatløn.
En sådan forhøjelse bør dog højst udgøre et  

 beløb svarende til det beregnede beløb og maksimalt 25 pct. af den ovennævnte  

 løn.
Ligeledes kan departementschefen skønsmæssigt nedsætte den beregnede  

 resultatløn.
Det skal nævnes, at Finansministeriet i oktober 2003 udsendte  

 vejledningen Effektiv opgavevaretagelse i staten som et led i  

 regeringens  

 moderniseringsprogram.
Vejledningen vedlægges til orientering.
I vejledningen  

 anbefales en række ændringer i konceptet for styrelsers og institutioners  

 resultatkontrakter  

 og i konceptet for direktørkontrakter.
For sidstnævntes vedkommende er det er hovedprincip i den nye  

 vejledning, at der bør være en endnu tættere sammenhæng mellem  

 direktørkontrakter og resultatkontrakter.
Mindst trefjerdedele af  

 direktørkontraktens  

 mål bør relatere sig direkte til målene i resultatkontrakten for  

 institutionen.  

 Endelig foreslås det i vejledningen, at ministerierne og institutionerne kan  

 vælge at vedlægge direktørkontrakterne som et bilag til resultatkontrakten  

 for  

 institutionen, der normalt offentliggøres, jf. nedenfor, side 10. Der  

 henvises  

 til vejledningens kapitel 3, især afsnit 3.8.
Tidligere ordninger for  

 direktørkontrakter Bestemmelserne i cheflønsordningen fra 1999 gjorde det muligt at  

 etablere resultatløn for styrelses- og institutionschefer generelt samt for  

 de  

 fleste øvrige chefer.
 Tidligere var resultatløn til direktører/institutionschefer  

 hjemlet i nu ophævede aftaler mellem Finansministeriet og Akademikernes  

 Centralorganisation af 19. december 1996 og 21. december 1998. Forud for  

 disse  

 blev direktørkontrakter etableret med hjemmel i nogle nu ophævede  

 rammeaftaler  

 mellem Finansministeriet og centralorganisationerne om effektivisering og  

 udvikling.
De tidligere ordninger fandt således anvendelse for en mindre  

 kreds af chefer.
Endvidere var retningslinierne i resultatlønsordningerne  

 bindende for ministerierne og mere detaljerede.
Personalestyrelsens rolle i forbindelse med de enkelte  

 direktørkontrakter Direktørkontrakter og resultatlønsudbetalinger for årene 1995,  

 1996 og 1997 blev forelagt Finansministeriet til godkendelse.
 Fra 1998 til nu har ministerierne været forpligtet til at  

 indsende kontrakterne og oplysninger om resultatlønsudbetalingerne til  

 Finansministeriet/Personalestyrelsen,  

 til orientering, jf. Resultatløn til chefer, p. 10.
Det fremgår af Effektiv opgavevaretagelse i staten, p. 37 og  

 p. 69, at ministerierne fremover ikke skal indsende direktørkontrakter eller  

 opgørelser over målopfyldelse og resultatlønsudbetaling i tilknytning til den  

 enkelte kontrakt til Personalestyrelsen.
Personalestyrelsen vil fra 2004 i  

 stedet anmode de enkelte ministerier om oplysning om antallet af kontrakter,  

 udmøntningsniveauer og udbetalt resultatløn til brug for styrelsens  

 lønstatistiske arbejde og som led i den generelle lønovervågning.
Der  

 foretages ikke en selvstændig afrapportering på opfyldelsen af mål i  

 direktørkontrakten.
De mål, der er sammenfaldende med mål i  

 resultatkontrakten,  

 vil dog være omfattet af afrapporteringen i årsrapporten, jf. nedenfor, side  

 10.
 Finansministeriet/Personalestyrelsens hidtidige sagsbehandling  

 i forbindelse med direktørkontrakterne har været koncentreret om at følge med  

 i udbredelsen af ordningen, at følge kontrakternes indhold for at vidt angår  

 antal mål inden for de enkelte dimensioner samt at følge målopfyldelsesgrader  

 og resultatlønsudbetalinger, herunder omfanget af departementschefernes  

 skønsmæssige  

 forhøjelser af beløbene.
 Der har således været tale om at påse, at konceptet overordnet  

 set blev fulgt, og at det ikke gav anledning til en umotiveret lønglidning  

 for  

 de øverste chefer.
 Derimod har Finansministeriet/Personalestyrelsen ikke foretaget  

  og ikke kunnet foretage  en materiel vurdering og prøvelse af de  

 enkelte  

 måls relevans og indbyrdes vægtning samt af de enkelte direktørers  

 målopfyldelsesgrader  

 på de enkelte områder, endsige vurdere målopfyldelsen på de enkelte punkter.
 Generelle, anonymiserede observationer er blevet offentliggjort  

 i Resultatløn for chefer, p. 53, og på Personalestyrelsens hjemmeside (senest  

 Status for direktørkontrakter  

 2002,  

 der vedlægges).
 Den skitserede udvikling i Personalestyrelsens rolle har  

 sammenhæng med den almindelige decentralisering på lønområdet, hvor skøn og  

 ansvar i forbindelse med fastsættelsen af lønnen i stigende grad ligger  

 lokalt.
Begrundelsen for  

 Personalestyrelsens afgørelse Som det fremgår af sagen, har Personalestyrelsen udleveret  

 oplysninger om udbetalt resultatløn samt andre lønoplysninger, i det omfang  

 ministerierne har oplyst disse til Personalestyrelsen.
Derimod har  

 Personalestyrelsen  

 ikke udleveret direktørkontrakterne, herunder disses vilkår mht. maksimum for  

 resultatlønnen.
Ligeledes har styrelsen ikke givet oplysninger i øvrigt om  

 opgørelse af målopfyldelsesgrader og beregning af den enkelte direktørs  

 resultatløn.
 Personalestyrelsen har i sin afgørelse peget på, at det enkelte  

 ministerium eller den enkelte styrelse ud fra en konkret afvejning af hensyn  

 kan træffe beslutning om at give aktindsigt i f.eks. en direktørkontrakt  

 efter  

 princippet om meroffentlighed.
 Baggrunden for afgørelsen er uddybet i det følgende.
Vedrørende  

 offentlighedslovens § 2, stk. 2 og stk. 3 Det følger af lovbemærkningerne, at adgangen til at meddele  

 aktindsigt i oplysninger om offentligt ansattes lønmæssige forhold efter  

 offentlighedslovens § 2, stk. 3, kun omfatter oplysninger om løn i økonomisk  

 forstand.
Derimod er de nærmere oplysninger om omstændighederne i forbindelse  

 med tildelingen af et tillæg ikke omfattet af bestemmelsen.
 Personalestyrelsen har lagt til grund, at det ovennævnte fortsat  

 udtrykker gældende ret i relation til offentligt ansattes lønforhold.  

 Personalestyrelsen antager, at lovgiver har fundet, at der er behov for at  

 beskytte den enkelte ansatte mod aktindsigt i forhold og vilkår af personlig  

 karakter i forbindelse med lønfastsættelsen  hensyn der også betinger,  

 at der  

 ikke er adgang til aktindsigt i personelbedømmelser og referater af  

 udviklingssamtaler  

 (herunder ledelsesudviklingssamtaler) mv.
 Personalestyrelsen har hverken i lovforarbejderne eller andet  

 materiale fundet grundlag for en antagelse om, at de nævnte hensyn ikke  

 skulle  

 gælde i relation til visse embedsmænd, f.eks. direktører  eller at de  

 ikke  

 skulle gælde i tilfælde, hvor kriterier for og bedømmelser af grundlaget for  

 lønforbedringer udformes som resultatlønsordninger eller som mere eller  

 mindre  

 resultatlønslignende konstruktioner.
 Personalestyrelsen har i vurderingen af sagen endvidere lagt  

 vægt på Folketingets Ombudsmands udtalelse af 20. maj 2003 til ( ) i en sag,  

 hvor ( ) havde klaget over Justitsministeriets afslag på aktindsigt i  

 rigspolitichefens  

 direktørkontrakter.
 Det er således fortsat Personalestyrelsens opfattelse, at retten  

 til aktindsigt i lønoplysninger ikke omfatter direktørkontrakter.
Vedrørende  

 offentlighedslovens §  

 13, stk. 1, nr.  

 6 Personalestyrelsen har i sin afgørelse henvist til  

 lovbemærkningerne til § 2, stk. 2, for så vidt angår tilaktering af akter fra  

 personalesager til generelle sager og anvendelsen af § 13, stk. 1, nr. 6 (jf.  

 i øvrigt også betænkning nr. 1349, p. 76 og bilag 1 til retsudvalgets  

 betænkning,  

 udvalgets spørgsmål 12 og justitsministerens svar herpå).
 Personalestyrelsen er ikke ansættelsesmyndighed for de enkelte  

 direktører, hvis personalesager selvsagt ligger i vedkommende ministerium.  

 Anmodningen om aktindsigt er rettet til Personalestyrelsen som  

 ressortmyndighed for løn- og ansættelsesvilkår for personale i staten.
Det følger af Personalestyrelsens almindelige virksomhed, at  

 styrelsen i en række situationer modtager materiale om enkeltpersoners løn-  

 og ansættelsesvilkår.
Det kan følge af styrelsens almindelige  

 rådgivningsvirksomhed  

 eller af bestemte procedurer og kompetenceforhold i øvrigt.
Det sker således bl.a. i forbindelse med konkret rådgivning af  

 ministerier og styrelser i sager af personaleadministrativ art.
Det  

 forekommer  

 f.eks. også i forbindelse med de fagretlige procedurer for behandling af  

 afskedigelser  

 og afskedigelser af tillidsrepræsentanter.
Endvidere følger det af gældende  

 kompetenceforhold, at visse beslutninger og aftaler vedrørende lønforhold for  

 chefer i staten kun kan træffes af Personalestyrelsen eller med  

 Personalestyrelsens godkendelse, eller at der i forbindelse med de pågældende  

 dispositioner skal ske en orientering af Personalestyrelsen.
Personalestyrelsens udgangspunkt er således, at § 13, stk. 1,  

 nr. 6, giver hjemmel til at meddele afslag på aktindsigt i  

 Personalestyrelsens  

 sager, for så vidt angår sådanne oplysninger, der efter § 2, stk. 2 og stk. 3  

 ikke er omfattet af aktindsigten i en personalesag.
Et modsat udgangspunkt  

 ville i mange tilfælde gøre den enkelte ansattes beskyttelse i medfør af  

 loven  

 illusorisk og ville indebære alvorlige konsekvenser for Personalestyrelsens  

 virke som statslig arbejdsgivermyndighed.
For så vidt angår den konkrete sag har Personalestyrelsen  

 foretaget en gennemgang af akterne i de sager, anmodningen om aktindsigt  

 vedrører, såvel de omhandlede direktørkontrakter som andet materiale.
Det er  

 Personalestyrelsens vurdering, at hver enkelt af de pågældende kontrakter må  

 karakteriseres som en aftale, der fastlægger kriterier og rammer for en  

 individuel, personlig løndel i overensstemmelse med Finansministeriets  

 overordnede retningslinier og anbefalinger.
Personalestyrelsen er af den  

 opfattelse,  

 at de i en personalesag ikke kan være omfattet af retten til aktindsigt, jf.  

 de  

 betragtninger, der er anført ovenfor vedrørende offentlighedslovens § 2, stk.  

 2 og 3.
 Den omstændighed, at ministerierne har været forpligtet til at  

 indsende kontrakterne til Finansministeriet, henholdsvis Personalestyrelsen,  

 oprindeligt som led i en godkendelsesordning, senere hen til orientering,  

 indebærer  

 ikke, at de beskyttelseshensyn, der tilgodeses i offentlighedslovens § 2,  

 herefter ikke skulle foreligge.
Personalestyrelsen har  på baggrund af en afvejning af disse  

 hensyn over for offentlighedens mulighed for indsigt i spørgsmål af almen  

 interesse  fundet, at der bør lægges afgørende vægt på de hensyn, der  

 ligger  

 bag § 2, herunder risikoen for retstab eller skadevirkning i forhold til det  

 enkelte ministerium eller den enkelte direktør.
Styrelsen har herved lagt  

 vægt  

 på, at der i vidt omfang er taget hensyn til mediernes og offentlighedens  

 adgang til oplysninger om styringen af statsinstitutionerne og direktørernes  

 lønforhold, jf. nedenfor, side 10-11.
Styrelsen finder hermed, at retten til aktindsigt kan begrænses  

 efter § 13, stk. 1, nr. 6, jf.
Personalestyrelsens afgørelse af 10. september  

 2003.
Vedrørende meroffentlighed Personalestyrelsen har i brevet af 10. september 2003 til (A)  

 redegjort for sine overvejelser vedrørende meroffentlighed.
Synspunkterne er  

 uddybet i styrelsens brev af 26. september 2003 til (A). Personalestyrelsen  

 kan  

 henholde sig hertil.
 Det kan tilføjes, at det må anses for givet, at kontrakterne er  

 udformet i tillid til, at den pligtmæssige indsendelse til  

 Finansministeriet/Personalestyrelsen  

 ikke ville medføre et retstab eller en skadevirkning i øvrigt for det enkelte  

 ministerium eller den enkelte direktør mv.
 Men som også anført i brevene til (A) har de enkelte ministerier  

 mv. mulighed for at bevilge meroffentlighed på baggrund af en konkret  

 vurdering  

 af forholdene i forbindelse med de pågældende kontrakter.
Generelt vedrørende  

 offentlighed i forbindelse med lønfastsættelse og mål- og resultatstyring Offentlighedsloven indebærer en ret til aktindsigt i oplysninger  

 om den enkelte offentligt ansattes løn, herunder de enkelte løndele.  

 Herudover  

 kan de enkelte ministerier give yderligere aktindsigt i baggrunden for  

 lønforbedringer efter princippet om meroffentlighed.
 I vejledningen Resultatløn for chefer, p. 27, anbefales det,  

 at der internt i institutionerne er åbenhed omkring indholdet i  

 resultatlønskontrakten  

 og opfyldelsen af resultatmålene, selvom kontrakten kan anses som en  

 personlig  

 aftale mellem den pågældende chef og dennes overordnede.
Ligeledes er direktørkontrakterne omtalt i aftale af 29. maj  

 2002 om samarbejde og samarbejdsudvalg i statens virksomheder og  

 institutioner  

 mv. og i vejledningen herom.
Aftalens pkt. 3 fastsætter således bl.a.:  

 Efter  

 indgåelse af resultatlønsaftaler for direktører informeres samarbejdsudvalget  

 om de dele af kontrakten, som vedrører institutionens resultater. I vejledningen om samarbejdsaftalen bemærkes der herom:
Resultatlønskontrakter for direktører er en personlig aftale  

 mellem institutionens øverste chef og dennes overordnede.
I kontrakten  

 fastsættes f.eks. en række personlige mål og en række mål vedrørende  

 institutionens  

 resultater.
De personlige mål, som aftales i resultatlønskontrakten, er ikke  

 til orientering i samarbejdsudvalget ligesom vægtningen af målopfyldelsen,  

 som danner basis for direktørens/institutionschefens løn, heller ikke er  

 omfattet af informationspligten.
Samarbejdsudvalget skal imidlertid  

 orienteres  

 om de dele af kontrakten, som vedrører institutionens resultater og  

 eventuelle  

 personalepolitiske forhold. Som ovenfor nævnt bør der for styrelser og institutioner med  

 resultatkontrakt være en klar sammenhæng mellem resultatkontrakten for  

 institutionen og direktørkontrakten  en sammenhæng, der yderligere  

 styrkes i  

 forbindelse med de ændringer, der fremgår af Effektiv opgavevaretagelse  

 i staten,  

 jf. ovenfor, side 5.
Om institutionernes resultatkontrakter anfører Effektiv  

 opgavevaretagelse i staten, p. 38: På linie med finanslov og  

 årsrapport bør  

 resultatkontrakter for institutioner derfor gøres tilgængelige for  

 offentligheden fx på institutionens hjemmesider.
Dette er almindelig  

 praksis.
Afrapporteringen vedrørende de eksternt rettede mål i  

 institutionernes resultatkontrakter sker i årsrapporterne (tidligere  

 virksomhedsregnskaberne),  

 jf. bl.a. Effektiv opgavevaretagelse i staten, p. 69 ff. og  

 aktstykke 63 af  

 26. november 2002 til Finansudvalget.
Det fremgår af aktstykket, at  

 årsrapporterne  

 tilsendes ressortdepartementerne, Finansministeriet, Finansudvalget og  

 Rigsrevisionen,  

 og at de i øvrigt skal være offentligt tilgængelige.
Tilsvarende var gældende  

 for virksomhedsregnskaberne.
 Rigsrevisionen fører i øvrigt tilsyn og kontrol med  

 statsinstitutionernes forvaltning, bl.a. løn- og personaleadministrationen.
 Det er således Personalestyrelsens opfattelse, at der allerede  

 i medfør af offentlighedsloven  sammenholdt med Finansministeriets og  

 Personalestyrelsens vejledningsmateriale og principperne for  

 resultatkontrakter  

 og årsrapporter  er en betydelig grad af åbenhed omkring mål- og  

 resultatstyringen,  

 både i relation til de enkelte institutioners medarbejdere og i forhold til  

 offentligheden.
 I konsekvens af ændringerne, der er anført i Effektiv  

 opgavevaretagelse i staten vil Personalestyrelsen i den forbindelse  

 generelt  

 anbefale, at der i så høj grad som muligt udvises åbenhed om  

 direktørkontrakterne,  

 jf. bl.a. princippet om meroffentlighed.
Vedrørende behandlingen af  

 begæringen om aktindsigt (A)s første anmodning til Personalestyrelsen om aktindsigt  

 blev fremsendt med e- mail torsdag den 14. august 2003, kl. 17.14.  

 Personalestyrelsen kvitterede for modtagelsen ved e-mail af 14. august 2003,  

 kl. 17.21. Den 19. august 2003 kl. 11.45 fremsendte (A) en udtalelse fra  

 Ombudsmanden til brug for sagsbehandlingen.
Ved e-mails mandag den 25. august  

 2003, kl. 12.04 og tirsdag den 26. august 2003, kl. 16.28 fremsendte (A)  

 rykkere.
Personalestyrelsen afsendte et foreløbigt svar med e-mail  

 tirsdag den 26. august kl. 17.28. Personalestyrelsen beklager, at det  

 foreløbige  

 svar ikke blev afsendt på et tidligere tidspunkt, hvilket skyldes en fejl.  

 Styrelsen  

 har beklaget forholdet over for (A) i sidstnævnte mail. A kommenterede styrelsens udtalelse i brev af 29. januar  

 2004. A  

 skrev bl.a. følgende:
 På side 7 skriver styrelsen, at den antager at lovgiver har  

 fundet, at der er behov for at beskytte den enkelte ansatte mod aktindsigt i  

 forhold og vilkår af personlig karakter i forbindelse med  

 lønfastsættelsen.  

 Der henvises til lovforarbejderne.
Af disse og debatten i Folketinget fremgår det med stor klarhed,  

 at spørgsmålet om resultatlønskontrakter for topcheferne i det offentlige  

 overhovedet ikke blev berørt.
Der var ingen diskussion om dette emne  

 overhovedet.
 Tværtimod handlede hele lovarbejdet om at beskytte de såkaldte  

 frontliniemedarbejdere som f.eks. politifolk, fængselspersonale og ansatte i  

 skatteforvaltningerne mod chikane fra emsige borgere, der havde set sig sure  

 på sagsbehandlerne.
Jeg skal fastholde, at en kontrakt, der beskriver de mål, som  

 departementet ønsker at direktøren skal opfylde for at gøre institutionen så  

 effektiv som muligt, er et offentligt anliggende og ikke en privat sag.
I det  

 omfang, der er stærkt private ting i kontrakten, kan disse så udelades.
 At hemmeligholde alt  som princip, som Personalestyrelsen gør   

 er i lodret strid med offentlighedslovens hensigt.
 Personalestyrelsens beskrivelser af, hvordan den nu vil  

 anbefale størst mulig offentlighed, når resultatlønskontrakter i fremtiden  

 skal være så identiske som muligt med institutionskontrakterne, må holdes  

 uden  

 for vurderingen i denne sag, idet denne sag drejer sig om 2002 og 2001. Så  

 alt  

 det, styrelsen skriver herom på side 10 og 11 bør ombudsmanden se helt bort  

 fra.
Når Personalestyrelsen nu svinger sig op til at tale om, at der  

  hvis kontrakterne udleveres  er risiko for retstab eller  

 skadevirkning i  

 forhold til det enkelte ministerium eller den enkelte direktør,  

 forekommer  

 helt ude af proportion, når henses til, at 27 af ca. 60 direktører   

 efter  

 Personalestyrelsens afslag  har udleveret deres kontrakter, fordi de  

 ikke  

 ser, at det kan skade dem på nogen måde. Ombudsmandens udtalelse   


  

 Vedrørende offentlighedslovens § 13, stk. 1, nr. 6, og stk. 2 Personalestyrelsen har som begrundelse for afslaget på aktindsigt henvist til  

 offentlighedslovens § 13, stk. 1, nr. 6, jf. § 2, stk. 2 og 3. § 13, stk. 1,  

 nr. 6, og stk. 2 i offentlighedsloven (lov nr. 572 af 19. december 1985 om  

 offentlighed i forvaltningen med senere ændringer) har følgende ordlyd:
  

  

 § 13.  

  

 Retten til aktindsigt kan begrænses i det omfang, det er nødvendigt til  

 beskyttelse af væsentlige hensyn til private og offentlige interesser, hvor hemmeligholdelse efter forholdets  

 særlige karakter er påkrævet.
Stk. 2.  

  

 Gør hensyn som  

 nævnt i stk. 1 sig kun gældende for en del af et dokument, skal den  

 pågældende  

 gøres bekendt med dokumentets øvrige indhold. I forbindelse med fremsættelsen af forslaget til den tidligere  

 offentlighedslovs § 2, stk. 2, nr. 4, som danner grundlag for den  

 nuværende offentlighedslovs § 13, stk. 1, nr. 6, blev bl.a. følgende  

 bemærkninger  

 fremsat (Folketingstidende 1969- 70, tillæg A, sp. 587 ff):
 Til stk. 2.  

  

 Efter  

 stk. 2 kan en begæring om at få oplysninger afslås efter et konkret skøn i  

 hvert enkelt tilfælde, hvis adgangen til at blive gjort bekendt med sagens  

 dokumenter  

 findes at burde vige for visse nærmere opregnede væsentlige hensyn.
 ad nr. 4.
Justitsministeriet har i overensstemmelse med  

 kommissionsudkastet fundet det påkrævet at indsætte en bestemmelse, hvorefter  

 interesser, der enten ikke egner sig til selvstændig formulering, eller som  

 man  

 ikke ved lovens udformning har kunnet overskue, vil kunne begrunde undtagelse  

 fra offentlighedsprincippet.
Det forudsættes, at der kun vil blive gjort brug  

 af bestemmelsen i tilfælde, hvor hemmeligholdelse af hensyn til det  

 offentliges eller enkeltpersoners interesse er klart påkrævet. I betænkning nr. 857/1978 om offentlighedslovens revision, s.  

 260 f, har udvalget om den tidligere  

 bestemmelses rækkevidde bl.a. skrevet således:
Der kan være anledning til indledningsvis at fastslå, at den  

 eksemplifikation på bestemmelsens anvendelsesområde, der er givet i  

 forarbejderne [Folketingstidende 1969-70, tillæg A, sp. 589; min bemærkning],  

 utvivlsomt ikke er udtømmende, men at også andre beskyttelsesinteresser end  

 de nævnte kan komme i betragtning.
Tværtimod er forholdet antagelig det, at  

 der næppe på forhånd kan drages absolutte grænser for, hvilke  

  

 typer  

  

 af interesser der i givet fald vil  

 kunne varetages gennem anvendelse af generalklausulen.
I det omfang, der er  

 spørgsmål om at begrænse offentlighedsprincippet af hensyn til interesser,  

 der  

 falder uden for de i lovmotiverne nævnte, vil der dog givetvis blive stillet  

 strengere krav med hensyn til styrken af det aktuelle beskyttelsesbehov.
I  

 det hele taget må det i overensstemmelse med forarbejderne lægges til grund,  

 at undtagelse efter bestemmelsen kun kan gøres,  

  

 hvor det er klart påkrævet,  

  

 jfr. ( ) En samlet vurdering af de tilfælde, hvor bestemmelsen efter de  

 foreliggende oplysninger har været bragt i anvendelse i praksis, efterlader  

 det indtryk, at den i betydelig udstrækning  til dels med støtte i den  

 ovenfor gengivne motivudtalelse  er blevet benyttet til at tilgodese  

 beskyttelsesinteresser, der som sådanne er anerkendt ved udformningen af  

 lovens øvrige undtagelsesbestemmelser, men hvor de udtrykkelige bestemmelser  

 har vist sig utilstrækkelige. Endvidere anførte udvalget bl.a. følgende om den generelle  

 forståelse af bestemmelserne i den dagældende offentlighedslovs § 2, stk. 2  

 (s. 263):
Indledningsvis bemærkes, at den i bestemmelserne forudsatte  

 interesseafvejning på grundlag af et væsentlighedskriterium indebærer, at der  

 skal foretages et konkret skøn i hvert enkelt tilfælde, og der må herunder  

 også  

 foretages en konkret vurdering for hvert enkelt dokument for sig ( ). At  

 adgangen  

 til aktindsigt kun kan begrænses af hensyn til  

  

 væsentlige  

  

 interesser må endvidere antages at indebære, at  

 begæringer om at få oplysninger kun kan afslås, såfremt der er  

  

 nærliggende fare  

  

 for, at de nævnte  

 interesser vil lide skade af betydning ( ) Udvalget henviste endvidere (s. 265) til en udtalelse i en  

 tidligere ombudsmandssag, gengivet i Folketingets Ombudsmands beretning for  

 1974, s. 328* (  

 340 f  

 ),  

 hvoraf bl.a. fremgår:
Jeg finder i denne forbindelse at burde pege på den bestående  

 almindelige risiko for, at de meget generelt formulerede undtagelsesregler i  

 offentlighedslovens § 2, stk. 2, herunder navnlig reglen vedrørende nr. 4 (  

 ),  

 kan føre til en betænkelig udvanding af offentlighedslovens hovedprincip.  

 Denne risiko må efter min mening imødegås, dels ved en forholdsvis stram  

 fortolkning af undtagelsesreglerne, jfr. herved offentlighedskommissionens  

 betænkning  

 nr. 325/1963, side 61, (  oplysning kun kan nægtes, hvor der er  

 nærliggende  

 fare for, at de nævnte interesser vil lide skade af betydning) og  

 Folketingstidende  

 1969-70, tillæg A, sp. 589, hvorefter afslag på aktindsigt efter nr. 4  

 forudsætter, at der foreligger tilfælde, hvor hemmeligholdelse af  

 hensyn til  

 det offentliges eller enkeltpersoners interesse er klart påkrævet, dels  

 ved  

 at der i forbindelse med kontrol med lovens overholdelse, bl.a. fra  

 ombudsmandsinstitutionens  

 side, fordres en konkretiseret og solid begrundelse for vedkommende  

 myndigheds  

 afslag på aktindsigt. Udvalget skrev herefter bl.a. følgende om bestemmelsen (s. 285):
Det er udvalgets opfattelse, at en sådan generalklausul bør  

 opretholdes i forbindelse med offentlighedslovens revision.
Udvalget har i så  

 henseende navnlig lagt vægt på,  

  

 at  

  

 der ikke i den periode, offentlighedsloven har været i kraft, er indhøstet så  

 udførlige erfaringer, at det er muligt med rimelig grad af sikkerhed at  

 overskue  

 alle de undtagelsesbehov, der vil kunne opstå i praksis,  

  

 at  

  

 en generalklausul er påkrævet for at undgå, at visse meget  

 specielle undtagelsesbehov opregnes udtrykkeligt i loven  

  

 samt at  

  

 en generalklausul giver loven en ønskelig smidighed med  

 hensyn til at kunne tilpasses nye undtagelsesbehov, der måtte opstå i  

 fremtiden,  

 således at hyppige ændringer af loven kan undgås.
Udvalget skal dog samtidig  

 understrege, at generalklausulen som hidtil kun forudsættes anvendt i  

 begrænset  

 omfang og kun, hvor der er et klart behov derfor. På denne baggrund blev bestemmelsen i den nuværende  

 offentlighedslovs § 13 vedtaget.
Det fremgår af forarbejderne  

 (Folketingstidende 1985-86, tillæg A, sp. 229) at det forudsættes at  

 bestemmelsen  

 som hidtil kun anvendes i begrænset omfang hvor der er et klart behov derfor,  

 og i øvrigt henvises der til beskrivelsen i den nævnte betænkning.
 Justitsministeriet har i vejledning om offentlighedsloven (1986)  

 pkt. 44 bl.a. anført følgende:
I tilfælde, hvor der kan være begrundet tvivl om, hvorvidt en  

 begæring om aktindsigt bør afslås efter § 13, vil det kunne være rimeligt at  

 indhente en udtalelse fra den, hvis interesse kan være til hinder for, at  

 begæringen imødekommes.
Hvis der f.eks. således i en sag indgår dokumenter  

 vedrørende  

 en straffesag, bør der efter omstændighederne indhentes en udtalelse fra  

 vedkommende politimester om, hvorvidt efterforskningshensyn taler imod  

 meddelelse af aktindsigt. Som det ses, forudsætter anvendelse af § 13 som helhed at  

 vurderingen af de beskrevne hensyn foretages konkret.
Dertil kommer at  

 anvendelse af § 13, stk. 1, nr. 6, yderligere forudsætter at de hensyn der  

 skal  

 kunne begrunde at en oplysning tilbageholdes, gør sig gældende med betydelig  

 vægt.
Konkret vurdering Personalestyrelsen har i sin afgørelse af 10. september 2003  

 begrundet afslaget efter § 13, stk. 1, nr. 6, med en henvisning til  

 forarbejderne til offentlighedslovens § 2, stk. 2. Styrelsen har ikke  

 herudover  

  heller ikke i afgørelsen af 26. september 2003  angivet hvilke  

 konkrete  

 hensyn der ligger bag afslaget. (Jeg er i den forbindelse opmærksom på at  

 afslaget på meroffentlighed er anderledes begrundet.) Dette kunne give  

 indtryk  

 af at styrelsen ikke har foretaget en konkret vurdering som krævet efter §  

 13,  

 stk. 1, nr. 6.
 Styrelsen har imidlertid i sin udtalelse til mig anført at  

 styrelsen har foretaget en gennemgang af akterne i de sager anmodningen om  

 aktindsigt vedrører, såvel de omhandlede direktørkontrakter som andet  

 materiale, og at styrelsen  på baggrund af en afvejning af de  

 beskyttelseshensyn  

 der tilgodeses i § 2, over for offentlighedens mulighed for indsigt i  

 spørgsmål af almen interesse  har fundet at der skulle gives afslag på  

 aktindsigt.
 Jeg må herefter lægge til grund at styrelsen har foretaget en  

 konkret vurdering af de modstående interesser.
Vurderingen og  

 grundlaget herfor De hensyn som styrelsen har henvist til, er hensynene bag § 2,  

 stk. 2 og 3. Bestemmelserne har denne ordlyd:
   

  

 § 2.
Stk. 2.  

  

 Bortset fra  

 bestemmelsen i § 6 gælder loven endvidere ikke for sager om ansættelse eller  

 forfremmelse i det offentliges tjeneste.
Det samme gælder for andre sager om  

 enkeltpersoners ansættelsesforhold i det offentliges tjeneste, jf. dog stk. 3  

 og § 4, stk. 2.
Stk.  

 3.  

  

 I sager som nævnt i stk. 2, 2. pkt.,  

 gælder loven for oplysninger om den ansattes navn, stilling, uddannelse,  

 arbejdsopgaver, lønmæssige forhold og tjenesterejser.
For så vidt angår  

 ansatte i chefstillinger, gælder loven endvidere for oplysninger om  

 disciplinære reaktioner af advarsel eller derover.
Det gælder dog kun for et  

 tidsrum af to år efter, at den endelige afgørelse herom er truffet. Bestemmelserne fik deres nuværende formulering ved lov nr. 276  

 af 13. maj 1998 om ændring af lov om offentlighed i forvaltningen.
Af  

 forarbejderne vedrørende de nævnte bestemmelser fremgår bl.a. følgende  

 (Folketingstidende 1997-98 (2. samling), tillæg A, s. 894-896):
Uden for bestemmelsens anvendelsesområde falder sager  

 vedrørende personalemæssige spørgsmål, der ikke angår enkeltpersoner  

 (generelle personalesager). Der kan f.eks. være tale om sager vedrørende  

 generel lønforhandling med personaleorganisationer eller sager vedrørende  

 generelle udvekslingsordninger mv. med andre myndigheder.
Sådanne sager vil i  

 det hele være undergivet aktindsigt efter de almindelige regler i lovens §§  

 4-14.
Det kan forekomme, at dokumenter fra konkrete personalesager  

 indgår i (tilakteres) generelle personalesager.
Der kan f.eks. være tale om,  

 at et dokument fra en konkret personalesag anvendes som baggrunds- eller  

 dokumentationsmateriale i en sag om generelle personalemæssige spørgsmål.
Den  

 foreslåede bestemmelse vil ikke kunne anvendes på en begæring om aktindsigt i  

 sidstnævnte sag, jf. ovenfor.
I sådanne tilfælde vil der imidlertid normalt  

   

 på grundlag af de hensyn, der ligger bag bestemmelsen  kunne gives  

 afslag på  

 aktindsigt i de nævnte dokumenter fra den konkrete sag efter § 13, stk. 1,  

 nr.  

 6.
 Det anførte vedrørende § 13, stk. 1, nr. 6, gælder ikke for  

 oplysninger, der er omfattet af stk. 3, og som ikke i konkrete personalesager  

 ville kunne undtages fra aktindsigt, jf. nedenfor.
 Til stk. 3.
 1.  

  

 Bestemmelsen  

 indebærer, at visse oplysninger i konkrete personalesager som nævnt i stk. 2,  

 2. pkt., alligevel er omfattet af offentlighedsloven.
Endvidere er oplysninger om lønmæssige forhold omfattet af  

 loven.
Det gælder ikke kun oplysninger om grundløn mv., men også oplysninger  

 om  

 f.eks. merarbejdsvederlag, kvalifikations- og funktionsløn, særlige tillæg,  

 fratrædelsesgodtgørelse og pension mv.
I forlængelse heraf er også  

 oplysninger  

 om tjenesterejser, herunder bl.a. rejseregnskaber, undergivet aktindsigt  

 efter  

 lovens almindelige regler.
Oplysninger om de nærmere omstændigheder i  

 forbindelse med f.eks. tildeling af tillæg eller indgåelse af aftaler om  

 fratrædelsesgodtgørelse  

 er derimod ikke omfattet af bestemmelsen. I de almindelige bemærkninger til lovforslaget er bl.a. anført  

 at den i 1997 nedsatte arbejdsgruppe vedrørende aktindsigt i personalesager i  

 sin betænkning nr. 1349/1997 gav udtryk for at den dagældende ordning gav  

 anledning til helt særlige problemer på personalesagsområdet.
Herom er bl.a.  

 anført følgende (Folketingstidende 1997-98 (2. samling), tillæg A, s. 891 og  

 892):
Arbejdsgruppen lægger herved navnlig vægt på den utryghed og  

 usikkerhed, der kan følge af, at der, f.eks. som reaktion på en tjenstlig  

 handling, som led i almindelig nysgerrighed eller som led i et rent privat  

 mellemværende mellem ansøgeren og den ansatte, begæres aktindsigt i  

 oplysninger,  

 som den ansatte kan betragte som følsomme, og som efter den ansattes  

 opfattelse  

  ofte med rette  må anses for helt irrelevante i forhold til en  

 saglig bedømmelse  

 af den pågældendes udførelse af sin tjeneste.
Særligt for så vidt angår  

 begæringer  

 om aktindsigt, der fremsættes som reaktion på tjenstlige handlinger, peger  

 arbejdsgruppen  

 på, at det i mange tilfælde må anses for mest rimeligt og naturligt at  

 henvise  

 den pågældende til at gå efter bolden ved at klage til en  

 eventuel overordnet  

 myndighed mv. over den trufne afgørelse eller den udviste adfærd i stedet for  

 at gå efter manden ved at begære aktindsigt i den ansattes  

 personalesag.
 Efter arbejdsgruppens opfattelse er den nævnte utryghed og  

 usikkerhed  sammenholdt med, at en række af de pågældende oplysninger  

 som  

 nævnt må anses for at være uden eller af meget begrænset interesse for  

 offentligheden  uacceptabel.
Hertil kommer efter arbejdsgruppens opfattelse nogle mere  

 håndgribelige forhold.
De ansatte bør således af hensyn til forvaltningens  

 effektivitet mv. så vidt muligt kunne arbejde under rammer, der er præget af  

 tryghed, og ikke udsættes for urimelige psykiske belastninger, f.eks. i form  

 af  

 uvished om, hvad udleverede personaleoplysninger kan eller vil blive anvendt  

 til.
Arbejdsgruppen peger også på vigtigheden af, at de ansatte  ikke  

 mindst  

 det såkaldte frontliniepersonale  ikke kan blive udsat for pression i  

 form af  

 trusler om aktindsigt, og på risikoen for, at det med den nævnte utryghed og  

 usikkerhed kan blive vanskeligt at tiltrække kvalificerede ansøgere og at  

 fastholde allerede ansatte i deres stillinger.
4.2.2. Ved vurderingen af, hvilke oplysninger i personalesager  

 der herefter bør være omfattet af loven, har arbejdsgruppens principielle  

 udgangspunkt været, at der skal være tale om oplysninger, som på den ene side  

 kan siges at være af reel interesse for offentligheden, og som på den anden  

 side kan offentliggøres uden væsentlige skadevirkninger for de ansatte eller  

 for den pågældende ansættelsesmyndighed. I et bilag til Retsudvalgets betænkning over lovforslaget  

 afgivet den 30. april 1998 er optrykt Justitsministeriets svar på et  

 spørgsmål  

 (nr. 25) vedrørende et notat udarbejdet af professor Claus Haagen Jensen og  

 lektor Oluf Jørgensen, Aalborg Universitet.
Ministeriet har bl.a. anført  

 følgende vedrørende forslagets virkning på generelle personalesager  

 (Folketingstidende 1997-98 (2. samling), tillæg B, s. 97):
 Lovforslaget har til formål at beskytte de enkelte offentligt  

 ansatte gennem en begrænsning i offentlighedens adgang til aktindsigt i  

 oplysninger om deres forhold, jf. pkt. 1 i lovforslagets almindelige  

 bemærkninger.  

 Lovforslaget har derimod ikke til formål at begrænse retten til aktindsigt i  

 dokumenter  

 og oplysninger vedrørende generelle personalemæssige forhold, der bl.a. kan  

 belyse den offentlige forvaltnings personalepolitik.
Som anført i de citerede bemærkninger vil det dog kunne  

 forekomme, at oplysninger vedrørende enkelte ansatte, som efter den  

 foreslåede  

 ordning ville kunne undtages fra aktindsigt, hvis de lå i konkrete  

 personalesager, (også) ligger i generelle personalesager.
Lovforslagets  

 formål  

 taler i sådanne tilfælde afgørende for, at det ikke er det formelle  

 sagstilhørsforhold, men derimod oplysningernes karakter, der er afgørende for  

 spørgsmålet om aktindsigt.
Det er på den baggrund, at det i de citerede  

 bemærkninger er anført, at der i så fald normalt vil kunne gives afslag på  

 aktindsigt efter § 13, stk. 1, nr. 6. Efter Justitsministeriets opfattelse er  

 der her ikke tale om noget klart brud med offentlighedslovens  

 formål, men om  

 en naturlig konsekvens af den foreslåede ordning vedrørende konkrete  

 personalesager.
Det tilføjes, at det anførte svarer til, hvad der allerede  

 gælder på andre lignende områder.
Efter offentlighedslovens § 2, stk. 1, 1.  

 pkt., gælder loven f.eks. ikke for sager inden for strafferetsplejen.
I det  

 omfang  

 oplysninger fra sådanne sager indgår i andre sager, der ikke er undtaget fra  

 lovens  

 anvendelsesområde, kan bestemmelsen ikke anvendes på begæringer om aktindsigt  

 i sidstnævnte sager.
I sådanne tilfælde er det imidlertid almindeligt  

 antaget,  

 at der efter omstændighederne kan gives afslag efter § 13, stk. 1, nr. 3 og  

 6,  

 jf. nærmere John Vogter, Offentlighedsloven (1992), side 69, og Hans  

 Gammeltoft-Hansen m.fl., Forvaltningsret (1994), side  

 269. Om de overvejelser der ligger bag lovens regler, er det i  

 forarbejderne generelt anført, som det fremgår, at oplysninger i  

 personalesager  

 bør være omfattet af adgangen til aktindsigt hvis de på den ene side kan  

 siges  

 at være af reel interesse for offentligheden og på den anden side kan  

 offentliggøres uden væsentlige skadevirkninger for de ansatte eller den  

 pågældende ansættelsesmyndighed.
De hensyn der ligger bag ændringen af § 2,  

 er  

 således først og fremmest hensynet til de enkelte offentligt ansatte.
Der er  

 lagt vægt på at de ansatte skal kunne arbejde under trygge rammer og ikke  

 udsættes  

 for urimelige psykiske belastninger.
Der tales særligt om  

 frontlinjepersonale,  

 men der skelnes ikke mellem ansatte i chefstillinger og andre ansatte,  

 bortset  

 fra i stk. 3, 2. og 3. pkt., om disciplinære reaktioner.
Bestemmelsen i § 2,  

 stk.  

 3, 1. pkt., gælder således også for ansatte i chefstillinger, og der er ikke  

 i  

 loven eller dens forarbejder bemærkninger om at undtagelsen om at de nærmere  

 omstændigheder  

 i forbindelse med f.eks. tildeling af tillæg ikke er omfattet af  

 bestemmelsen,  

 ikke skulle gælde for ansatte i chefstillinger.
Jeg bemærker i denne  

 forbindelse  

 at ordningen med resultatløn til styrelseschefer fandtes da bestemmelserne i  

 §  

 2 blev vedtaget.
Ordningen var imidlertid ikke så udbredt som nu.
 Jeg har derfor overvejet om der alligevel er omstændigheder som  

 bør føre til at direktørkontrakter ikke kan undtages fra aktindsigt efter §  

 2,  

 nemlig ud fra den betragtning at sådanne aflønningsformer ikke var  

 almindelige  

 da lovændringen blev vedtaget, og at det primære sigte med bestemmelserne var  

 at beskytte de menige ansatte.
Det har været muligt at indgå direktørkontrakter siden 1995,  

 jf.
Personalestyrelsens Status for direktørkontrakter  

 2002.
Fra 1995 til 2001 har antallet  

 været støt stigende fra 5 til 63, hvorefter der var et lille fald til 58 i  

 2002. I 1997 var tallet 21 og i 1998 35. Med cheflønsordningen fra 1999 blev  

 det muligt at indgå resultatlønskontrakter for styrelseschefer generelt samt  

 for de fleste øvrige chefer.
Det fremgår af den nævnte status at der med  

 resultatløn  

 kan skabes direkte sammenhæng mellem løn og institutionens mål, og at  

 målopfyldelsesgraden  

 ikke nødvendigvis er udtryk for succes eller mangel på samme.
Målopfyldelsen  

 afhænger bl.a. af ambitionsniveauet i målfastsættelsen.
Resultatlønnen afspejler således i hvor høj grad målene for den  

 enkelte institution er nået.
Dette er utvivlsomt af almen interesse og har  

 ikke nødvendigvis sammenhæng med den enkelte direktørs kvalifikationer.
Det  

 er endvidere min opfattelse at offentligheden af naturlige grunde har en  

 særlig  

 interesse for de vilkår hvorunder topchefer i staten virker, og at de hensyn  

 til de enkelte ansatte der ligger bag bestemmelserne i § 2, ikke gør sig  

 gældende i samme grad for topchefer.
Aktindsigt i direktørkontrakter har  

 derfor  

 efter min opfattelse meget lidt til fælles med de eksempler der tales om i  

 forarbejderne til lovændringen.
Resultatløn og direktørkontrakter blev slet  

 ikke omtalt.
 Uanset disse omstændigheder mener jeg at det uden specifikke  

 holdepunkter for andet i loven og dens forarbejder må lægges til grund at de  

 bagvedliggende omstændigheder for resultatløn til direktører kan undtages fra  

 aktindsigt efter lovens § 2. Jeg har også tidligere (den 20. maj 2003) udtalt  

 mig på linje hermed i en sag om aktindsigt i Rigspolitichefens  

 resultatkontrakter  

 ( ).
Ud over hensynet til de enkelte offentligt ansatte er der i  

 forarbejderne nævnt hensynet til forvaltningens effektivitet mv.  

 og  

 skadevirkninger for ( ) den pågældende ansættelsesmyndighed.
Der  

 er i  

 forarbejderne foretaget en sammenkædning mellem disse hensyn og hensynet til  

 de enkelte ansatte, og der er ikke holdepunkter for at antage at der kan  

 varetages andre hensyn til det offentlige end det ønskelige i gennem trygge  

 rammer for de ansatte at skabe mulighed for den nødvendige effektivitet.
Personalestyrelsen har i sin udtalelse til mig henvist til de  

 hensyn der ligger bag § 2, herunder risikoen for retstab eller  

 skadevirkning  

 i forhold til det enkelte ministerium  .
Styrelsen har ikke forklaret  

 dette nærmere.  

 Hvis der tænkes på det offentliges forhandlingsposition ved indgåelse af  

 direktørkontrakter, kan hensyn hertil  som det fremgår af det ovenfor  

 anførte  

  ikke anses for omfattet af § 2. Tilsvarende gælder hensyn til  

 Personalestyrelsens  

 virke som statslig arbejdsgivermyndighed.
 Som nævnt ovenfor er det imidlertid min opfattelse at  

 oplysninger om de bagvedliggende omstændigheder for direktørkontrakterne kan  

 undtages fra aktindsigt efter § 2.
De hensyn der kan begrunde undtagelse fra aktindsigt efter § 2,  

 stk. 2 og 3, vil i en generel personalesag kunne begrunde undtagelse fra  

 aktindsigt efter § 13, stk. 1, nr. 6, efter en konkret vurdering og afvejning  

 af de modstående interesser.
Jeg har som nævnt lagt til grund at  

 Personalestyrelsen  

 har foretaget en sådan konkret vurdering og afvejning.
Denne er foretaget  

 efter  

 en gennemgang af akterne i de sager anmodningen vedrørte.
Styrelsen har ikke indhentet en udtalelse fra de pågældende  

 direktører eller departementer hvis interesse kunne være til hinder for at  

 begæringen blev imødekommet.
Som det senere viste sig, gav 27 direktører  

 efterfølgende aktindsigt i deres kontrakter.
Der er ikke noget krav om at der  

 skal indhentes en udtalelse, men som anført i Justitsministeriets vejledning  

 bør der efter omstændighederne indhentes en sådan.
Hertil kommer at formålet  

 med at underrette den ansatte efter offentlighedslovens § 16, stk. 3, om at  

 der er fremsat begæring om aktindsigt i en sag om den pågældendes  

 ansættelsesforhold,  

 bl.a. er at give den ansatte lejlighed til at fremkomme med eventuelle  

 bemærkninger til brug ved myndighedens afgørelse af aktindsigtsspørgsmålet.  

 Det er forudsat i forarbejderne at myndigheden bør fastsætte en kort frist  

 for  

 den ansatte til at fremkomme med sine bemærkninger.
Jeg henviser til John  

 Vogter, Offentlighedsloven med kommentarer (1998), s. 292. Personalestyrelsen  

 har oplyst at den ikke havde kendskab til omstændighederne i forbindelse med  

 indgåelse af de enkelte kontrakter.
Endvidere oplyste styrelsen i e-mailen af  

 26. august 2003 til Dem at sagen beroede på principielle overvejelser.
Det må  

 derfor antages at sagen har givet anledning til en vis tvivl.
Det havde været  

 nærliggende om styrelsen  når den under alle omstændigheder skulle  

 underrette  

 de enkelte direktører om Deres anmodning  samtidig havde bedt disse om  

 en  

 udtalelse.
Denne opfattelse bestyrkes af at Personalestyrelsen alene har  

 begrundet afslaget med de hensyn der ligger bag § 2. Under disse  

 omstændigheder  

 mener jeg at styrelsen burde have indhentet en udtalelse fra de pågældende  

 direktører.
Jeg henviser til at det efter officialprincippet påhviler den  

 enkelte forvaltningsmyndighed selv at fremskaffe fornødne oplysninger om de  

 foreliggende sager eller dog foranledige at private yder medvirken til sagens  

 oplysning inden der træffes afgørelse i sagen.
Uden en udtalelse fra de  

 enkelte direktører var det efter min opfattelse ikke muligt for  

 Personalestyrelsen, der ikke havde kendskab til de konkrete omstændigheder i  

 forbindelse med indgåelsen af de enkelte direktørkontrakter, at vurdere om de  

 hensyn der kunne begrunde afslag, var tilstrækkeligt tungtvejende.
Jeg anser det for kritisabelt at styrelsen undlod dette idet  

 afgørelsen herved blev truffet på et utilstrækkeligt grundlag.
Jeg har gjort  

 styrelsen bekendt med min opfattelse.
Da De selv efterfølgende har rettet  

 henvendelse til de pågældende direktører, foretager jeg mig ikke mere  

 vedrørende  

 dette spørgsmål.
 Der er herefter ikke tilstrækkelig anledning for mig til at  

 komme nærmere ind på om hensyn til det offentliges forhandlingsposition eller  

 til Personalestyrelsens virke som statslig arbejdsgivermyndighed kunne  

 begrunde  

 afslag efter § 13, stk. 1, nr. 6 (eller § 13, stk. 1, nr. 5).
 § 13, stk. 2, indeholder en regel om ekstraheringspligt, det  

 vil sige en pligt for myndigheden til at give aktindsigt i de dele af et  

 dokument som ikke er omfattet af undtagelsesbestemmelserne i § 13, stk. 1.  

 Det  

 fremgår ikke af sagen om Personalestyrelsen har taget stilling til om der er  

 oplysninger i direktørkontrakterne som er omfattet af ekstraheringspligten.  

 Jeg  

 går derfor ud fra at det ikke er tilfældet, og jeg har henstillet til  

 styrelsen  

 at genoptage sagen for så vidt angår de kontrakter som De ikke har fået  

 indsigt i, med henblik på en stillingtagen til om De kan få indsigt i dele af  

 kontrakterne.
Begrundelse Efter forvaltningslovens § 24, stk. 1, 2. pkt., skal en  

 begrundelse for en afgørelse der beror på et administrativt skøn, angive de  

 hovedhensyn der har været bestemmende for skønsudøvelsen.
I Personalestyrelsens afgørelse af 10. september 2003 er der  

 henvist til lovforslagets bemærkninger til § 2, stk. 2, hvorfra det bl.a. er  

 citeret at der normalt  på grundlag af de hensyn der ligger bag  

 bestemmelsen  

  vil kunne gives afslag på aktindsigt efter § 13, stk. 1, nr. 6. Det  

 fremgår  

 imidlertid ikke af afgørelsen hvilke hensyn der her er tale om.
Efter min  

 opfattelse  

 skulle styrelsen have angivet disse hensyn.
Jeg anser det for beklageligt at  

 dette ikke skete.
Jeg har gjort styrelsen bekendt med min opfattelse, men  

 foretager mig herudover ikke mere vedrørende dette.
Meroffentlighed Offentlighedslovens § 4, stk. 1, har denne ordlyd:
  

  

 § 4.  

  

 Enhver kan med  

 de undtagelser, der er nævnt i §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt mv. Efter § 4, stk. 1, 2. pkt., kan der gives aktindsigt i videre  

 omfang end myndigheden er forpligtet til, medmindre andet følger af reglerne  

 om  

 tavshedspligt.
 Personalestyrelsen har i sit afslag henvist til hensynet til  

 ikke unødigt at vanskeliggøre forhandlingspositioner i forbindelse med  

 indgåelse af fremtidige direktørkontrakter og til at styrelsen ikke har  

 nærmere kendskab til forholdene i forbindelse med indgåelsen af kontrakterne.
I sager om meroffentlighed kan ombudsmanden efterprøve om  

 myndigheden har overvejet meroffentlighed, og om myndigheden har inddraget  

 relevante og lovlige hensyn i interesseafvejningen.
Ombudsmanden vil derimod  

 normalt være tilbageholdende med at efterprøve resultatet af en lovlig  

 afvejning.
Styrelsens manglende kendskab til forholdene i forbindelse med  

 indgåelsen af kontrakterne kan efter min opfattelse ikke i sig selv begrunde  

 et  

 afslag på meroffentlighed.
Styrelsen har nemlig, som nævnt ovenfor, pligt til  

 at undersøge sagen i fornødent omfang.
 Hensynet til ikke unødigt at vanskeliggøre  

 forhandlingspositioner må derimod anses for et lovligt hensyn.
 Efter omstændighederne mener jeg ikke at jeg har grundlag for at  

 kritisere Personalestyrelsens afgørelse om ikke at give meroffentlighed.
Begrundelse Efter forvaltningslovens § 24, stk. 1, 1. pkt., skal en  

 begrundelse for en afgørelse indeholde en henvisning til de retsregler i  

 henhold til hvilke afgørelsen er truffet.
Henvisningen skal naturligvis være  

 korrekt og må ikke være misvisende.
Personalestyrelsen har i afgørelsen henvist til at der kan  

 gives aktindsigt i videre omfang end der efter reglerne i lovens §§ 7-  

 11  

 er pligt til.
Det korrekte er §§  

 7-14.
 Endvidere har styrelsen anført at bestemmelsen om  

 meroffentlighed ikke gælder i sager omfattet af lovens § 2, stk. 2, 2. pkt.  

 Dette er korrekt, men misvisende da den konkrete sag ikke er omfattet af § 2.
Jeg anser disse mangler for beklagelige.
Jeg har gjort styrelsen  

 bekendt med min opfattelse, men foretager mig herudover ikke mere vedrørende  

 dette.
Sagsbehandlingstid De har desuden klaget over at Personalestyrelsen ikke overholdt  

 10-dages-fristen.
Efter offentlighedslovens § 16, stk. 2, skal den myndighed der  

 har modtaget en begæring om aktindsigt  hvis der ikke kan træffes  

 afgørelse  

 inden for 10 dage  give den der har fremsat begæringen, underretning om  

 grunden til at der ikke kan træffes afgørelse, samt om hvornår en afgørelse  

 kan forventes at foreligge.
Underretningen skal afsendes fra myndigheden  

 inden  

 udløbet af den 10. dag efter modtagelsen af begæringen om aktindsigt.
Jeg  

 henviser til John Vogter, Offentlighedsloven med kommentarer (1998), s. 291.
De bad om aktindsigt den 14. august 2003, og styrelsen  

 bekræftede samme dag modtagelsen af anmodningen.
Først den 26. august 2003  

 meddelte styrelsen Dem at sagen beroede på principielle overvejelser, og at  

 styrelsen forventede at give en tilbagemelding inden for ca. en uge.  

 Styrelsen  

 beklagede at De ikke havde fået tilbagemelding før.
Jeg er enig med Personalestyrelsen i at det er beklageligt at  

 10-dages-fristen ikke blev overholdt.
Jeg har gjort styrelsen bekendt med min  

 opfattelse.
Da styrelsen allerede har beklaget dette forhold, foretager jeg  

 mig ikke mere vedrørende dette.
Klagevejledning De har endvidere klaget over at De ikke fik klagevejledning.
Efter forvaltningslovens § 25, stk. 1, skal enhver afgørelse der  

 meddeles skriftligt, og som kan påklages til en anden forvaltningsmyndighed,  

 være ledsaget af en klagevejledning.
Det gælder dog ikke hvis afgørelsen  

 giver parten fuldt ud medhold.
Efter bestemmelsen skal der ikke vejledes om muligheden for at  

 klage til Folketingets Ombudsmand da denne står uden for den almindelige,  

 umiddelbare klageadgang.
Det følger dog af den almindelige vejledningspligt  

 at  

 myndighederne, når der skønnes behov herfor, tillige skal oplyse om denne  

 prøvelsesmulighed.
Jeg henviser til John Vogter, Forvaltningsloven med  

 kommentarer (2001), s. 471.
Jeg har ikke i den konkrete sag grundlag for at kritisere at  

 Personalestyrelsens afgørelse af 10. september 2003 ikke var ledsaget af en  

 klagevejledning.
Efter modtagelsen af afgørelsen bad De styrelsen om  

 klagevejledning hvilket De fik ved brev af 15. september 2003.
Jeg foretager mig herefter ikke mere i sagen. I brev af 2. november 2004 meddelte Personalestyrelsen mig at  

 styrelsen havde taget min udtalelse til efterretning og havde genoptaget  

 sagen  

 i overensstemmelse med henstillingen.
 I brev af 26. april 2005 orienterede styrelsen mig om at klager  

 nu havde fået aktindsigt i de resterende direktørkontrakter i deres helhed.
 Jeg meddelte herefter Personalestyrelsen at jeg ikke foretog mig  

 mere i sagen.
 NOTER: (*) FOB 1974, s. 328.
