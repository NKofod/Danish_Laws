Sag nr. 47: Gramex mod 67 lokalradioer.
Klagern Gramex, krævede øget  

 vederlag for brug af fonogrammer fra lokalradioer, der helt eller delvis  

 finansieres gennem reklameindtægter (kommercielle lokalradioer). Disse  

 lokalradioer skulle efter Gramex' påstand betale vederlag efter to  

 alternative tariffer: I: En minutafgift med en fordobling af vederlagets  

 størrelse i forhold til det hidtidige niveau.
II: Et omsætningsbetinget  

 vederlag på 5 pct. af lokalradioens reklameindtæger, sponsorvederlag mv., dog  

 som minimum det vederlag, der kan beregnes på grundlag af Tvangslicensnævnts  

 kendelse af 10.4.1987 (sag nr. 17). De indklagede lokalradioer påstod  

 principalt frifindelse.
Gramex henviste bl.a. til, at lokalradioer siden  

 kendelsen fra 1987 har fået mulighed for finansiering gennem  

 reklameindtægter, og at reklameradioer i meget høj grad benytter musik som  

 middel til at bære reklamebudskaber igennem.
De indklagede lokalradioer  

 henviste bl.a. til, at radioernes indtægtsforhold, også efter 1987-kendelsen,  

 er uden betydning for vederlagets størrelse, og at det efter ophavsretslovens  

 § 47 er brugen, ikke nytten for brugeren, der skal betales for.
Nævnet fandt,  

 at en lokalradios indtægtsforhold eller reklamering ikke bør få betydning for  

 betaling, og at betalingen bør ske gennem en minutafgift og ikke gennem et  

 omsætningsbetinget vederlag.
De indklagede lokalradioers frifindelsespåstand  

 blev herefter taget til følge.
 Tvangslicensnævnets sag nr. 47:
Gramex mod Airport FM x Tårnby Lokalradio BNR Capitol Radio Downtown/Uptown/Town Foreningen  

 Radio Mojn UP-FRONT x Hele Lollands Radio Fredericia Dagblads Radio Radio Fredericia Hjørring  

 Nærradio x Kanal Børkop Kanal 1 Frederikshavn Midtlandets Radioer x Midtlandskanalen Nærradio Korsør Odense Ny Radio Power FM Radio Amager x TLR Radio Reklame Radio DSL Radio Djursland Radio Fjord Radio Frede  

 Radio Haderslev Radio Helsingør Radio Herning Radio Himmerland Radio Horsens  

 Radio HSR Radio Kolding Radio Køge Radio Limfjord Radio Lyngby Radio Mercur x Radio MOK x New FM x Radio Randers Radio Ringkøbing Radio Ringsted Radio Roskilde Radio  

 Silkeborg x Radio Skala Radio Skanderborg Radio SLR Radio Sundbo Radio Sønderborg  

 Radio Sydkysten Radio Thy Radio Valde Radio Viborg Radio Victor Radio Viggo  

 Radio VLR Ringsted Lokalradio Roskilde Frekvensen Skiveegnens  

 Lokalradioforening Stjernekanalen The Style The Voice (København og  

 Frederiksberg) The Voice Sydsjælland The Voice Nord/Super FM Vejle Lokal  

 Radio Vores Radio Sydhavsøerne Øernes Radio Aalborg Nærradio Århus Nærradio De med x mærkede lokalradiostationer har ikke givet møde under sagen.  

 Advokat Bjarke Vejby har givet møde for samtlige andre indklagede.
Klageren  

 har givet møde ved advokat Johan Schl ter.
 I denne sag blev af nævnet angående vederlag for benyttelse af litterære  

 og kunstneriske værker samt fotografier (Tvangslicensnævnet) den 29. august  

 1991 afsagt sålydende.
 kendelse:
 Ved kendelse af 10. april 1987 i Tvangslicensnævnets sag nr. 17: Gramex  

 mod Sammenslutningen af lokale radio- og TV-stationer i Danmark som mandatar  

 for 59 lokalradioer samt Lokalradio Herning blev der truffet afgørelse om  

 størrelsen af det vederlag, som Gramex efter ophavsretslovens § 47 kan  

 afkræve lokalradioerne for deres brug af grammofonplader og andre  

 indretninger, på hvilke lyd er overført (fonogrammer).
 Under sagen påstod Gramex vederlaget fastsat således, at der af  

 lokalradioer med et dækningsområde på 50.000 indbyggere betales enten 120 øre  

 pr. minut spilletid for ophavsretligt beskyttede fonogrammer eller - såfremt  

 vedkommende foretagende ikke til Gramex indsender fuldstændig redegørelse for  

 alle de i udsendelserne anvendte fonogrammer - 70 øre pr. minut af den  

 samlede sendetid af fonogrammer.
 Ved mindre/større dækningsområder formindskes/forøges beløbende  

 proportionalt.
 Der var endvidere påstand om pristals- og taktregulering.
 Sammenslutningen nedlagde påstand om, at lokalradioerne efter eget valg  

 kunne anvende en af følgende to tariffer:
I.
En afgift, der efter omfanget af lokalradioens musikandel varierede fra  

 1/2% til 2 1/2% af lokalradioens finansieringsgrundlag, hvorved forstås  

 indtægter af enhver art, som medgår til finansiering af stationens drift, dog  

 undtaget tilskud til ansatte i henhold til jobskabelsesordning,  

 langtidsledige, ungdomsgarantiordninger og lignende og for så vidt angår  

 indtægter, der stammer fra andre aktiviteter end egentlig radiodrift, da  

 alene nettoprovenuet for sådanne aktiviteter.
II.
En minutafgift overensstemmende med den af Gramex foreslående model,  

 men således at grundbeløbene for ophavsretligt beskyttede og for  

 uspecificerede fonogramudsendelser sættes til hhv. 22 øre og 13 øre pr.  

 minut.
 Fra kendelsens referat af parternes procedure skal anføres:
 Gramex fremhævede bl.a.:
"Vederlaget må ganske som i andre tilfælde, hvor en ydelse stilles  

 til rådighed for andre efter aftale, bestemmes som et rimeligt vederlag for  

 ydelsen, uafhængigt af modtagerens økonomiske evne.
Ellers ville vederlaget  

 komme til at afhænge af forhold, som i denne relation er ganske tilfældige og  

 meget varierende.
Vederlaget kan derfor ikke praktisk fastsættes på anden  

 måde, end som det er sket i forhold til Danmarks Radio, pr. 1. april 1986  

 66,67 kr. pr. minut, idet der med udgangspunkt heri foretages en beregning ud  

 fra antallet i den befolkningsgruppe, som vedkommende lokalradio dækker,  

 sammenholdt med hele landets indbyggertal, hvortil kommer, at der også tages  

 hensyn til det af Danmarks Radio udførte betydelige rapporteringsarbejde og  

 anden bistand ved Gramex' fordelingsvirksomhed, en bistand, som  

 lokalradioerne ikke kan yde." Lokalradioerne anførte bl.a.:
»Det anerkendes, at der må ydes et rimeligt vederlag for benyttelsen,  

 men som i andre gensidigt bebyrdende retsforhold må der tages hensyn til  

 begge parters forhold.
Hvis afgiften blev fastsat i overensstemmelse med  

 Gramex« påstand, er den for mange lokalradioers vedkommende så høj, at  

 deres eksistens er truet.
 Når dette er tilfældet, kunne man ikke tænke sig afgiften fastsat på denne  

 måde, idet en aftale ikke kunne være kommet i stand.
 Afgiften må derfor under alle omstændigheder fastfættes på et ganske andet  

 niveau end påstået af Gramex.
Den afgiftsmodel, som ligger til grund for Gramex' påstand er både  

 ubrugelig og urimelig.
Det er ganske vilkårligt at lægge vægt på  

 befolkningstallet i et vist område, idet lokalradioerne efter deres formål,  

 udsendelsernes indhold, og den måde, deres udsendelser er tilrettelagt,  

 herunder særligt de tidspunkter, hvor udsendelserne sker, kan have en  

 målgruppe, som er ganske uafhængig af befolkningstallet i området.  

 Sammenligningen med Danmarks Radios afgiftsbetaling er dernæst helt  

 urimelige, idet Danmarks Radio får sine udgifter dækket ved obligatorisk  

 licensbetaling, hvis beløb stilles til rådighed for radioen.
Lokalradioerne  

 er derimod henvist til et ganske usikkert indtægtsgrundlag." I sine præmisser til afgørelsen udtalte nævnet bl.a.:
 "Som allerede udtalt i nævnets kendelse af 19. maj 1965 må det lægges  

 til grund, at benyttelse af grammofonplader til udsendelse i radio eller  

 fjernsyn ikke har medført skadevirkninger for grammofonpladefabrikanterne  

 eller de udøvende kunstnere, hvorfor der ved afgørelsen ses bort herfra.
Nævnet foretrækker, at afgiften fastsættes som en afgift pr. minut, og  

 ikke ud fra lokalradioernes indtægtsforhold.
Nævnet kan tiltræde, at en  

 fastsættelse af afgifterne på et niveau svarende til det af Gramex anførte  

 ikke kan godkendes." Nævnet fastsatte derefter afgiften efter den af Gramex foreslåede model,  

 men således at grundbeløbene for ophavsretligt beskyttede og for  

 uspecificerede fonogramudsendelser sattes til hhv. 50 øre og 30 øre pr.  

 minut.
 Der fastsattes endvidere bestemmelser om pristals- og taktregulering.
 Den således fastsatte afgift har siden været gældende, og i en række  

 senere kendelser har nævnet nærmere fastlagt forståelsen at  

 afgiftsbestemmelsen, navnlig med hensyn til begrebet  

 "dækningsområde".
 Da nævnets kendelse af 10. april 1987 blev truffet, havde lokalradioerne  

 ikke mulihed for lovligt at opnå hel eller delvis finansiering via  

 reklameindtægter.
 Ved lov nr. 375 af 6. juli 1988, der trådte i kraft den 1. august 1988,  

 blev der imidlertid givet adgang til, at reklamer kunne indgå i lokalradioers  

 programvirksomhed.
 Allerede efter Folketingets førstebehandling af forslaget til loven  

 udsendte Gramex i juni 1988 en cirkulæreskrivelse til samtlige lokalradioer,  

 hvor man bebudede, at man ville kræve øget vederlag fra lokalradioer, der  

 ville blive finansieret gennem reklameindtæger, og at man i august 1988 ville  

 optage forhandlinger med lokalradioernes organisationer.
 Samtidig udsendte Gramex indbydelser til disse organisationer til et møde  

 i Gramex den 17. august 1988, til hvilket dagsorden blev udsendt den 10.  

 august 1988.
Advokat Bjarke Vejby, der repræsenterede Foreningen af Arbejderbevægelsens  

 Elektroniske Medievirksomheder (FAEM), Foreningen af Kommercielle Lokalradio-  

 og TV-Stationer og Den Kristne Producentkomite for radio og TV - i alt en  

 majoritet af lokalradiostationerne - foreslog i skrivelse af 16. august 1988  

 Kulturministeriet, at dette deltog i en forhandlingsrunde med  

 lokalradiostationerne, Gramex og KODA for at finde frem til aftaler om  

 ensartede principper for vederlagsfastsættelsen.
Hverken Gramex eller KODA  

 kunne imidlertid gå ind for en sådan fælles forhandlingsrunde.
 Hverken på mødet i Gramex den 17. august 1988 eller senere i 1988 blev der  

 opnået enighed om principperne for beregning af vederlag til Gramex.
Forhandlinger i 1989 førte heller ikke til enighed.
Ved skrivelse af 15.  

 marts 1990 indbød Gramex lokalradioorganisationerne samt en lang række  

 lokalradiostationer til et nyt møde den 20. april 1990 for at søge et  

 forhandlingsresultat opnået.
 På mødet den 20. april 1990 blev det aftalt, at lokalradiosiden skulle  

 udarbejde et udkast om ændret vederlagsberegning.
 I skrivelse af 23. april 1990 bekræftede advokat Vejby, at lokalradiosiden  

 udarbejdede et forslag til principper for et omsætningsrelateret  

 tarif-grundlag for lokalradioer med væsentlige reklameindtægter, og at han  

 ville bestræbe sig på, at et principforslag kunne tilgå Gramex inden den 22.  

 maj 1990.
 Den 21. maj 1990 sendte advokat Vejby Gramex en skrivelse, hvori han bl.a.  

 anførte:
 "FAEM, Foreningen af Kommercielle Lokalradio- og TV-stationer, Den  

 Kristne Producentkomite samt Landssammenslutningen har den 17. ds. drøftet  

 spørgsmålet om eventuel indgåelse af en aftale med Gramex om et forøget  

 omsætningsbetinget vederlag begrundet i forøgede reklameindtægter.
 Det er umiddelbart organisationernes opfattelse, at udviklingen efter  

 Tvangslicensnævnets kendelser i 1987 og 1988, der har fastlagt grundlaget for  

 lokalradioernes betalingsforpligtelse, ikke kan begrunde indførelse af en  

 alternativ omsætningsbetinget betaling.
 Imidlertid vil organisationerne seriøst behandle Gramex' krav til  

 alternativ betalingsform.
 Dette forudsætter imidlertid, at der består et rimeligt  

 vurderingsgrundlag, herunder navnligt hvad angår den internationale praksis.
Forud for en endelig tilbagemelding om Gramex' krav udbedes venligst en  

 redegørelse for den internationale praksis hvad angår lovgivning,  

 aftalegrundlag etc. af relevans for bedømmelsen." Som svar meddelte advokat Schl ter for Gramex, at man ville indbringe  

 spørgsmålet om fastsættelse af et på kommercielle lokalradioers  

 reklameindtægter baseret vederlag til Gramex for Tvangslicensnævnet, da man  

 ikke fandt, at lokalradioernes organisationer havde noget reelt ønske om i  

 mindelighed at finde frem til en takst, baseret på de kommercielle  

 lokalradioers reklameindtægter.
 Gramex har derefter ved klageskrift af 3. december 1990 anmodet nævnet om  

 at træffe afgørelse om vederlagene.
 Klageren har over for de indklagede nedlagt følgende påstand:
 "De indklagede tilpligtes at anderkende, at det vederlag, som  

 lokalradioer, der finansieres helt eller delvis gennem reklameindtægter, skal  

 betale til klageren i medfør af ophavsretslovens § 47, jfr. §§ 59 og 60, fra  

 og med 1. januar 1992 som udgangspunkt fastsættes som angivet neden for under  

 "TARIF I" - eller alternativt under "TARIF II" under  

 forudsætning af, af den enkelte lokalradio indgår aftale med klageren for  

 minimum 1 kalenderår ad gangen senest den 1. december i året forud herfor om  

 at anerkende tarif II samt vilkårene herfor.
TARIF I: Vederlaget fastsættes for lokalradioer med et dækningsområde på  

 50.000 indbyggere til enten p.t. 116 øre pr. minuts udsendelse af beskyttede  

 fonogrammer eller - i mangel af afgivet specifikation af denne  

 fonogrambenyttelse - p.t. 70 øre pr. minut af den samlede sendetid af  

 fonogrammer.
Ved dækningsområder mindre hhv. større end 50.000 indbyggere  

 formindskes hhv. forøges beløbene proportionalt.
De således fastsatte takster  

 er baseret på prisniveauet som udtrykt i nettoprisindekset for april 1990 og  

 reguleres i overensstemmelse med udviklingen i dette indeks.
Regulering  

 finder sted en gang om året pr. 1.1., første gang den 1.1.1992 samtidig med,  

 at taksterne træder i kraft.
Den første regulering sker på grundlag af  

 udviklingen i nettoprisindekset for april 1990 til oktober 1991. Senere  

 regulering sker på grundlag af udviklingen nettopris- indekset fra oktober i  

 det før forudgående år til oktober i det foregående år .
TARIF II: Vederlaget fastsættes til 5% pr. kalenderår af summen af de af  

 trediemand betalte beløb for lokalradioens formidling af budskaber af enhver  

 art, herunder sponsorvederlag, uanset om disse beløb tilgår lokalradioen,  

 tilknyttede selskaber eller andre og alene med fradrag af dokumenteret  

 betalte provisioner dog max. 15% til annoncebureauer; og under forudsætning  

 af, at lokalradioen senest 2 måneder efter kalenderårets udløb til klageren  

 fremsender regnskab over summen af ovennævnte beløb samt opgørelse over  

 betalte provisioner til annoncebureauer, underskrevet af lokalradioens  

 ansvarlige ledelse samt attesteret af en statsaut. eller registeret revisor.  

 Dog betales som minimum til enhver tid det vederlag, som kan beregnes på  

 baggrund af tvangslicensnævnets kendelse af 10. april 1987." De indklagede har nedlagt følgende påstande:
 "Principalt: Frifindelse.
 Subsidiært:
 Frifindelse mod betaling af et vederlag, der er mindre end p.t. 116 øre  

 pr. minuts udsendelse af beskyttede fonogrammer respektivt mindre end p.t. 70  

 øre pr. minut af den samlede sendetid af fonogrammer (tarif I) og frifindelse  

 mod fastsættelse af et omsætningsbetinget vederlag på ikke over 2% af de af  

 tredjemand betalt beløbe for lokalradioernes formidling af budskaber af  

 enhver art, herunder sponsorvederlag, dog med fradrag af dokumenteret betalte  

 provisioner, dog max. 15% til annoncebureauer og under forudsætning af, at  

 lokalradioen senest 2 måneder efter kalenderårets udløb til klageren  

 fremsender regnskab over summen af ovennævnte beløb samt opgørelse over  

 betalte provisioner til annoncebureauer, underskrevet af lokalradioens  

 ansvarlige ledelse (tarif II).
 Mere subsidært:
 Som den subsidiære påstand med følgende tilføjelse:
Dog betales som minimum til enhver tid det vederlag, som kan beregnes på  

 baggrund af Tvangslicensnævents kendelse af 10. april 1987." På et forberedende møde i Tvangslicensnævent den 16. januar 1991 blev det  

 bestemt, at nævnet i første omgang kun skal tage stilling til det  

 principielle spørgsmål, om det forhold, at lokalradioer nu kan oppebære  

 indtægter ved formidling af reklamebudskaber, giver grundlag for at forhøje  

 de takster, der blev fastsat ved nævnets kendelse af 10. april 1987,  

 respektivt at indføre en omsætningsbetinget vederlagsform med en  

 minimumstarif.
 Spørgsmålet om, hvorvidt de enkelte indklagede lokalradioer er omfattet af  

 klagerens reklamefinansieringsbegreb, blev således udskydt til eventuel  

 senere afgørelse.
Det er oplyst, at klagerens indtægter i henhold til nævnets afgørelse af  

 10. april i årene 1987-90 har været følgende: 1987: 1,6 mio. kr. 1988: 4,1 -  

 - 1989: 5,7 - - 1990: 6,5 - - (anslået) Der er under sagen af parterne tilvejebragt en række oplysninger om  

 national og international praksis på området.
Hvad angår international  

 praksis har begge parter fremhævet, at forholdene på området landene imellem  

 er så forskelligartede, at der kun vil kunne tillægges oplysninger om praksis  

 i andre lande yderst begrænset vægt ved afgørelsen af nærværende sag.
National praksis Danmarks Radio I henhold til Tvangslicensnævnets kendelse af 19. maj 1965 betaler  

 Danmarks Radio 4,33 kr. pr. minut spilletid for plader beskyttede i henhold  

 til ophavsretsloven.
Beløbet udredes med de til enhver tid for statens  

 honorarer i henhold til lov nr. 154 af 7. juni 1958 med senere ændringer  

 hjemlede honorartillæg.
 Afgiften androg pr. april 1990 78,43 kr. pr. minut.
TV 2 Vederlaget fra TV 2 udgør pr. april 1990 efter aftale af 1. oktober 1988  

 mellem klageren og TV 2 163,51 kr. pr. minut. for den forholdsmæssige del af  

 anvendelse af beskyttede fonogrammer, der svarer til den andel af TV 2's  

 finansieringsgrundlag, der udgøres af overførsler af reklameindtægter fra TV  

 2 Fonden, og 81,7 kr. pr. minut for den øvrige del af fonogramanvendelsen,  

 der indtægtsmæssig dækkes ved licens og andre indtægter.
 Klagerens indtægter fra TV 2, der begyndte sine udsendelser den 1. oktober  

 1988, udgjorde i 1988 78.700 kr. og i 1989 462.000 kr.
Kanal 2 En eksisterende aftale mellem klageren og Kanal 2 er ikke fremlagt under  

 sagen.
International praksis England For radiostationer på kabel- eller satellitbasis skal der ifølge klageren  

 findes en række aftaler om procentafgifter i forhold til stationernes  

 reklameindtægter.
Ingen af disse aftaler er imidlertid fremlagt under sagen.
Finland Klageren har fremlagt en standardaftale mellem det finske Gramex og  

 lokalradiostationer, hvorefter der betales såvel en minutafgift som en  

 procentafgift af evt. reklameindtægter.
Klageren har endvidere fremlagt en voldgiftskendelse af 14. august 1990  

 afsagt af det finske Tvangslicensnævn i en sag mellem det finske Gramex og en  

 reklamefinansieret lokalradio i Helsinki (Elmu). Ved kendelsen fastsattes  

 afgifter i forhold til Elmus reklameindtægter.
Sagen var indbragt af Elmu,  

 der hidtil havde betalt efter en brugsrelateret tarif og ønskede afgiften  

 lettet ved at gå over til en mere reklamerelateret procentafgift, hvilket  

 finsk Gramex under sagen modsatte sig.
Frankrig Kommercielle Lokalradioer betaler 6% af et beregningsgrundlag, som udgør  

 et vejet gennemsnit mellem lokalradioens brutto- og nettoindtægter  

 (bruttoindtægten korrigeret for visse fradrag til reklameomkostninger mv.).
Tyskland Klageren har fremlagt en voldgiftafgørelse af 14. juli 1988 i en sag  

 mellem på den ene side Gesellschaft zur Verwertung von Leistungsschutzrechten  

 m.b.H. (GVL) og på den anden side Bundesverband Kabel und Satellit e.V. og  

 Bundesverband Deutscher Zeitungsverleger e.V.
Heraf fremgår, at kommercielle  

 radioer i Tyskland skal betale 4,5% af deres bruttoreklameindtæger - dog  

 alene 3,6% såfremt radioen er dækket af overordnet kontrakt med GVL - såfremt  

 radioen har et musikforbrug på 50% eller derover af radioens samlede  

 sendetid.
 Ved skrivelse af 24. januar 1991 forelagde advokat Vejby sagen for  

 Konkurrencerådet og anmodede - i lyset af det af Gramex ønskede  

 tariferingssystem - rådet om at bidrage med med en redegørelse for de  

 konkurrenceretlige elementer på området.
 Konkurrencerådet besvarede henvendelsen med en skrivelse af 18. februar  

 1991, hvori rådet bl.a. anfører:
 "Til brug for Konkurrencerådets behandling af sagen har De vedlagt  

 kopi dels af det klageskrift, som Gramex har fremlagt for Tvangslicensnævnet,  

 dels af Tvangslicensnævnets kendelse af 10. april 1987. Konkurrencerådet har  

 ligeledes modtaget en skrivelse fra advokat Johan Schl ter, hvori han  

 henleder Konkurrencerådets opmærksomhed på ophavsretslovens § 54, hvorefter  

 det alene er et anliggende for Tvangslicensnævnet at fastsætte tariffer på  

 det pågældende område.
Konkurrencerådet skal derfor understrege, at man på ingen måde underkender  

 Tvangslicensnævnets kompetence.
Det er klart, at kun Tvangslicensnævnet, der  

 retligt er en administrativ myndighed, kan træffe afgørelse i sager  

 vedrørende vederlag i henhold til ophavsretslovens § 47. Konkurrencerådet kan  

 dog i medfør af konkurrencelovens § 15 henstille til vedkommende offentlige  

 myndighed, at offentlig regulering af erhvervsvirksomhed sker på en sådan  

 måde, at konkurrenceretlige synspunkter indeholdt i konkurrenceloven  

 tilgodeses.
 Konkurrencerådet fandt i sagen mellem KODA og en række tv-stationer, at  

 det ud fra et konkurrenceretligt synspunkt må være et krav, at de respektive  

 stationer i deres betaling af vederlag til KODA, behandles såvidt muligt  

 ensartet, således at tariferingen er objektiv og konsekvent gennemført over  

 for musikbrugerne på tv-området.
Dette synspunkt dækker Konkurrencerådets generelle holdning til  

 fastsættelsen af vederlagenes størrelse på ophavsretsområdet, for så vidt det  

 pågældende forhold måtte være omfattet af konkurrenceloven.
I disse sager er  

 det således Konkurrencerådets synspunkt, at vederlæggelsen bør være rimelig,  

 saglig, objektiv og konsekvent gennemført og endvidere være offentlig  

 tilgængelig." Gramex har særligt fremhævet, at forudsætningerne for nævnets kendelse  

 10. april 1987 er afgørende ændret.
Klagerens standpunkt var da, at  

 lokalradioerne skulle betale en minutafgift ligesom Danmarks Radio, der  

 hverken er eller har været reklamefinansieret.
I 1987 havde ingen  

 lokalradioer mulighed for lovligt at oppebære reklameindtægter, men klageren  

 udtrykte under sagen, at såfremt dette forhold måtte blive ændret, ville  

 vederlaget skulle korrigeres i opadgående retning.
Straks da mulighederne for  

 reklamefinansiering dukkede op i 1988, rejste man da også spørgsmålet om en  

 forhøjelse at vederlaget.
 Reklameradioer benytter i meget høj grad fonogrammer som middel til at  

 bære reklamebudskaber igennem, idet musikken er afgørende for at fastholde  

 lytternes interesse for programmet og dermed for reklamebudskabernes  

 gennemslagskraft.
De tilvejebragte oplysninger om reklamefinansiering såvel nationalt som  

 internationalt viser også, at et krav som det fremsatte ingenlunde er  

 urimeligt.
Klagerens forslag er heller ikke på nogen måde uigennemsigtigt  

 eller uoverskueligt, men lever fuldt ud op til Konkurrencerådets krav i så  

 henseende.
 Der er i øvrigt i Danmark tradition for et relativt højt vederlag - bl.a.  

 på baggrund af det beskedne befolkningsunderlag - for at sikre  

 rettighedshaverne et rimeligt vederlag for udnyttelsen af deres rettigheder.
 Der må nødvendigvis arbejdes med to tariffer, da mange lokalradioer ikke  

 lever op til deres forpligtelser med hensyn til at oplyse klageren om fx  

 ugentlig sendetid og fonogramanvendelse.
 Den af klageren som tarif I betegnede ordning betyder en fordobling af  

 vederlaget i henhold til kendelsen af 10. april 1987. Tarif II bør kun kunne  

 benyttes efter særlig aftale med Gramex, da den kræver en række  

 kontrolforanstaltninger for at undgå omgåelser.
 Lokalradioerne har navnlig anført:
Det bestrides, at det var en kendelig forudsætning for klagerens påstand i  

 sagen vedrørende kendelsen af 10. april 1987, at reklamefinansiering ikke  

 kunne finde sted.
En sådan forudsætning fremgår ikke af kendelsen, der  

 tværtimod fremhæver, at afgiften fastsættes som en minutafgift og ikke ud fra  

 lokalradioernes indtægtsforhold.
Det er ikke rigtigt, at fonogrammusikken er altafgørende for  

 reklamebudskabernes gennemslagskraft.
Den spiller en rolle ved siden af andre  

 momenter, herunder lokalradioens profil, dens geografiske placering, de  

 personer, der formidler reklamebudskabet, og kvaliteten af reklamebudskabet i  

 sig selv samt en række rent tekniske forhold.
I øvrigt vil en særlig stor  

 anvendelse af fonogrammusik give sig udslag i forøget betaling efter en  

 minutafgift.
 Efter ophavsretslovens § 47 er det også brugen - og ikke nytten for  

 brugeren - der skal betales for.
 Den nærmere udformning af klagerens påstand vil medføre tilfældigheder og  

 vilkårligheder og skabe et kompliceret, bureaukratisk system, der vil give  

 anledning til et utal af retstvister, og som harmonerer dårligt med  

 Konkurrencerådets ønsker om objektive og konsekvente retningslinier.
 Hverken national eller international praksis taler for at fravige den  

 klare og rimelige ordning, der blev tilvejebragt i 1987.
 Nævnet skal udtale følgende:
 Ved kendelsen af 10. april 1987 foretrak nævnet, at afgiften, som Gramex  

 ønskede det, blev fastsat som en afgift pr. minut og ikke, som lokalradioerne  

 ønskede det, ud fra lokalradioernes indtægtsforhold.
 Gramex' standpunkt i nærværende sag er alene en variant af det standpunkt,  

 som lokalradioerne indtog i 1987.
 Efter Gramex' tarif I fordobles den hidtidige afgift, fordi  

 reklameradioernes indtægter antages væsentligt forøgede, og efter tarif II  

 sættes afgiften direkte i forhold til reklameindtægterne.
Det er imidlertid fortsat nævnets opfattelse, at betaling for den i  

 ophavsretslovens § 47 omhandlede anvendelse af fonogrammer, i hvert fald når  

 den skal fastsættes administrativt, bør ske gennem en minutafgift og ikke  

 gennem en afgift, der relateres til brugerens indtægtsforhold.
Det gør ingen  

 forskel, at der i indtægterne nu vil kunne indgå betaling for reklamer.
 Betaling for fonogrammusik bør efter nævnets opfattelse variere med  

 tidsrummet og dækningsområdet, men ikke med vedkommende lokalradios  

 indtægtsforhold.
 Det gør ingen forskel, at fonogramanvendelsen er et vigtigt moment blandt  

 de mange, der kan gøre reklamering i radio attraktivt.
 Det af Gramex anførte om den ændrede situation, efter at reklamer i radio  

 er blevet tilladt, bør således ikke føre til, at afgiften fastsættes efter  

 Gramex' tarif I eller tarif II.
 Herefter tager nævnet de indklagedes frifindelsespåstand til følge.
 Thi bestemmes:
 De indklagede 67 lokalradiostationer frifindes.
