Lov om ændring af lov om  

 sygehusvæsenet (Genoptræningsplaner) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret senest ved lov nr. 470 af 31. maj 2000,  

 foretages følgende ændring:
 1. Efter § 5 e indsættes:
»§ 5 f.
Sundhedsministeren fastsætter regler om, at  

 amtskommunerne tilbyder en genoptræningsplan til patienter, der har et  

 lægefagligt begrundet behov for fortsat genoptræning ved  

 udskrivning fra sygehus.« § 2 Loven træder i kraft den 1. juli 2001.
Givet på Christiansborg Slot, den 20.  

 december 2000 Under Vor Kongelige Hånd og Segl Margrethe R.
