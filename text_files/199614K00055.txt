Nr BTL 55 Betænkning over Forslag til lov om ændring af lov om tilbageholdelse af  

 stofmisbrugere i behandling (Forlængelse af ordning med mulighed for at  

 tilbageholde stofmisbrugere i behandling m.v.)   

 Nr L 55 1996-97, 1. samling Afgivet af Socialudvalget Afgivet: 19970130 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Et mindretal inden for mindretallet (Enhedslistens medlem af udvalget)  

 udtaler, at lovforslaget bl.a. er en forlængelse af det eksisterende  

 lovgrundlag fra 1992, som ikke har været benyttet.
Mindretallet er imod  

 brugen af tvang over for stofmisbrugere.
Der bør i stedet være et stående  

 tilbud om behandling til den enkelte misbruger.
Behandlingstilbudet skal  

 skræddersyes til den enkelte misbruger, så man tager hensyn til den enkeltes  

 mulige ressourcer og bygger dem op med henblik på et fremtidigt liv, hvor  

 behovet for stoffer ikke styrer hele livet.
Som et af tilbudene til  

 misbrugerne skal regeringen efter Enhedslistens opfattelse sætte gang i  

 forsøgene med udlevering af stoffer på recept.
Det er mindretallets  

 vurdering, at erfaringerne fra bl.a.
Norge og Sverige med hensyn til brug af  

 tvang taler imod anvendelse heraf.
For det første er der ikke noget, der  

 tyder på, at succesraten er højere når der anvendes tvangsmidler, snarere  

 lavere.
For det andet er der klare tegn på, at dødeligheden ved anvendelse af  

 tvangsmidler vokser til 4-5 gange det normale for stofmisbrugere i frivillig  

 behandling.
Det er svært at se begrundelsen for videreførelse af loven.
Der er  

 modvilje hos kommuner og amter, og et af de ansattes organer,  

 Socialpædagogernes Landsforbund, er ligesom Narkotikarådet imod.
Også det  

 private behandlingssted Gunderuplund er imod.
Der er således ikke i loven  

 eller høringssvar eller ministerens besvarelse af spørgsmål fundet noget  

 sagligt belæg for en fortsættelse af denne lov.
Jørn Pedersen (S) Else Marie Mortensen (S) Jan Petersen (S) Peder Sass  

 (S) Grete Schødts (S) Villy Søvndal (SF) fmd.
Bjørn Elmquist (RV)  

 Bruno Jerup (EL) Sonja Albrink (CD) Erik Larsen (V) Else Winther Andersen (V)  

 Flemming Oppfeldt (V) Lars Løkke Rasmussen (V) Karen Højte Jensen (KF) Jens  

 Jørgensen (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
