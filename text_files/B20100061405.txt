Bekendtgørelse om ændring i forretningernes fordeling mellem ministrene Efter statsministerens indstilling er der ved kongelige resolutioner af 28. maj 2010 fastsat følgende bestemmelser vedrørende forretningernes fordeling mellem ministrene:
 § 1. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, der vedrører Rigsombudsmanden i Grønland og Rigsombudsmanden på Færøerne, overføres pr. 1. juni 2010 fra statsministeren til finansministeren.
 Stk. 2. Ressortansvaret for alle opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, der vedrører Rigsombudsmanden i Grønland og Rigsombudsmanden på Færøerne, overføres pr. 1. juni 2010 fra statsministeren til finansministeren.
 § 2. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, der vedrører Danmarks Meteorologiske Institut, overføres pr. 1. juni 2010 fra klima- og energiministeren til finansministeren.
 Stk. 2. Ressortansvaret for alle opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, der vedrører Danmarks Meteorologiske Institut, overføres pr. 1. juni 2010 fra klima- og energiministeren til finansministeren.
 § 3. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær samt lønsupport, der vedrører de faste medarbejdere ved retsvæsenet, overføres pr. 1. juni 2010 fra justitsministeren til finansministeren.
 Stk. 2. Ressortansvaret for alle opgaver vedrørende administrationen af løn- og uddannelsesrelaterede refusioner, der vedrører de faste medarbejdere ved retsvæsenet, overføres pr. 1. oktober 2010 fra justitsministeren til finansministeren.
 Stk. 3. Ressortansvaret for alle opgaver vedrørende lønadministration, herunder alle lønudbetalinger og korrektioner, opgaver forbundet med ferie og fravær, administrationen af løn- og uddannelsesrelaterede refusioner samt lønsupport, der vedrører Justitsministeriets departement, Civilstyrelsen, Datatilsynet, Familiestyrelsen og Retslægerådet, overføres pr. 1. september 2010 fra justitsministeren til finansministeren.
 Stk. 4. Ressortansvaret for alle opgaver vedrørende bogholderi og regnskab, herunder kreditor- og debitoradministration, udarbejdelse (ej godkendelse) af perioderegnskab, administration af kasse og likviditet, anlægsadministration, regnskabsmæssig registrering af tilskud i Navision Stat, vedligeholdelse af registreringsramme i regnskabssystemet, bogføring af rejseafregning samt udarbejdelse af standard ledelsesinformation til understøttelse af institutionernes styringsbehov, der vedrører Justitsministeriets departement, Civilstyrelsen, Datatilsynet, Familiestyrelsen og Retslægerådet, overføres pr. 1. september 2010 fra justitsministeren til finansministeren.
