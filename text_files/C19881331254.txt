 Til overdyrlægerne ved samtlige eksportautoriserede kreaturslagterier.
 Hoslagt fremsendes kopi af skrivelse af 19. april 1988 fra Kødbranchens  

 Fællesråd vedrørende indretning og drift samt slagtehygiejnen på  

 kreaturslagterierne, og kopi af den generelle rapport vedrørende slagteriet.
 Med henvisning til pågældende rapporter anmodes De om i samarbejde med  

 slagteriets ledelse at medvirke til og påse, at slagteriets forhold bringes i  

 overensstemmelse med gældende bestemmelser og at afgive en statusrapport  

 herom pr. 1. september 1988 til vedkommende veterinærinspektør.
 Eventuelle tvivlsspørgsmål i forbindelse hermed bedes forelagt  

 Veterinærdirektoratet, forinden videre foretages.
 Den generelle rapport vil senere blive fremsendt i en pænere udgave, men  

 Veterinærdirektoratet har på nuværende tidspunkt fundet det nødvendigt at  

 fremsende den i kopiform under hensyn til kursus for dyrlæger på  

 kreaturslagterier i Herning den 7. maj 1988, hvor bl.a. nærværende sag er på  

 dagsordenen.
 P.V.V.
K.
Hermansen I sommeren 1987 blev det aftalt med Veterinærdirektoratet, at KØDBRANCHENS  

 FÆLLESRÅD nedsatte en arbejdsgruppe med det formål at se nærmere på:
- kreaturslagteriernes indretning og - slagteprocessen, begge ting ud fra et ønske om en god slagtehygiejne.
 Arbejdsgruppen har nu afsluttet sit arbejde, og der er udarbejdet en  

 rapport, som har været behandlet såvel af KØDBRANCHENS FÆLLESRÅD's  

 forarbejdningsudvalg som af bestyrelsen.
Et eksemplar af den udarbejdede rapport fremsendes hermed til  

 Veterinærdirektoratet's orientering.
Vi skal samtidig henlede opmærksomheden  

 på, at den pågældende rapport er tilstillet de 24 kreaturslagteri-anlæg, der  

 har været besøgt.
Rapporten er tilsendt disse virksomheder i eet eksemplar og  

 stillet til virksomhedens ledelse.
Arbejdsgruppen har naturligvis også fået  

 udleveret hvert eet eksemplar, men derudover er der ikke  

 fremstillet/udleveret flere.
For god ordens skyld skal vi henlede opmærksomheden på afsnit 2. På  

 siderne 10-12 under dette afsnit figurerer arbejdsgruppens konklusioner og  

 anbefalinger.
Disse bemærkninger er medtaget i samtlige rapporter, men  

 derudover har den enkelte virksomhed fået arbejdsgruppens vurdering af  

 virksomheden.
Sidstnævnte er kun medsendt til den berørte virksomhed.  

 Arbejdsgruppen har eet sæt af disse 24 individuelle rapporter, og vi mener  

 også, at Veterinærdirektoratet bør kende arbejdsgruppens vurderinger.
Derfor  

 medsendes eet eksemplar af disse individuelle rapporter med navns nævnelse.
KØDBRANCHENS FÆLLESRÅD skal ikke undlade at nævne, at der ved flere  

 lejligheder har været givet udtryk for stærk bekymring for, hvad materialet  

 skal bruges til.
Vi har en fælles opgave i at have den bedst mulige  

 slagtehygiejne, og det er vor opfattelse, at det bedste resultat opnås gennem  

 samarbejde.
Veterinærdirektoratet afgør naturligvis selv, hvilken information  

 der skal tilgå veterinærkontrollen på de enkelte slagteri-anlæg på grundlag  

 af fremsendte rapport, men vi skal anmode om, at tiltag af mere principiel  

 karakter gennemdrøftes med branchen inden iværksættelse.
