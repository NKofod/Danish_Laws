Afgiftsfritagelse for buskørsel der kan sidestilles med almindelig  

 buskørsel I brev af 5. februar 1988 (j.nr.
F 673/88) har direktoratet meddelt  

 Hovedstadsrådets Trafikselskab, at et kørselsarrangement udført vederlagsfrit  

 med busser på gule plader op til julen 1988 på grund af en tilladelse i  

 henhold til buslovens § 11, ikke fuldt ud opfylder betingelserne for  

 afgiftsfritagelse efter § 2, stk. 1, nr. 5, i lov om registreringsafgift,  

 idet kørslen således ikke blev udført efter de for området normalt gældende  

 takstbestemmelser.
 Såfremt direktoratets afgørelse lægges til grund, rejser den pågældende  

 kørsel endvidere problemer i relation til vægtafgiftsloven og der har  

 herefter været afholdt et møde til drøftelse af sagen, hvorunder Trafik- og  

 Kommunikationsministeriet har tilsluttet sig trafikselskabets opfattelse,  

 hvorefter den pågældende kørsel må sidestilles med almindelig rutekørsel,  

 ligesom det næppe på grund af ovennævnte betingelse i loven om, at kørslen  

 skal udføres efter den for området normalt gældende takstsbestemmelser, kan  

 kræves, at der erlægges betaling for kørslen, når blot den vederlagsfri  

 kørsel er anført i selskabets takstbestemmelser.
 Ministeriet skal herefter anmode direktoratet om på ny at overveje  

 spørgsmålet om afgiftsfritagelse, hvorved bemærkes, at en forudsætning for en  

 videreførelse af denne form for kørselsarrangementer vil være, at dette kan  

 udføres med busser på gule plader.
 Det tilføjes, at der næppe vil noget konkurrenceaspekt i relation til  

 andre former for buskørsel, og navnlig ikke efter den bebudede ændring af  

 afgiftslovgivningen, hvorefter registreringsafgiften bortfalder for busser,  

 der benyttes til turist- og bestillingskørsel.
