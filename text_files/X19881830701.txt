 En skifteret spurgte, om der arveafgiftsmæssigt skal ske sammenlægning  

 af en forsikringssum og aktiver udlagt efter skiftelovens § 62 B, stk. 2.  

 Skattedepartementet svarede, at sammenlægning ikke skal finde sted.
 En skifteret spurgte Skattedepartementet, om der ved  

 arveafgiftsberegningen skal ske sammenlægning af en udbetalt forsikringssum  

 på 61.119 kr. og bobeholdningen på 43.040 kr.
 Boet er udleveret enken i medfør af skiftelovens § 62 B, stk. 2, hvorefter  

 den efterlevende ægtefælle har ret til af boet at udtage så meget, at værdien  

 heraf sammenlagt med hendes boslod og arvelod og hendes særeje udgør indtil  

 50.000 kr.
 Skattedepartementet svarede, at de aktiver, der er udlagt i medfør af  

 skiftelovens § 62 B, stk. 2, ikke skal sammenlægges med den udbetalte  

 forsikringssum.
