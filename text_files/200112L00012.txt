Fremsat den {FREMSAT} af miljø- &  

 energiministeren (Svend Auken) Forslag til Lov om ændring af lov om støtte  

 til forureningstruede vandindvindinger § 1 I lov nr. 326 af 14. maj 1997 om støtte til forureningstruede  

 vandindvindinger foretages følgende ændringer:
 1. I § 1 indsættes efter stk. 1 som nyt  

 stykke:
»Stk. 2. Tilskud kan endvidere  

 ydes Stk. 2-5 bliver herefter stk. 3-6.
 2. I § 1, stk. 5, der bliver stk. 6, ændres »stk. 1-3« til: »stk. 1-4  

«.
 3. I § 2, stk. 1 og 2, § 3, stk. 3 og 4, og § 4,  

 stk. 1, ændres »stk.  

 1« til: »stk. 1 og 2«.
 4. I § 4, stk. 1, ændres »stk. 2« til: »stk. 3«.
 5. I § 4, stk. 2, ændres »stk. 3« til: »stk. 4«.
 6. I § 5, stk. 2, ændres »stk. 4« til: »stk. 5«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til  

 lovforslaget Almindelige bemærkninger 1. Baggrunden for lovforslaget Ifølge lov om vandforsyning mv., jf.  

 lovbekendtgørelse nr. 130 af 26. februar 1999 med senere  

 ændringer, herefter kaldet vandforsyningsloven, er det muligt for  

 kommunalbestyrelsen eller amtsrådet at indgå aftale om køb  

 af jord eller om restriktioner i arealanvendelsen i forbindelse med  

 gennemførelsen af en indsatsplan.
Kan der ikke opnås enighed om  

 indgåelse af en aftale, kan kommunalbestyrelsen eller amtsrådet  

 pålægge tilsvarende restriktioner i medfør af  

 miljøbeskyttelseslovens § 26 a, der dog som udgangspunkt ikke kan  

 anvendes til at erhverve jord.
Hvad angår finansieringen som kommunalbestyrelsen  

 eller amtsrådet foretager i relation til ovennævnte aftaler eller  

 pålæg, så kan regningen helt eller delvist sendes videre  

 til det almene vandforsyningsanlæg, hvis anlægget har fordel af  

 aftalen.
Vandforsyningen vil dog ikke hermed få ejerskab til  

 jorden.
For at videresende regningen til  

 vandforsyningsanlægget kræves der ikke samtykke fra det almene  

 vandforsyningsanlæg.
Vandforsyningsanlægget kan få udgiften  

 dækket over vandprisen.
For de mindre, almene vandforsyninger, som er  

 omfattet af lov nr. 326 af 14. maj 1997 om støtte til  

 forureningstruede vandindvindinger og hvis fortsatte eksistens er af  

 betydning af hensyn til bevarelse af den decentrale vandforsyningsstruktur,  

 kan denne ekstra regning påvirke anlæggets samlede  

 økonomiske situation og medføre markante stigninger i  

 vandprisen.
For at undgå en situation hvor det mindre almene  

 vandværk af økonomiske årsager kan være  

 tilbøjelig til at nedlægge sig selv og for at sikre  

 gennemførelsen af indsatsplaner i områder, hvor også de  

 mindre vandforsyninger er beliggende, vil det være  

 hensigtsmæssigt om støttemulighederne under Vandfonden udvides  

 til at dække disse udgifter.
2. Lovforslagets formål og indhold Lovens § 1 foreslås udvidet, således at  

 hjemlen til støtte herefter også omfatter udgifter ved  

 jordopkøb samt ved restriktioner i arealanvendelsen, som  

 påføres i medfør af vandforsyningslovens § 13 d eller  

 miljøbeskyttelseslovens § 64 a.
 Formålet med lovforslaget er, at mindre, almene  

 vandværker, som i forvejen er omfattet af en indsatsplan, kan få  

 tilskud til de udgifter, som opstår i forbindelse med aftaler om  

 jordopkøb eller om restriktioner i arealanvendelsen foretaget med  

 hjemmel i vandforsyningsloven eller miljøbeskyttelsesloven.  

 Lovforslaget vil dermed medvirke til at opretholde den decentrale  

 vandforsyning i Danmark.
3. Økonomiske og administrative konsekvenser for det  

 offentlige Lovforslaget har ikke økonomiske konsekvenser for  

 det offentlige, da støttebeløbet vil blive afholdt af  

 Vandfondens bevilling.
Vandfondens bevilling skal generelt styrke den  

 helhedsorienterede indsats med hensyn til sikring af drikkevandskvaliteten i  

 Danmark.
I den sammenhæng kan en del af bevillingen anvendes til den  

 styrkelse af drikkevandskontrollen, som udmøntningen af lov nr. 1273  

 af 20. december 2000 om ændring af lov om vandforsyning m.v.  

 forudsætter.
Vandfonden yder, jf. bekendtgørelse nr. 718 af 12.  

 september 1997 om støtte til forureningstruede vandindvindinger,  

 støtte med 40% af udgifterne til et projekt.
De øvrige udgifter  

 afholdes af vandværket og kan eventuelt opkræves hos brugerne af  

 vandværket via en stigning i vandprisen.
Da der ikke på nuværende tidspunkt er  

 gennemført de til lovforslaget relaterede indsatsplaner vil de  

 øgede afløb fra Vandfonden som følge af  

 lovændringen bero på skøn.
I den forbindelse henvises til  

 de beregninger, som fremgår af bemærkningerne til lovforslag L 56  

 om ændring af lov om vandforsyning mv., lov om miljøbeskyttelse  

 og lov om planlægning (beskyttelse af drikkevandsressourcer og  

 vandforsyning), jf.
Folketingstidende 1998, tillæg A, spalte 1472.  

 Lovforslaget blev til lov nr. 479 af 1. juli 1998.
I henhold til bemærkningerne til L 56 vil de  

 udgifter, som er forbundet med aftaler om opkøb af jord og videresalg  

 med tinglyste dyrkningsklausuler samt med restriktioner i arealanvendelsen  

 udgøre et samlet beløb på ca. 180 mio. kr.
De nyeste tal  

 (1998) fra GEUS viser, at støtteordningen vil omfatte 3090 mindre  

 almene vandværker, der tegner sig for 25,7% af den samlede  

 indvindingsmængde, hvilket svarer til en samlet udgift på 46 mio.  

 kr.
Da der kun ydes støtte på 40%, vil der højest  

 være tale om, at der af Vandfondens midler skal afsættes et  

 samlet beløb i størrelsesordenen 18 mio. kr. over en  

 10-årig periode.
Det vil sige et gennemsnitligt beløb på  

 knap 2 mio. kr. årligt.
Da køb og salg af jord med  

 dyrkningsklausul m.m. af hensyn til beskyttelse mod pesticider i den  

 første del af perioden kun vil ske i et meget begrænset omfang,  

 vurderes de årlige udgifter i 2002 og 2003 til at være omkring  

 200.000 kr.
 Miljøstyrelsen vil i forbindelse med administration  

 af støttemidlerne skulle anvende i størrelsesordenen max 1 HK  

 årsværk til administration af disse forholdsvis enkle sager, som  

 afholdes inden for de allerede eksisterende ressourcer.
4. Økonomiske og administrative konsekvenser for  

 erhvervslivet Det følger af bemærkningerne til forslag til  

 lov om ændring af lov om vandforsyning m.v., lov om  

 miljøbeskyttelse og lov om planlægning (beskyttelse af  

 drikkevandsressourcer og vandforsyning), L 56, at de økonomiske  

 konsekvenser for erhvervslivet, herunder vandværkerne ikke er  

 undersøgt.
I hvilket omfang vandværkerne pålægges  

 udgifter som følge af amtsrådenes og kommunalbestyrelsers  

 køb af jord m.m., afhænger således af i hvilken  

 udstrækning amtsrådene og kommunalbestyrelserne vil anvende  

 vandforsyningslovens virkemidler.
 Lovforslaget vurderes ikke at have  

 erhvervsøkonomiske konsekvenser for andre erhverv, herunder  

 jordbruget.
5. Miljømæssige konsekvenser Da hovedformålet med lovforslaget er at hjælpe  

 mindre vandforsyninger med at afholde de udgifter, de kan  

 pålægges i forbindelse med jordopkøb eller restriktioner i  

 arealanvendelsen, vil lovforslaget være med til at opretholde den  

 decentrale vandforsyning i Danmark.
 Endvidere må muligheden for støtte antages at  

 føre til, at der i visse tilfælde pålægges  

 restriktioner for arealer, der ellers ikke ville være blevet beskyttet.  

 Lovforslaget vil dermed bidrage til en koordineret og helhedsorienteret  

 beskyttelse af grundvandsressourcerne.
6. Forholdet til EU-retten Da lovforslaget er med til at sikre gennemførelsen  

 af indsatsplaner i områder, hvor også de mindre vandforsyninger  

 er beliggende, er lovforslaget medvirkende til at styrke den regionale  

 indsats i henhold til Rådets direktiv 91/676/EØF om beskyttelse  

 af vand imod forurening forårsaget af nitrater fra landbruget.
 Lovforslaget vil ligeledes som hidtidigt skulle  

 administreres efter Europakommissionens de minimis-regler.
 7. Hørte myndigheder og organisationer mv.
 Justitsministeriet, Finansministeriet, Statsministeriet,  

 Fødevareministeriet, Erhvervsministeriet, By- og Boligministeriet,  

 Trafikministeriet, Kort- og Matrikelstyrelsen, Erhvervsministeriet,  

 Sundhedsministeriet, Indenrigsministeriet, Skatteministeriet,  

 Forbrugerrådet, Forbrugerstyrelsen, Fritidshusejernes Landsforening,  

 Københavns Kommune, Danske Vandværkers Forening, Danmarks  

 Private Vandværker, Frederiksberg Kommune, Amtsrådsforeningen,  

 Amtsrådsforeningen i Danmark - Økonomisk konsulentkontor,  

 Kommunernes Landsforening, Kommunernes Landsforening - Økonomisk  

 Sekretariat, Kommunalteknisk Chefforening, Foreningen af  

 Miljømedarbejdere i Kommunerne, Landbrugsrådet, Dansk  

 Erhvervsgartneriforening, Dansk Erhvervsjordbrug, Dansk Familielandbrug,  

 Landbrugets Rådgivningscenter, Landsforeningen Økologisk  

 Jordbrug, De danske landboforeninger, Landsforeningen af Landsbysamfund,  

 Dansk Industri, Dansk Beklædnings- og Tekstilindustri,  

 Advokatrådet, Håndværksrådet,  

 Arbejderbevægelsens Erhvervsråd, Landsorganisationen i Danmark  

 (LO), Embedslægeforeningen, NOAH, Greenpeace, Spildevandsteknisk  

 Forening, Danas.
Vurdering af konsekvenser af lovforslaget Positive Konsekvenser/mindre udgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Max 1 HK årsværk til administration.
Dette  

 afholdes indenfor eksisterende ressourcer i  

 Miljøstyrelsen.
Økonomiske konsekvenser for erhvervslivet Lovforslaget bevirker, at mindre vandværker kan  

 søge støtte til at afholde de udgifter, de kan  

 pålægges i forbindelse med jordopkøb eller restriktioner i  

 arealanvendelsen i medfør af vandforsyningsloven eller  

 miljøbeskyttelsesloven.
Ingen Administrative konsekvenser for erhvervslivet Ingen Ingen Miljømæssige konsekvenser Lovforslaget er medvirkende til at opretholde den decentrale  

 vandforsyning i Danmark.
Endvidere må muligheden for støtte  

 antages at føre til, at der i visse tilfælde  

 pålægges restriktioner for arealer, der ellers ikke ville  

 være blevet beskyttet.
Lovforslaget vil dermed bidrage til en  

 koordineret og helhedsorienteret beskyttelse af  

 grundvandsressourcerne Ingen Administrative konsekvenser for borgerne Ingen Ingen Forholdet til EU-retten Lovforslaget vil understøtte Rådets direktiv  

 91/676/EØF om beskyttelse af vand imod forurening forårsaget af  

 nitrater fra landbruget.
Ligeledes vil lovforslaget som hidtidig skulle  

 administreres efter Europakommissionens de minimis-regler.
Bemærkninger til lovforslagets enkelte  

 bestemmelser Til § 1 Til nr. 1 I henhold til § 1, stk. 1, nr. 6 kan der ydes tilskud til  

 "andre foranstaltninger, der kan sikre decentral vandforsyning i det  

 åbne land, f.eks. ændring af dyrkningspraksis i  

 indvindingsoplandet eller fjernelse af forurening". På trods af  

 den bredt formulerede bestemmelse, er en hjemmel til jordopkøb m.v. i  

 denne bestemmelse tvivlsom, da det i forbindelse med lovens tilblivelse blev  

 udtrykt, at støtte til dyrkningspraksis i al væsentligt  

 forudsættes rettet mod undersøgelsesaktiviteter.
Desuden er § 1  

 formuleret således, at det, der kan støttes, er  

 "investeringer og andre aktiviteter", hvilket i hvert fald ikke  

 klart omfatter støtte til betaling af udgifter ved aftaler m.v., der  

 indgås af andre end vandforsyningsanlægget selv.
På denne  

 baggrund bør der skabes en klar hjemmel i loven til at støtte  

 mindre, almene vandforsyningsanlæg, som pålægges udgifter i  

 forbindelse med opkøb af jord og videresalg med tinglyste  

 dyrkningsklausuler eller restriktioner i arealanvendelsen.
Ændringen indebærer således, at hjemlen  

 til støtte udvides til at omfatte udgifterne ved jordopkøb  

 eller restriktioner i arealanvendelsen, som påføres i  

 medfør af § 13 d i lov om vandforsyning mv. eller § 64 a, jf. § 26 a i  

 lov om miljøbeskyttelse.
Da vandværker ikke selv kan  

 opkøbe jord, er der udelukkende tale om udgifter, som  

 vandværkerne pålægges af kommunalbestyrelsen eller  

 amtsrådet.
 Der vil som udgangspunkt ikke blive ydet støtte til  

 dyrkningsaftaler med årlig udbetaling af kompensation, da sådanne  

 aftaler vil binde støttemidler over flere år, og ikke harmonerer  

 med det generelle princip om først og fremmest at give  

 anlægsstøtte frem for driftsstøtte.
Vandforsyningsloven giver også  

 vandforsyningsanlæggene selv mulighed for at indgå  

 dyrkningsaftaler.
Som nævnt ovenfor udtalte ministeren i forbindelse  

 med behandlingen af det oprindelige lovforslag, at støtte til  

 dyrkningspraksis i al væsentligt forudsattes rettet mod  

 undersøgelsesaktiviteter.
Med de erfaringer, der er indvundet på  

 området siden, findes det imidlertid nu hensigtsmæssigt, at  

 også andre udgifter i forbindelse med et vandforsyningsanlægs  

 indgåelse af dyrkningsaftaler fremover efter omstændighederne vil  

 kunne opnå støtte.
Sådanne udgifter kunne eksempelvis  

 være engangsudgifter som opstår i forbindelse med indgåelse  

 af en dyrkningsaftale.
I disse tilfælde vil der kunne gives  

 støtte efter den eksisterende bestemmelse i § 1, stk. 1, nr. 6.
Til nr. 2-6 Ændringerne er lovtekniske følger af  

 ændringen under nr. 1.
Til § 2 Det foreslås at loven træder i kraft dagen  

 efter bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 326 af 14. maj 1997 om støtte til forureningstruede  

 vandindvindinger, foretages følgende ændringer:
§ 1. Tilskud efter denne lov kan ydes til investeringer og andre  

 aktiviteter, som har til formål at opretholde den decentrale  

 vandforsyning, og som vedrører 1)	 etablering af nye vandindvindingsboringer som erstatning for  

 boringer, der er forurenede, 2)	 rørledninger til fremskaffelse af vand fra anden  

 vandforsyning, 3)	 rensning i en overgangsperiode, hvor anden vandforsyning ikke er  

 praktisk eller økonomisk realistisk, 4)	 etablering af afværgeboringer, 5)	 kontrol og overvågning af vandkvaliteten i  

 indvindingsoplandet eller 6)	 andre foranstaltninger, der kan sikre decentral vandforsyning i det  

 åbne land f.eks. ændring af dyrkningspraksis eller fjernelse af  

 forurening.
 1.
 »Stk. 2. Tilskud kan endvidere ydes til de af § 2  

 omfattede mindre, almene vandforsyningers dækning af udgifter, som  

 pålægges disse i medfør af § 13 d, stk. 3 eller 4 i lov om  

 vandforsyning m.v. eller § 64 a i lov om  

 miljøbeskyttelse.«.
 Stk. 2. En mindre del af midlerne kan anvendes til  

 støtte for generelle projekter f.eks. demonstrations- og  

 udviklingsprojekter, der har til formål at opretholde den decentrale  

 vandforsyning på længere sigt.
Stk. 2-5 b Stk. 3. Desuden kan en mindre del af midlerne anvendes  

 til støtte for projekter om spildevandsbortskaffelse i områder,  

 der ikke er kloakeret, samt projekter angående alternative muligheder  

 for spildevandsbortskaffelse i kloakerede områder.
Stk. 4. Tilskud efter loven udbetales af miljø- og  

 energiministeren inden for en beløbsramme fastsat på  

 finansloven.
Den del af en tilsagnsramme, der ikke er udnyttet i et  

 finansår, kan overføres til følgende finansår.
 Stk. 5. Midlernes fordeling mellem de tre formål  

 anført i stk. 1-3 fastsættes af miljø- og  

 energministeren.
 2. I § 1, stk. 5, der bliver stk. 6, ændres »stk. 1-3« til: »stk. 1-4  

«.
 § 2. Tilskud efter § 1, stk. 1, kan ydes til ejere af ikkealmene og  

 mindre, almene vandforsyninger, såfremt vandforsyningsanlægget  

 fortrinsvis forsyner husholdninger.
 3. I § 2, stk. 1 og 2, § 3, stk. 3 og 4, og § 4,  

 stk. 1, ændres »stk.  

 1« til: »stk. 1 og 2«.
 Stk. 2. Det er en betingelse for ydelse af tilskud efter  

 § 1, stk. 1, at vandkvaliteten i den pågældende vandforsyning  

 på ansøgningstidspunktet ikke kan overholde eller i nær  

 fremtid ikke vil kunne overholde en eller flere af de  

 grænseværdier for vand af drikkevandskvalitet, der er fastsat af  

 miljø- og energiministeren, og at vandforsyningen ikke kan antages at  

 være ansvarlig herfor.
Stk. 3. Der kan ikke ydes tilskud til aktiviteter og  

 initiativer, som tillige vil kunne støttes efter anden lovgivning.
Der  

 kan dog ydes tilskud, hvis det kun er mindre dele af aktiviteterne eller  

 initiativerne, der vil kunne opnå tilskud efter anden lovgivning, eller  

 ansøgningen i det væsentligste falder uden for hovedsigtet med  

 andre tilskudsordninger.
 § 3. Miljø- og energiministeren fastsætter  

 nærmere regler om ydelse af tilskud, om behandlingen af sagerne,  

 herunder om ansøgningens form og indhold, og om kontrol af dette,  

 herunder om adgang til besigtigelse af vandindvindingen, om  

 revisionserklæringer samt om, hvilke oplysninger der skal  

 tilvejebringes i forbindelse med sagens behandling.
 Stk. 2. Såfremt betingelserne for ydelse af  

 støtte ikke overholdes, kan der kræves hel eller delvis  

 tilbagebetaling af det udbetalte tilskud.
Stk. 3. De under § 1, stk. 1, udbetalte midler er ikke  

 indkomstskattepligtige for tilskudsmodtageren.
Udgifter, som er betalt ved  

 tilskud efter denne lov, kan ikke fradrages ved indkomstopgørelsen  

 eller medregnes ved opgørelsen af grundlaget for skattemæssige  

 afskrivninger eller medregnes til anskaffelsessummen ved opgørelse af  

 den skattepligtige fortjeneste ved afståelse af ejendommen.
Stk. 4. Tilskuddet til de under § 1, stk. 1, nævnte  

 investeringer udbetales, når projektet er gennemført og  

 udgifterne hertil er afholdt.
Udbetalingen af tilskud sker ved  

 overførsel til konto i et pengeinstitut.
 Stk. 5. Tilskuddet kan, når særlige forhold  

 gør sig gældende, udbetales a conto.
 § 4. Miljø- og energiministeren nedsætter et eller  

 flere råd, der træffer afgørelse i sager om tilskud efter  

 § 1, stk. 1, samt om støtte til generelle projekter inden for  

 vandforsyningen efter § 1, stk. 2.
 4. I § 4, stk. 1, ændres »stk. 2« til: »stk. 3«.
 Stk. 2. Afgørelser om støtte til de under §  

 1, stk. 3, anførte formål træffes af  

 Miljøstyrelsen.
 5. I § 4, stk. 2, ændres »stk. 3« til: »stk. 4«.
 Stk. 3. Afgørelser efter stk. 1 og 2 kan ikke  

 indbringes for anden administrativ myndighed.
 § 5. Nærmere regler om det eller de i henhold til § 4, stk.  

 1, nedsatte råd fastsættes af miljø- og  

 energiministeren.
 Stk. 2. De i stk. 1 anførte råds  

 administrations- og sekretariatsudgifter afholdes af den i § 1, stk. 4,  

 nævnte bevilling.
 6. I § 5, stk. 2, ændres »stk. 4« til: »stk. 5«.
§ 2 Loven træder i kraft dagen efter bekendtgørelsen i  

 Lovtidende.
