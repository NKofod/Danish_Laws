Nr LSF 240 Forslag til Lov om ændring af lov om en børnefamilieydelse (Modregning af  

 visse restancer til det offentlige) Fremsat af skatteministeren (Stavad) den 17. marts 1993 Vedtaget ved tredjebehandling den 29. april 1993 Lov nr. 273 af 06/05/1993 § 1 I lov om en børnefamilieydelse, jf. lovbekendtgørelse nr. 581 af 7. august  

 1991, som ændret ved lov nr. 1072 af 23. december 1992, affattes § 11,  

 stk. 2, således:
»Stk. 2. I op til en tredjedel af ydelsen kan modregnes  

 eventuelle restancer vedrørende betaling for dagpleje eller daginstitution,  

 jf. § 64, stk. 5, og § 73 i lov om social bistand, samt skolefritidsordning,  

 jf. § 42, stk. 2, i lov om folkeskolen.
Ydelsen kan i øvrigt ikke anvendes  

 til modregning af eventuelle offentlige krav.« § 2 Loven træder i kraft dagen efter bekendtgørelsen i Lovtidende og har  

 virkning for udbetalinger, der foretages efter den 1. juli 1993.
Oprindeligt fremsat forslag § 1 I lov om en børnefamilieydelse, jf. lovbekendtgørelse nr. 581 af 7. august  

 1991 som ændret ved lov nr. 1072 af 23. december 1992, affattes § 11, stk.  

 2, således:
»Stk. 2. I op til en tredjedel af ydelsen kan modregnes  

 eventuelle restancer vedrørende betaling for dagpleje eller daginstitution,  

 jf. § 64, stk. 5, og § 73 i lov om social bistand, samt skolefritidsordning,  

 jf. § 42, stk. 2, i lov om folkeskolen.
Ydelsen kan i øvrigt ikke anvendes  

 til modregning af eventuelle offentlige krav.«.
§ 2 Loven træder i kraft dagen efter bekendtgørelsen i Lovtidende og har  

 virkning for udbetalinger, der foretages efter den 1. juli 1993.
Bemærkninger til lovforslaget Almindelige bemærkninger Lovforslaget er et led i den intensivering af restanceinddrivelsen, der er  

 aftalt i forbindelse med finanslovsaftalen for 1993.
Efter gældende regler kan eventuelle offentlige krav imod modtageren af  

 børnefamilieydelsen ikke modregnes i ydelsen.
Dette gælder også for krav på  

 betaling for daginstitution el. lign. for barnet.
Det foreslås, at der fra 1. juli 1993 indføres adgang til at modregne  

 disse offentlige krav i børnefamilieydelsen.
Andre offentlige krav, som ikke  

 har særlig tilknytning til barnet, f.eks. skattekrav, imod den berettigede,  

 skal fortsat ikke kunne modregnes i ydelsen.
 Af hensyn til, at børnefamilieydelsen fortsat skal komme børnefamilierne  

 til gode, foreslås det dog, at modregning kun skal kunne omfatte en tredjedel  

 af de enkelte udbetalinger.
Provenumæssige konsekvenser De samlede restancer vedrørende daginstitutioner udgjorde ved udgangen af  

 1991 ca. 320 mill. kr.
Der kan ikke skønnes over fordelingen heraf på antal  

 restanter og størrelsen af den gennemsnitlige restance pr. person.
Det skønnes med stor usikkerhed, at mellem 30 og 40 pct. af restancerne  

 vil kunne inddrives ved modregning.
Provenuforbedringen herved vil da være i  

 størrelsesordenen 100 mill. kr.
Provenuforbedringen vedrører kommunerne.
Administrative konsekvenser Det skønnes, at forslaget vil medføre engangsudgifter af størrelsesordenen  

 0,5 mill. kr. til omlægninger i edb-systemer hos de statslige told- og  

 skattemyndigheder.
Udgifterne vil blive afholdt inden for driftsbevillingen.
 Det skønnes endvidere, at forslaget ikke vil have nævneværdige  

 administrative konsekvenser for kommunerne.
Spaltehenvisninger Lov om en børnefamilieydelse er senest ændret ved lov nr. 1072 af 23.  

 december 1992, jf.
Folketingstidende 1992/93, sp. 2853, 3240, 3776, 4135;  

 tillæg A, 4141; tillæg B, 457.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om en børnefamilieydelse, jf. lovbekendtgørelse nr. 581 af 7. august  

 1991 som ændret ved lov nr. 1072 af 23. december 1992, affattes § 11, stk.  

 2, således:
»Stk. 2. I op til en tredjedel af ydelsen kan modregnes  

 eventuelle restancer vedrørende betaling for dagpleje eller daginstitution,  

 jf. § 64, stk. 5, og § 73 i lov om social bistand, samt skolefritidsordning,  

 jf. § 42, stk. 2, i lov om folkeskolen.
Ydelsen kan i øvrigt ikke anvendes  

 til modregning af eventuelle offentlige krav.«.
 § 11. Krav på børnefamilieydelsen kan ikke overdrages eller gøres  

 til genstand for retsforfølgning.
 Stk. 2. Ydelsen kan ikke anvendes til modregning af eventuelle  

 offentlige krav mod beløbsmodtageren.
