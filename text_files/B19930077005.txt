 I henhold til § 4, stk. 1, og § 33, stk. 2 og 3, og § 69 i lov om  

 erhvervsuddannelser, jf. lovbekendtgørelse nr. 668 af 29. juli 1992,  

 fastsættes:
Område § 1.  I de tekniske erhvervsuddannelser, jf. § 6,  

 fastsætter Undervisningsministeriet for hvert kvartal, hvilke grundfag  

 eleverne skal til prøve i.
 Stk. 2.  Hvis der er flere prøvemåder i et fag, f.eks.  

 skriftlig og mundtlig prøve, skal den enkelte elev til begge prøver i faget.
 Stk. 3.  Ministeriet sender senest ved udgangen af  

 september, december, marts og juni en oversigt til skolerne over, hvilke  

 prøver i grundfag der er fastsat for henholdsvis januar, april, juli og  

 oktober kvartal.
Regler for eleverne § 2.  Den enkelte elev skal højst til prøve i Stk. 2.  Skal en elev ikke til prøve i et eksamensfag,  

 træder standpunktskarakteren i stedet for eksamenskarakteren.
 Stk. 3.  En omprøve i et fag, der knytter sig til en  

 tidligere skoleperiode, medregnes ikke i det antal prøver, som er omtalt i  

 stk. 1.
Regler for skolerne § 3.  På den oversigt, der er nævnt i § 1, stk. 3,  

 fremgår de fastsatte fag i en prioriteret rækkefølge.
Skolerne sammenholder  

 denne oversigt med oversigten over grundfag i den enkelte  

 uddannelsesbekendtgørelse og fastsætter prøverne for den enkelte elev i  

 overensstemmelse med den prioriterede rækkefølge og reglerne i § 2.
Klager § 4.  Klager over skolens afgørelser efter  

 bekendtgørelsen kan indgives til Undervisningsministeriet.
Klagen skal  

 indgives til skolen senest 1 uge efter, at afgørelsen er meddelt den  

 pågældende.
Hvis klagen ikke tages til følge af skolen, og klageren  

 fastholder klagen, videresender skolen klagen til ministeriet ledsaget af  

 skolens udtalelse.
 Ikrafttræden m.v.
 § 5.  Bekendtgørelsen træder i kraft den 1. oktober  

 1993 og har virkning for de prøver, der afholdes efter den 31. oktober 1993.  

 For omprøver eller sygeeksamen vedrørende prøver aflagt før denne dato finder  

 de hidtidige regler dog anvendelse.
 Stk. 2.  Den i § 1, stk. 3, nævnte oversigt over  

 eksaminer for oktober kvartal 1993 udsendes dog senest den 1. oktober 1993.
 § 6.  I de bestemmelser, der er nævnt i følgende  

 bekendtgørelser under nr. 1-80 indsættes i stk. 1 in fine:  

 », jf. dog bekendtgørelse om omfanget af prøver i grundfag i  

 erhvervsuddannelserne.«:
Undervisningsministeriet, den 17.  

 september 1993 Ole Vig Jensen / Sonja Lundqvist *) Note: Ved anordning nr. 746 af 8. november 1990 om, at visse  

 bekendtgørelser om erhvervsuddannelser ikke indføres i Lovtidende, blev det  

 fastsat, at bekendtgørelser om de enkelte erhvervsuddannelser m.v. ikke  

 skulle indføres i Lovtidende.
Anordningen blev ophævet ved anordning nr. 908  

 af 17. december 1991 om ophævelse af anordning om, at visse bekendtgørelser  

 om erhvervsuddannelser ikke indføres i Lovtidende.
Bekendtgørelserne har  

 været offentliggjort i Retsinformation.
