(campingreglement) I medfør af - § 2, stk. 2, og § 3, jfr. § 1, stk. 1 og stk. 3, samt § 10 b, stk. 2, i  

 lov om sommerhuse og campering m.v., jfr. lovbekendtgørelse nr. 357 af 15.  

 juli 1985, - § 4, stk. 1, § 5 og § 83, stk. 2, i lov om miljøbeskyttelse, jfr.  

 lovbekendtgørelse nr. 85 af 8. marts 1985, - § 40 i brandloven, jfr. lovbekendtgørelse nr. 365 af 28. juli 1983, og  

 efter bemyndigelse fra justitsministeren bestemmes:
Bekendtgørelsens område § 1.  Bekendtgørelsen finder anvendelse på  

 campingpladser, hvorved forstås arealer, som erhvervsmæssigt eller for et  

 længere tidsrum end 6 uger årligt benyttes til dag- og natophold i telte,  

 campingvogne eller andre transportable konstruktioner.
 Stk. 2.  Arealer, der udelukkende er reserveret til  

 spejderhytter og primitiv overnatning i telt, er ikke omfattet af  

 bekendtgørelsen.
 § 2.  Amtsrådet bemyndiges til at meddele tilladelse  

 til at udleje eller fremleje arealer til campering.
 Stk. 2.  Amtsrådet bemyndiges endvidere til at meddele  

 tilladelser til at udleje eller fremleje arealer til permanent campering,  

 jfr. § 5, stk. 1, og til opstilling af store campingvogne, jfr. § 5, stk. 2.  

 Tilladelse hertil kan dog kun gives vedrørende arealer, hvor der den 1.  

 november 1986 lovligt er opstillet sådanne vogne.
 Stk. 3.  En tilladelse efter stk. 2 kan kun meddeles som  

 led i en plan for afvikling af tidligere lovligt opstillede permanente eller  

 store campingvogne.
 Stk. 4.  Amtsrådets tilladelse er personlig og begrænset  

 til den i tilladelsen nærmere beskrevne virksomhed.
§ 3.  Amtsrådets tilladelse efter denne bekendtgørelse  

 forudsætter overensstemmelse med landsplanlægningen og med retningslinierne i  

 region- og kommuneplanlægningen.
Amtsrådet påser i forbindelse med behandling  

 af ansøgning om tilladelse, at pladsens drikkevandsforsyning og hygiejniske  

 forhold er i overensstemmelse med vandforsyningsloven, miljøbeskyttelsesloven  

 og kommunalbestyrelsens regler herom.
 Stk. 2.  Amtsrådet kan meddele tidsbegrænset tilladelse.  

 Tilladelse kan endvidere betinges, eller der kan angives vilkår, f.eks.  

 vedrørende pladsens indhegning og afskærmning, udformningen og benyttelsen af  

 de på pladsen opstillede bygninger samt placering af de opstillede  

 campingvogne og bygninger.
 § 4.  Ansøgning om tilladelse efter bekendtgørelsen  

 fremsendes til amtsrådet gennem kommunalbestyrelsen.
Campingpladsens benyttelse § 5.  På campingpladsen må campingvogne ikke henstå  

 permanent.
Herved forstås opstilling på samme sted i 12 måneder eller længere  

 tid.
Amtsrådet kan ved beregning af, om en vogn er permanent opstillet, lægge  

 placering i november måned i 2 på hinanden følgende år til grund.
 Stk. 2.  En campingvogn, der er opstillet på  

 campingplads, må ikke have en bredde eller højde, der udelukker, at vognen  

 kan registreres efter færdselsloven.
 Stk. 3.  Undtaget fra stk. 1 og 2 er de tilfælde, hvor  

 amtsrådet har meddelt tilladelse efter § 2, stk. 2, og hvor der før den 1.  

 oktober 1986 er meddelt en tilsvarende tilladelse.
Stk. 4.  Campingvogne, som ikke er registreret efter  

 færdselsloven, og som er opstillet på campingpladser, skal være forsynet med  

 tydeligt identifikationsnummer.
Identifikationsnummeret oplyses af  

 campingpladsens ejer efter nærmere aftale med amtsrådet.
Stk. 5.  Campingpladsejeren skal føre en liste over  

 vogne med identifikationsnumre, opstillet på campingpladsen.
Listen skal  

 endvidere indeholde navn og adresse på ejer og bruger i de tilfælde, hvor  

 vognen er omfattet af stk. 1 og stk. 2. Listen skal opbevares tilgængeligt  

 for amtsrådet.
 § 6.  I perioden 1. juni - 31. august skal mindst  

 halvdelen af campingpladsen reserveres for campering af ikke over 4 ugers  

 varighed.
 Stk. 2.  På en campingplads, hvor amtsrådet har meddelt  

 tilladelse efter § 2, stk. 2, eller hvor der før 1. oktober 1986 er meddelt  

 en tilsvarende tilladelse, og hvor de af disse tilladelser omfattede vogne  

 optager mere end halvdelen af pladsen, skal resten af pladsen i perioden 1.  

 juni - 31. august reserveres til campering af ikke over 4 ugers varighed.
 Stk. 3.  Stk. 1 og stk. 2 gælder ikke for pladser med  

 begrænset brugerkreds.
§ 7.  Campingpladsen må ikke benyttes til campering i  

 perioden 1. november - 1. marts, bortset fra de tilfælde, hvor amtsrådet har  

 meddelt tilladelse til vintercampering, hvorved forstås kortvarige ophold,  

 week-ends m.v. i denne periode.
Campingpladsen må ej heller uden amtsrådets  

 tilladelse benyttes til vinteropbevaring af campingvogne, hvorved forstås  

 opbevaring i perioden 1. november - 1. marts.
 Stk. 2.  Amtsrådet kan fastsætte, at campingvogne ved  

 vinteropbevaring og vintercampering skal placeres på en af amtsrådet nærmere  

 angivet del af pladsen.
Stk. 3.  Det påhviler ejeren af campingpladsen at  

 indberette til amtsrådet de campingvogne, der den 1. november henstår på  

 pladsen.
Indberetningen skal indeholde en angivelse af vognenes placering på  

 pladsen og en identifikation af vognene.
For de vogne, der er omfattet af en  

 afviklingsordning efter § 2, stk. 2, anføres tillige oplysning om hver vogns  

 ejer og bruger.
Indberetning kan ske på et særligt skema af den type, der er  

 optrykt som bilag til miljøminsteriets cirkulære om campingpladser.
 Stk. 4.  Indberetning efter stk. 3 skal gives amtsrådet  

 senest den 30. november.
 § 8.  Amtsrådet kan tillade, at indtil 15 pct. af det  

 tilladte antal campingenheder på campingpladsen anvendes til opstilling af  

 hytter, campingvogne eller telte, med henblik på udlån eller udlejning.
 Stk. 2.  For campingpladser på små øer kan amtsrådet dog  

 forhøje den i stk. 1 nævnte kvote til 30 pct.
Stk. 3.  De i stk. 1 og 2 nævnte hytter m.v. må højst  

 stilles til rådighed for sammen bruger i 4 uger i perioden 1. juni 31.  

 august.
Hytterne må højst forudbestilles for et år ad gangen.
Stk. 4.  Hytter må ikke indeholde sanitære  

 installationer.
Hytter, der er opstillet efter den 1. april 1984, må ikke  

 have et bruttoetageareal, der overstiger 15 kvm.
Stk. 5.  Amtsrådet kan tillade, at der på hver  

 campingplads opstilles 2 hytter, der på grund af handicapvenlig indretning  

 har et areal, der overstiger 15 kvm.
Campister uden handicap kan  

 forudbestille en sådan hytte maksimalt 3 uger forud.
Brandværnsforanstaltninger § 9.  Afstanden mellem campingenhederne skal være  

 mindst 3 m.
 § 10.  Campingpladsens daglige leder skal påse, at  

 campering finder sted i overensstemmelse med § 9.
 § 11.  Afbrænding af bål må kun finde sted efter  

 tilladelse fra campingpladsens daglige leder.
 § 12.  På et sted, der er synligt for publikum, f.eks.  

 ved indgangen til campingpladsen eller på pladsens opslagstavle, skal være  

 tydeligt opslag, udført efter Dansk Standard 737, om:
- afstandskravet i § 9, - forbudet mod afbrænding af bål uden tilladelse efter § 11, - angivelse af, hvordan brandvæsenet alarmeres.
Hygiejniske forhold m.v. og tilsyn § 13.  Amtsrådet påser overholdelse af reglerne i  

 denne bekendtgørelse og beslutninger truffet i medfør heraf, jfr. dog §§ 15  

 og 17.
 § 14.  Kommunalbestyrelsen kan fastsætte vilkår med  

 hensyn til antal og indretning af toiletter, vaske- og bruserum,  

 affaldsbeholdere og lignende.
§ 15.  Kommunalbestyrelsen fører tilsyn med de  

 hygiejniske forhold på campingpladsen, jfr. § 14. Opstår der på en  

 campingplads uhygiejniske forhold, eller medfører pladsen væsentlige ulemper  

 for omgivelserne, kan kommunalbestyrelsen meddele påbud om, at der skal  

 foretages afhjælpende foranstaltninger indenfor en bestemt frist.
Kan  

 ulemperne ikke afhjælpes, eller tilsidesættes påbudet, kan  

 kommunalbestyrelsen nedlægge forbud mod campering på stedet.
 § 16.  Tilladelse til vandforsyning og  

 spildevandsafledning indhentes efter henholdsvis vandforsynings- og  

 miljøbeskyttelseslovgivningens regler herom.
 § 17.  Kommunernes brandmyndighed har tilsyn med  

 brandværnsforanstaltninger på campingpladser.
Klage § 18.  Amtsrådets afgørelse i medfør af lov om  

 sommerhuse og campering m.v. kan påklages til planstyrelsen.
Planstyrelsens  

 afgørelse kan påklages til miljøministeren.
 Stk. 2.  Kommunalbestyrelsens vilkår om pladsens  

 sanitære installationer m.v. efter § 14 og kommunalbestyrelsens afgørelse om  

 hygiejniske forhold efter § 15 kan ikke påklages til højere administrativ  

 myndighed.
 Stk. 3.  Klage over manglende eller utilstrækkelig  

 renholdelse af pladsen indgives til kommunalbestyrelsen.
Straffe- og ikrafttrædelsesbestemmelser § 19.  Med bøde straffes den, der § 20.  Amtsrådet kan ved grove eller gentagne  

 overtrædelser af bekendtgørelsen, herunder tilsidesættelse af de stillede  

 vilkår og påbud, inddrage tilladelsen efter § 2, § 7 og § 8.
 § 21.  Bekendtgørelsen træder i kraft den 1. oktober  

 1986. Samtidig ophæves miljøministeriets bekendtgørelse nr. 97 af 24. februar  

 1984 om tilladelse til udlejning af arealer til campering og om indretning og  

 benyttelse af campingpladser (campingreglementet).
