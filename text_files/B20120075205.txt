Bekendtgørelse om ændring af bekendtgørelse om specialpædagogisk støtte ved videregående uddannelse (SPS-bekendtgørelsen) § 1 I bekendtgørelse nr. 819 af 2. juli 2007 om specialpædagogisk støtte ved videregående uddannelse (SPS-bekendtgørelsen) foretages følgende ændring:
 1. § 6, stk. 2-5, affattes således:
»Stk. 2. Institutionerne skal indgive indstillingen digitalt ved anvendelse af den digitale løsning som Ministeriet for Børn og Undervisning stiller til rådighed.
Institutionerne og de uddannelsessøgende skal modtage meddelelser og afgørelser om indstillingen digitalt.
Stk. 3. Kvalitets- og Tilsynsstyrelsen kan, hvor særlige forhold gør sig gældende, meddele dispesation til, at indstilling om specialpædagogisk støtte samt modtagelse af meddelelser og afgørelser herom kan ske på anden vis end ved digital selvbetjening.
Dette kan f.eks. gælde for borgere, hvis særlige forhold gør, at de ikke er fortrolige med brugen af digitale medier og derfor har svært ved at tilegne sig brugen heraf, samt for borgere uden dansk CPR- nr.
 Stk. 4. Afgørelser og meddelelser sendes til den uddannelsessøgendes e-boks.
Stk. 5. Styrelsen kan fastsætte frister for, hvornår institutionen skal indsende indstillingen.« § 2 Bekendtgørelsen træder i kraft den 4. juli 2012.
