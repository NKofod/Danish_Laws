Forældelse  

 - feriegodtgørelse for 1999 - søgt om udbetaling i juli 2006 Arbejdsmarkedets Ankenævn har behandlet Deres klage på  

 møde den 4. oktober 2006.
Ankenævnet traf denne A F G Ø R E L S E De kan ikke få udbetalt feriegodtgørelse fra  

 optjeningsåret 1999.
 Ankenævnet tiltræder således Arbejdsdirektoratets  

 afgørelse af den 26. juli 2006.
B E G R U N D  

 E L S E Ankenævnet har lagt til grund, at Arbejdsdirektoratet  

 først den 24. juli 2006 modtog Deres anmodning om at få udbetalt  

 feriegodtgørelsen på 3.416,63 kr., som De havde optjent i 1999.
 Det følger af ferieloven, at optjent ferie skal holdes  

 i det nærmest følgende ferieår, det vil i Deres tilfælde sige fra den 2. maj  

 2000 til den 1. maj 2001.
 Feriegodtgørelse, der ikke er hævet af lønmodtageren  

 inden udløbet af ferieåret, vil som udgangspunkt være fortabt.
 Feriegodtgørelsen kan dog udbetales, hvis lønmodtageren  

 på grund af særlige forhold har været afskåret fra at holde ferien inden  

 ferieårets udløb.
 En lønmodtager, der på grund af særlige forhold har  

 været afskåret fra at holde ferien inden ferieårets udløb, mister imidlertid  

 muligheden for udbetaling af feriegodtgørelsen efter udløbet af ferieåret,  

 hvis  

 lønmodtageren ikke inden 5 år efter ferieårets udløb har rettet henvendelse  

 til  

 Arbejdsdirektoratet om udbetaling.
 Ankenævnet finder ikke, at De har ret til at få  

 udbetalt feriegodtgørelsen fra optjeningsåret 1999.
 Ankenævnet har lagt vægt på, at ferieåret for  

 optjeningsåret 1999 udløb den 1. maj 2001, og at direktoratet skulle have  

 modtaget anmodningen om udbetaling inden 5 år efter ferieårets udløb, det vil  

 sige den 1. maj 2006. Direktoratet modtog først Deres anmodning om udbetaling  

 den 24. juli 2006.
 Da 5-årsfristen ikke er overholdt har ankenævnet i ikke  

 fundet grundlag for at vurdere om De på grund af særlige forhold har været  

 afskåret fra at holde ferien inden ferieårets udløb.
 Ankenævnet har i øvrigt lagt til grund, at De ikke har  

 anført særlige omstændigheder, der eventuelt kan begrunde, at  

 feriegodtgørelsen  

 udbetales efter ferieårets udløb.
 Ankenævnet skal i den forbindelse henvise til, at De  

 har anført i klagen, at det var en fejl, at De ikke har indsendt Deres  

 feriekort rettidigt.
 De har endvidere anført, De ikke havde fået meddelelse  

 om, at De havde feriegodtgørelse til gode.
 Hertil bemærker Ankenævnet, at De har modtaget et feriekontobevis  

 fra FerieKonto med angivelse af det antal feriedage, De havde optjent, og at  

 det er lønmodtagerens eget ansvar at huske at hæve feriegodtgørelsen.
 Ankenævnet skal i øvrigt bemærke, at krav på  

 feriegodtgørelse forældes efter dansk rets almindelige regler om forældelse.
R E G L E R Ankenævnet henviser til:
  

 	  

 § 8, stk. 1 og § 22,  

 stk. 1 og stk. 4 i lov om ferie, jf. lovbekendtgørelse nr. 498 af 29. juni  

 1998  

 og lovbekendtgørelse nr. 538 af 25. juni 1999   

 	  

 § 12, stk. 1, § 36,  

 stk. 1 og stk. 2, § 38, § 41 og § 49, stk. 1 og stk. 2 i ferieloven, jf. lov  

 nr. 396 af 31. maj 2000.
1. Sagsforløb Arbejdsdirektoratet fremstillede sagen på denne måde:
I brev modtaget den 24. juli 2006 har De bedt om, at  

 få udbetalt Deres feriepenge på 3.416,63 kr. optjent i  

 1999. Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 26. juli 2006 denne afgørelse:
 De kan ikke få udbetalt Deres feriepenge fra  

 optjeningsåret 1999.
Begrundelse Det fremgår af § 12, stk. 1 i ferieloven, jf.  

 lovbekendtgørelse nr. 407 af 28. maj 2004, at optjent ferie skal holdes i det  

 nærmest følgende ferieår.
I modsat fald er feriepengene forældede, jf. lovens  

 §  

 36, stk. 2.
 En lønmodtager, der på grund af særlige forhold har  

 været forhindret i at holde ferien inden ferieårets udløb, kan få udbetalt  

 sine  

 feriepenge, jf. lovens § 38, stk. 1.
 Muligheden for udbetaling fortabes, hvis lønmodtageren  

 ikke inden 5 år efter ferieårets udløb henvender sig til direktoratet, jf.  

 lovens § 38, stk. 2.
Direktoratet har lagt til grund, at De først har  

 henvendt Dem den 24. juli  

 2006. 3. Klagen til  

 ankenævnet I klagen af 13. august 2006 har De anført følgende:
Naturligvis har jeg fejlet ved ikke rettidigt at have  

 indsendt mit feriekort, men set fra mit synspunkt har  

 feriepengeadministratoren  

 heller ikke været mig særlig imødekommende og meddelt mig at jeg havde  

 feriepenge til goder der kunne hæves.
Derfor min klage.
P.S.
Jeg håber at i også kan se sagen fra min side -  

 tak. 4.  

 Arbejdsdirektoratets bemærkninger til klagen Direktoratet har den 6. september 2006 anført følgende:
Der er ikke kommet nye oplysninger, der giver  

 direktoratet anledning til at ændre afgørelsen. 5. Nyt efter  

 klagen Ankenævnets sekretariat har ikke modtaget nye  

 oplysninger efter Deres klage og direktoratets brev af den 6. september 2006.
6. Regler Lov om ferie, jf.  

 lovbekendtgørelse nr. 498 af 29. juni 1998 og lovbekendtgørelse nr. 538 af  

 25.  

 juni 1999:
 § 8.  

  

 Ferien skal holdes i det efter optjeningsåret følgende år, der går fra 2. maj  

 til 1. maj (ferieåret).
 § 22.  

  

 Feriegodtgørelse, løn under ferie eller ferietillæg, der er forældet efter §  

 21, og feriegodtgørelse, der ikke er hævet af lønmodtageren inden udløbet af  

 det ferieår, inden for hvilken ferien skulle være holdt, tilfalder  

 statskassen  

 og Arbejdsmarkedets Feriefond.
 Stk. 4.  

  

 Direktøren kan  

 endvidere under særlige omstændigheder tillade, at beløb, der er omfattet af  

 stk. 1, udbetales til lønmodtageren efter ferieårets udløb.
 Ferielov, jf. lov  

 nr. 396 af 31. maj 2000:
 § 12.  

  

 Ferie  

 skal holdes i det år, der går fra den 1. maj til 30. april (ferieåret), og  

 som  

 følger efter optjeningsåret.
 § 36.  

  

 Krav på feriegodtgørelse, løn under ferie eller ferietillæg, der er forældet  

 efter § 35, tilfalder statskassen og Arbejdsmarkedets Feriefond.
 Stk. 2.  

  

 Feriegodtgørelse, der ikke er hævet af lønmodtageren inden udløbet af  

 ferieåret, eller løn under ferie eller ferietillæg, der ikke er udbetalt til  

 lønmodtageren inden udløbet af ferieåret, tilfalder statskassen og  

 Arbejdsmarkedets  

 Feriefond, jf. dog §§ 19 og 40.
 § 38.  

  

 Hvis en lønmodtager på grund af særlige forhold er afskåret fra at holde  

 ferien  

 inden ferieårets udløb, udbetales feriegodtgørelse, løn under ferie eller  

 ferietillæg til lønmodtageren.
 Stk. 2.  

  

 Muligheden for  

 udbetaling efter stk. 1 fortabes, hvis lønmodtageren ikke inden 5 år efter  

 ferieårets udløb retter henvendelse til direktøren for  

 Arbejdsløshedsforsikringen.
 § 41.  

  

 Direktøren for Arbejdsløshedsforsikringen fastsætter regler om, hvornår en  

 lønmodtager på grund af særlige forhold er afskåret fra at holde ferie, jf. §  

 38, stk. 1.
 Stk. 2.  

  

 Direktøren for  

 Arbejdsløshedsforsikringen fastsætter regler om udbetaling af  

 feriegodtgørelse,  

 løn under ferie eller ferietillæg, der er omfattet af §§ 36 og 38.
 § 49.  

  

 Lov om ferie, jf. lovbekendtgørelse nr. 538 af 25. juni 1999 ophæves den 1.  

 januar 2001, jf. dog stk. 2.
 Stk. 2.  

  

 Bestemmelserne i  

 § 8, stk. 1,     ophæves dog først den 30. april 2002 og finder anvendelse  

 for  

 ferie optjent før den 1. januar 2001.
