Pressenævnets kendelse i sag nr. 12-70-00250 Resumé Klager  fasteren til den dræbte  klagede over artiklen Mand dræbt i frontalkollision med lastbil på Newsvideo.dk.
 Pressenævnets begrundelse og afgørelse:
Retlig interesse Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Klagen angår offentliggørelse af billedmateriale og omtale af [Klager]s afdøde nevø. [Klager] er ikke selv nævnt eller afbilledet, men har som faster til afdøde en sådan interesse i sagen, at klagen behandles i forhold til klager selv.
Sagen realitetsbehandles herefter.
God presseskik Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse.
Hertil kommer, at ofre for ulykker skal vises det størst mulige hensyn.
Det samme gælder vidner og pårørende til de implicerede, jf. punkterne B.1 og B.3.
Pressenævnet finder, at ulykken på offentlig vej kan have almen interesse, men at der ikke var nogen interesse i at identificere afdøde.
Nævnet finder sløringen mangelfuld, da registreringsnummeret ikke var sløret.
Det kan derfor ikke udelukkes, at familien og andre end de personer, der i forvejen havde kendskab til sagen, har kunnet identificere afdøde.
Nævnet udtaler derfor kritik af Newsvideo.dk for at offentliggøre videooptagelser uden effektiv sløring kort tid efter ulykken.
Det forhold, at mediet ikke ved offentliggørelsen var vidende om, at føreren var afgået ved døden, kan ikke føre til andet resultat.
 I medfør af medieansvarsloven § 49 pålægger Pressenævnet herefter den ansvarshavende redaktør af Newsvideo.dk at offentliggøre følgende:
[rubrik] Kritik af dårlig sløring [underrubrik] Pressenævnet kritiserer Newsvideo.dk for at vise nummerplden på en bil involveret i en dødsulykke.
[brødtekst] Newsvideo.dk omtalte i marts måned en færdselsulykke, hvor føreren af en personbil dør af sine kvæstelser.
Ved omtalen blev der offentliggjort billeder og en videooptagelse af ulykkesstedet, herunder den afdødes bil.
Det er på videooptagelsen muligt at aflæse bilens registreringsnummer.
 Den dræbtes faster har klaget til Pressenævnet.
Pressenævnet finder, at Newsvideo.dk har tilsidesat god presseskik ved ikke at sløre den forulykkede bils registreringsnummer.
Derved var det muligt at identificere afdøde minutter efter dødsulykken.
På et tidspunkt hvor de pårørende heller ikke var underrettet.
Pressenævnet har pålagt os at bringe ovennævnte meddelelse.
Hele kendelsen kan læses på: www.pressenaevnet.dk Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet.
En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.
 [Klager] har klaget til Pressenævnet over en artikel på Newsvideo.dk den 30. marts 2012, idet hun mener, at god presseskik er tilsidesat.
 [Klager] er faster til den afdøde fører af personbilen.
 Sagen er behandlet sammen med sag nr. 12-70-00248, [Klager] mod TV 2/Bornholm, og sag nr. 12-70-00249, [Klager] mod Bornholm.nu.
1 Sagsfremstilling Newsvideo.dk bragte den 30. marts 2012 artiklen Mand dræbt i frontalkollision med lastbil med underoverskriften En 48-årig mand fra Rønne blev fredag dræbt ved en trafikulykke på Søndre Landevej i Åker. Artiklen blev løbende opdateret i overensstemmelse med oplysninger fra bornholm.nu (første version på bornholm.nu blev offentliggjort kl. 13.37 og opdateret frem til kl. 18.46). Af artiklen fremgik følgende:
Uheldet skete, da en personbil kørte i den forkerte vejbane nær Vasegårdsvej, og en modkørende lastbil, ført af en 50-årig mand, forsøgte at undvige.
Derved kolliderede de to biler frontalt, fordi føreren af personbilen drejede over i sin rette kørebane igen, oplyser vagtchefen ved Bornholms Politi, Karsten Haslund.
 Det er den mandlige fører af personbilen, som døde på grund af sine kvæstelser.
 Lastbilchaufføren er tilsyneladende sluppet fra uheldet med lettere kvæstelser.
Helikopter standbyBornholms Brandvæsen, Falck og politiet blev alarmeret om trafikulykken kl. 13:32.Omkring en time senere var en helikopter standby ved Bornholms Hospital i Rønne, så den hårdt kvæstede mand kunne bringes til behandling på Rigshospitalet i København.
Men inden afgik han ved døden, og helikopteren returnerede til Roskilde kort før kl. 17.
 Politiet vil gerne i kontakt med eventuelle vidner, som har set, hvad der skete inden sammenstødet.
 "Vi har kun lastbilchaufførens forklaring, og derfor vil gerne tale med folk, der har set bilernes kørsel før ulykken," siger vagtchefen.
Tekst: Bornholm.nu Til artiklen var indsat seks billeder fra ulykkesstedet.
Et billede viste redningsmandskab, som forsøgte at fjerne føreren fra personbilen.
Et billede viste bildele spredt ud over ulykkesstedet.
Fire billeder viste personbilen henholdsvis set forfra og set fra siden.
Det er muligt at identificere bilens mærke og model på billederne, men det er ikke muligt at læse bilens registreringsnummer eller se føreren.
Til artiklen var endvidere offentliggjort en videooptagelse, som viste politiets og redningsmandskabets aktiviteter på ulykkesstedet efter ulykken.
På optagelsen ses redningsmandskab bl.a. transportere føreren af personbilen hen til en ambulance på en båre.
Det er ikke muligt at identificere personen.
Ligeledes ses også billeder af personbilen, hvor det er muligt at læse registreringsnummeret.
[Klager] klagede den 8. april 2012 til Newsvideo.dk og anmodede om at få oplyst, hvornår videooptagelsen var offentliggjort.
Newsvideo.dk oplyste den 9. april 2012, at videooptagelsen var offentliggjort den 30. marts 2012 omkring kl. 16.00, men afviste i øvrigt klagen.
2 Parternes synspunkter 2.1 [Klager]s synspunkter [Klager] har oplyst, at hun klager på egne vegne.
Klager har anført, at Newsvideo.dk kort tid efter ulykken  og inden de nærmeste pårørende var underrettet om ulykken  havde billeder og videooptagelser liggende på sin hjemmeside, hvor det var tydeligt at se bilens mærke og registreringsnummer.
Man fik endvidere oplyst køn og alder på den dræbte.
 På videoen blev der zoomet ind, så man kunne se bilen og registreringsnummeret endnu tydeligere. [Klager] stiller spørgsmålstegn ved, om det var nødvendigt at offentliggøre en så detaljeret video af en så tragisk ulykke.
I en så alvorlig ulykke bør medierne ifølge [Klager] vise respekt over for de nærmeste pårørende, når medierne er vidende om, at disse endnu ikke er underrettet.
Hensynet til de nærmeste pårørende må gå forud for offentlighedens orientering.
2.2 Newsvideo.dks synspunkter Newsvideo.dk har anført, at en tragisk ulykke er en nyhed.
I dagens medier kommer nyheder på, så hurtigt det er muligt.
Videoen blev redigeret, straks det blev oplyst, at den tilskadekomne omkom ved ulykken.
Et klip af en båretransport af den tilskadekomne blev således fjernet fra videoen.
Dette skete af respekt for den afdøde og de pårørende, selvom sekvensen overholdt pressens aftaler med politi og redningsmandskab om ikke at vise de tilskadekomne ved ulykker.
Den tilskadekomne var på videoen helt skjult bag redningsmandskab.
For så vidt angår spørgsmålet om den forulykkede personbils registreringsnummer, er det ikke muligt for almindelige borgere at slå et registreringsnummer op for at finde ejeren.
De færreste kan huske deres eget registreringsnummer.
 Rubrikken og teksten ved indslaget blev løbende opdateret fra bornholm.nus omtale.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jytte Scharling, Inger Bach, Lene Sarup og Marianne Druedahl.
Retlig interesse Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Klagen angår offentliggørelse af billedmateriale og omtale af [Klager]s afdøde nevø. [Klager] er ikke selv nævnt eller afbilledet, men har som faster til afdøde en sådan interesse i sagen, at klagen behandles i forhold til klager selv.
Sagen realitetsbehandles herefter.
God presseskik Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale.
Det enkelte menneske har krav på beskyttelse af sin personlige anseelse.
Hertil kommer, at ofre for ulykker skal vises det størst mulige hensyn.
Det samme gælder vidner og pårørende til de implicerede, jf. punkterne B.1 og B.3.
Pressenævnet finder, at ulykken på offentlig vej kan have almen interesse, men at der ikke var nogen interesse i at identificere afdøde.
Nævnet finder sløringen mangelfuld, da registreringsnummeret ikke var sløret.
Det kan derfor ikke udelukkes, at familien og andre end de personer, der i forvejen havde kendskab til sagen, har kunnet identificere afdøde.
Nævnet udtaler derfor kritik af Newsvideo.dk for at offentliggøre videooptagelser uden effektiv sløring kort tid efter ulykken.
Det forhold, at mediet ikke ved offentliggørelsen var vidende om, at føreren var afgået ved døden, kan ikke føre til andet resultat.
 I medfør af medieansvarsloven § 49 pålægger Pressenævnet herefter den ansvarshavende redaktør af Newsvideo.dk at offentliggøre følgende:
[rubrik] Kritik af dårlig sløring [underrubrik] Pressenævnet kritiserer Newsvideo.dk for at vise nummerplden på en bil involveret i en dødsulykke.
[brødtekst] Newsvideo.dk omtalte i marts måned en færdselsulykke, hvor føreren af en personbil dør af sine kvæstelser.
Ved omtalen blev der offentliggjort billeder og en videooptagelse af ulykkesstedet, herunder den afdødes bil.
Det er på videooptagelsen muligt at aflæse bilens registreringsnummer.
 Den dræbtes faster har klaget til Pressenævnet.
Pressenævnet finder, at Newsvideo.dk har tilsidesat god presseskik ved ikke at sløre den forulykkede bils registreringsnummer.
Derved var det muligt at identificere afdøde minutter efter dødsulykken.
På et tidspunkt hvor de pårørende heller ikke var underrettet.
Pressenævnet har pålagt os at bringe ovennævnte meddelelse.
Hele kendelsen kan læses på: www.pressenaevnet.dk Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet.
En kendelse bør bringes i mediet i en periode, der svarer til den tid, i hvilken den påklagede artikel har været bragt, og der bør oprettes et link til kendelsen fra artiklen, hvis denne fortsat bringes på hjemmesiden.
