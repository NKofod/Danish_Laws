Ligestillingsnævnets afgørelse J.nr. 2007-4499 Nævnet fandt at fraværsregistrering i gymnasiet i forbindelse med session ikke er i strid med ligestillingsloven.
En mandlig gymnasieelev klagede over, at et gymnasium ikke ville godskrive fravær for at deltage i session, der er obligatorisk for alle mænd.
Han klagede endvidere over Undervisningsministeriet, som er ansvarlig for den bekendtgørelse, der indeholder reglerne om fraværsregistrering.
Han gjorde gældende, at det er et udtryk for forskelsbehandling på grund af køn at registrere fravær for session, eftersom session udelukkende er obligatorisk for mænd, der dermed bliver dårligere stillet end de kvindelige studerende.
Gymnasiet gjorde gældende, at sagen hvilede på en misforståelse, idet "-der gives fravær, hvis eleven ikke møder til undervisningen, - der godskrives/modregnes, hvis eleven indkaldes til session eller indkaldes i forbindelse med andet "borgerligt ombud"". Undervisningsministeriet gjorde gældende, at fraværsregistreringen ikke er i strid med ligestillingsloven, idet registreringen er fuldstændig objektiv og alene skal vise, i hvor stort omfang de studerende er fraværende.
Registreringen får ikke nødvendigvis konsekvenser, og alle sanktioner er baseret på et konkret skøn, hvorfor en sanktion ikke vil blive iværksat alene på baggrund af fravær i forbindelse med session.
Ligestillingsnævnet fandt at gymnasiet ikke havde handlet i strid med ligestillingsloven, idet fravær, der registreres på grund af session, godskrives.
Ligestillingsnævnet fandt endvidere, at Undervisningsministeriet heller ikke havde handlet i strid med ligestillingsloven, idet registrering af fravær er rent objektivt, og eventuelle sanktioner altid vil blive iværksat på baggrund af et skøn.
Klagen drejer sig om fraværsregistrering i gymnasiet i forbindelse med session. ¬¬Ligestillingsnævnets afgørelse¬Klagen tages ikke til følge. ¬¬Sagsfremstilling¬Klageren, en mandlig gymnasieelev har klaget over at indklagede 1, et gymnasium, ikke vil godskrive de timers fravær, som de mandlige studerende får for at deltage i session, der er obligatorisk for alle mænd.
Klageren har endvidere klaget over indklagede 2 Undervisningsministeriet, som er ansvarlig for den bekendtgørelse, der indeholder reglerne om fraværsregistrering. ¬¬Reglerne fraværsregistrering findes i bekendtgørelse nr. 1222 af 4. december 2006 om studie- og ordensregler i de gymnasiale uddannelser, der bl. a. indeholder følgende: ¬¬". . .
 ¬§ 3. Eleverne har pligt til at følge skolens studie- og ordensregler.
 Stk. 2. Skolen skal orientere eleverne om studie- og ordensreglerne, herunder om deres pligt til at deltage i undervisningen, og om de konsekvenser, det kan få, hvis reglerne ikke overholdes.
 ¬§ 4. Elevernes pligt til aktiv deltagelse i undervisningen indebærer: ¬1) Fremmøde til den del af undervisningen, der kræver tilstedeværelse på skolen, og som varetages af en tilstedeværende lærer. ¬2) Rettidig aflevering af skriftlige opgaver, der kvalitativt og kvantitativt følger de krav, der er fastsat. ¬3) Deltagelse i terminsprøver, årsprøver og lignende. ¬4) Deltagelse i ekskursioner mv. med en deltagerbetaling, der alene vedrører forplejning og højst udgør 50 kr. pr. døgn pr. deltager (1998-niveau). ¬5) Deltagelse i anden undervisning, herunder selvstændigt arbejde og virtuel undervisning, der er planlagt som en del af undervisningen.
Stk. 2. En fremmødt elev, der på grund af sit handicap eller på grund af funktionsnedsættelse ikke kan deltage aktivt i hele undervisningen i et eller flere fag, kan efter anmodning blive fritaget for dele af undervisningen efter skolens leders konkrete vurdering.
Skolens leder kan anmode eleven om en lægeerklæring som dokumentation for anmodningen om fritagelse.
Det samme gælder elever, der af andre grunde midlertidigt ikke kan deltage aktivt i hele undervisningen i et eller flere fag, samt elever, der ansøger om fritagelse for undervisningen i idræt.
 Stk. 3. Skolens studie- og ordensregler skal angive, hvornår en elev kan afkræves lægeerklæring, og hvem der afholder udgiften hertil.
 § 5. Skolens leder sikrer, at der sker registrering af den enkelte elevs deltagelse i undervisningen, herunder aflevering af skriftlige opgaver.
Stk. 2. Den enkelte elev skal regelmæssigt efter nærmere regler fastsat af skolen have mulighed for at kontrollere og afgive bemærkninger til registreringen af sin egen deltagelse i undervisningen.
Registreringen er gældende for et skoleår ad gangen, jf. dog stk. 3.
 Stk. 3. I særlige tilfælde vil en registrering kunne udstrækkes til at gælde mere end et skoleår.
 Stk. 4. For at begrænse fraværet, herunder manglende aflevering af skriftlige opgaver, skal skolens leder sikre, at der reageres tidligt på en elevs forsømmelser.
Sanktioner § 7. Finder skolens leder, at en pædagogisk tilrettevisning ikke er en tilstrækkelig reaktion over for en elev, der har tilsidesat skolens regler for almindelig orden og samvær eller pligten til at deltage aktivt i undervisningen, kan følgende sanktioner iværksættes: ¬. . . . .
 Stk. 3. Den iværksatte sanktion skal være rimelig og relevant i forhold til den konkrete overtrædelse af skolens studie- og ordensregler.
