 Kundgørelse om  

 Forskrifter for Politiets Våben- og Jagttegnsregister.
 I henhold til § 4, stk. 2 og 3, og § 29, stk. 2, i  

 Justitsministeriets lovbekendtgørelse nr. 654 af 20. september 1991 om  

 offentlige myndigheders registre fastsættes:
Kapitel 1 Registrets navn og formål mv.
 § 1. Registerets navn er Politiets Våben- og  

 Jagttegnsregister.
 Stk. 2. Rigspolitichefen er registeransvarlig  

 myndighed.
§ 2. Registerets formål er, at § 3. Registeret føres hos CSC Computer  

 Management A/S.
Kapitel 2 Terminaladgang udenfor politiet.
 § 4. Rigspolitichefen kan tillade, at Skov- og  

 Naturstyrelsen, der udsteder jagttegn efter anmodning, ved benyttelse af  

 terminaler får adgang til at rette forespørgsler til registeret  

 efter reglerne i kapitel 9.
 Stk. 2. Rigspolitichefen kan ligeledes tillade, at  

 auditørembederne ved benyttelse af terminaler får adgang til at  

 rette forespørgsler til registeret efter reglerne i kapitel 9.
 Stk. 3. Tilladelsen er betinget af, at  

 sikkerhedsforanstaltningerne i kapitel 4 er opfyldt.
 § 5. Rigspolitichefen kan tillade, at den i § 4,  

 stk. 1, nævnte terminaladgang etableres gennem et særligt  

 edb-center, som Skov- og Naturstyrelsen er tilsluttet.
 Stk. 2. Tilladelsen er betinget af, at der for edb-centret  

 fastsættes tilsvarende sikkerhedsforanstaltninger som beskrevet i §§ 20  

 og 21 samt i  kapitel 5.
Kapitel 3 Registerets indhold, anvendelse og sletning.
§ 6. Registeret må kun indeholde oplysninger  

 om personer, der Stk. 2. Registeret må endvidere indeholde oplysning  

 om civile statsmyndigheder, der har indgivet anmeldelse om besiddelse og  

 erhvervelse af 1) skydevåben samt piber, låsestole, aftagelige  

 magasiner og baskyler til skydevåben, 2) signalvåben og  

 kombinerede gas- og signalvåben.
 Stk. 3. I registeret optages de oplysninger, der er  

 anført i bilag 1 til forskrifterne.
 § 7. Indberetning og forespørgsel til  

 Våben- og Jagttegnsregisteret sker fra politiet og Skov- og  

 Naturstyrelsen.
§ 8. Indberetning af oplysninger til Våben-  

 og Jagttegnsregisteret fra politiet skal ske skriftligt eller ved brug af  

 skærmterminal.
Indberetning kan i særlige tilfælde ske  

 telefonisk eller ved telefax.
Telefoniske indberetninger skal  

 efterfølgende bekræftes skriftligt.
Stk. 2. Indberetning af oplysninger fra Skov- og  

 Naturstyrelsen sker ved maskinel dataoverførsel fra styrelsens  

 Jægerregister.
I særlige tilfælde kan indberetningen ske  

 skriftligt, telefonisk eller ved telefax.
Telefoniske indberetninger skal  

 efterfølgende bekræftes skriftligt.
 § 9. Forespørgsel til Våben- og  

 Jagttegnsregisteret fra politiet og auditørembederene foretages ved  

 opslag via Index-registeret, jf. de herfor fastsatte forskrifter.
Stk. 2. Forespørgsel til Våben- og  

 Jagttegnsregisteret fra Skov- og Naturstyrelsen skal ske skriftligt eller ved  

 brug af dataskærmterminal.
Ved benyttelse af terminaler kan Skov- og  

 Naturstyrelsen alene få adgang til de oplysninger, der er  

 nødvendige for sagsbehandleren.
Arten af disse oplysninger  

 fremgår af bilag 2.
 § 10. Ved terminalforespørgsel til  

 registeret må der ske samkørsel med Det Centrale  

 Kriminalregister med henblik på at give de i bilag 2 anførte  

 typer af oplysninger.
 § 11. Ved indsættelse af oplysninger i  

 registeret via dataskærmterminaler foretages maskinel kontrol af, at  

 indsættelsen kun sker fra terminaler, der er godkendt hertil.  

 Rigspolitichefen fastsætter, fra hvilke skærmterminaler der skal  

 være adgang til indsættelse af oplysninger i registeret.
 Stk. 2. Der skal i øvrigt udføres kontrol af  

 såvel den indberettende myndighed som af Rigspolitichefen til sikring  

 af, at der ikke registreres urigtige eller vildledende oplysninger eller  

 oplysninger, som ikke har hjemmel i nærværende forskrifter.  

 Oplysninger, der viser sig urigtige eller vildledende eller uden hjemmel i  

 nærværende forskrifter, skal snarest muligt berigtiges eller  

 slettes.
 § 12. Ved indberetning af nye oplysninger til  

 Våben- og Jagttegnsregisteret skal der løbende foretages  

 ajourføring af tidligere registrerede oplysninger.
 Stk. 2. Når det indberettes, at en registreret  

 person er død, slettes den pågældende af registeret senest  

 2 år efter datoen for dødsfaldet.
 § 13. Databehandlingen må kun bestå i  

 ajourføring af de oplysninger, der findes i registeret, jf. § 6, samt  

 bearbejdning af disse oplysninger med henblik på frembringelse af de i  

 § 15 nævnte udskrifter.
 § 14. Fra registeret kan der maskinelt  

 overføres oplysninger til Politiets Index-register.
§ 15. Fra registeret må kun udskrives  

 skærmprint og andet uddata til brug for politiet,  

 auditørembederne og Skov- og Naturstyrelsen.
Uddata udskrives hos  

 disse myndigheder samt hos CSC Computer Management A/S.
 Stk. 2. Ved dannelse af uddata må der ske  

 samkørsel med Det Centrale Kriminalregister med henblik på at  

 give de i bilag 2 anførte typer af oplysninger.
 § 16. Våben- og Jagttegnsregisteret opbevares  

 hos CSC Computer Management A/S.
Kapitel 4 Sikkerhedsforanstaltninger.
§ 17. Rigspolitichefen har i  

 "Sikkerhedshåndbog for politiet.
Politiet og EDB-sikkerhed"  

 fastsat nærmere regler om sikkerhedsforanstaltninger til uddybning af  

 de regler, som er fastsat i disse forskrifter.
Reglerne omfatter navnlig en  

 beskrivelse af den fysiske sikkerhed, tilrettelæggelse af  

 sikkerhedsarbejdet (sikkerhedsorganisationen), adgangskontrolordning med  

 hensyn til lokaler, hvori der er opstillet terminaler, samt bestemmelser om  

 tilsynet med overholdelse af de fastsatte regler og angivelser af, hvem der  

 autoriseres til indsættelse og sletning af oplysninger i og til at  

 rette forespørgsler til registeret.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
 Stk. 3. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
Stk. 4. Generalauditøren og Direktøren for  

 Skov- og Naturstyrelsen fastsætter tilsvarende regler for  

 auditørembederne og for Skov- og Naturstyrelsen.
Den  

 pågældende er ansvarlig for iværksættelse af tilsynet  

 med myndighedens sikkerhedsforanstaltninger.
Reglerne om  

 sikkerhedsforanstaltningerne skal godkendes af Rigspolitichefen og indsendes  

 til Registertilsynet.
 Stk. 5. Den i stk. 1 nævnte sikkerhedshåndbog  

 for politiet er ikke offentlig tilgængelig.
 § 18. Kun ansatte i politiet,  

 auditørembederne og Skov- og Naturstyrelsen,  for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver, skal have adgang til at rette forespørgsel  

 til registeret.
 Stk. 2. Registrering og sletning af oplysninger i  

 Våben- og Jagttegnsregisteret må kun foretages af de i politiet  

 ansatte, som er godkendt hertil af en af de i § 17, stk. 2 og 3, nævnte  

 ansvarlige.
 § 19. Enhver ansat, der autoriseres til at betjene  

 terminaler, skal tildeles en personlig og fortrolig autorisationskode, der  

 skal indtastes ved enhver åbning af en terminal.
 Stk. 2. I stedet for indtastning af den personlige og  

 fortrolige autorisationskode kan der til terminaler, der anvendes til  

 varetagelse af politiets hastende operative opgaver, til hver enkelt knyttes  

 mindst én fortrolig autorisationskode, der indtastes ved åbning  

 af terminalen.
 Stk. 3. De i stk. 2 nævnte autorisationskoder  

 må kun anvendes af ansatte, som er autoriseret til at udføre de  

 funktioner, der knytter sig til varetagelse af politiets hastende operative  

 opgaver.
 Stk. 4. Kun de i stk. 3 nævnte ansatte må have  

 kendskab til autorisationskoderne for de terminaler, de skal kunne  

 betjene.
 Stk. 5. Alle autorisationskoder skal begrænse  

 brugerens adgang til registeret til de funktioner, der er tjenstligt behov  

 for.
 Stk. 6. De medarbejdere, der i auditørembederne og  

 Skov- og Naturstyrelsen er autoriseret til at benytte registeret, skal efter  

 Rigspolitichefens bestemmelse tildeles en personlig fortrolig  

 autorisationskode, eventuelt samtidig med anvendelse af ID-kort.
 Stk. 7. Skov- og Naturstyrelsen skal én gang  

 årligt give Rigspolitichefen underretning om antallet af  

 autorisationer.
§ 20. Der skal foretages registrering (logning) af  

 alle uautoriserede adgangsforsøg.
Når der er registreret et  

 nærmere fastsat antal adgangsforsøg fra samme terminal indenfor  

 en nærmere angiven periode, skal disse udskrives, og der skal foretages  

 umiddelbar kontrol.
Stk. 2. Efter et nærmere fastsat antal uautoriserede  

 adgangsforsøg med samme autorisationskode inddrages koden.
Koden  

 genudleveres først, når der er foretaget kontrol.
 Stk. 3. Direktøren for Skov- og Naturstyrelsen er  

 ansvarlig for, at kontrol i henhold til stk. 1 udføres af  

 styrelsen.
§ 21. Der skal mindst én gang om  

 måneden udskrives en benyttelsesstatistik for hver enkelt  

 autorisationskode.
Statistikken skal angive, hvilke transaktioner der er  

 blevet benyttet eller har været forsøgt benyttet fra den  

 pågældende kode, og antallet af gange det er sket.
 Stk. 2. Benyttelsesstatistikken skal adresseres til  

 Rigspolitichefen eller til en medarbejder, der er bemyndiget til at modtage  

 statistikken.
§ 22. Der skal foretages registrering (logning) af  

 alle forespørgsler, registreringer og korrektioner  af registrerede  

 oplysninger.
Registreringen skal mindst indeholde oplysning om tidspunkt,  

 terminal, brugeridentifikation, transaktionstype og angivelse af den person,  

 oplysningerne vedrører.
 Stk. 2. CSC Computer Management A/S skal efter anmodning  

 fremsende udskrift heraf til Rigspolitichefen.
 Stk. 3. Der skal foretages en stikprøvevis  

 gennemgang og kontrol af forespørgsler og registreringer af data samt  

 sletning af data i registeret.
 Stk. 4. Den i stk. 1 nævnte registrering (logning)  

 skal opbevares i 1 år, hvorefter den skal slettes.
§ 23. Det til autorisationskoden knyttede kendeord  

 skal indtastes ikke læsbart for skærmterminaler.
Når en  

 terminal forlades, skal der træffes sådanne foranstaltninger (log  

 off), at fornyet opkald vil kræve indtastning af nyt kendeord (log  

 on).
 § 24. Kendeord skal udskiftes efter nærmere  

 fastsatte procedurer, dog mindst en gang årligt.
 Stk. 2. Udskiftning af kendeord, der er knyttet til den  

 personlige autorisationskode, foretages af den autoriserede person.
 Stk. 3. Rigspolitichefen foranlediger udskiftning af  

 kendeord.
 § 25. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 efter reglerne i § 26, medmindre udskrifterne udgør en del af en  

 konkret sag i forvaltningen om enkelte registrerede personer.
 § 26. Udskrifter skal opbevares aflåst,  

 når de ikke benyttes.
 Stk. 2. Udskrifter må opbevares i 5 år,  

 hvorefter de skal tilintetgøres.
Kapitel 5 Øvrige sikkerhedsforanstaltninger.
 § 27. CSC Computer Management A/S  skal iagttage de  

 sikkerhedsforanstaltninger, der er anført i "Sikkerhedsforskrift  

  for CSC Computer Management A/S".
§ 28. Udskrivning fra registeret, der ikke sker  

 gennem anvendelse af edb-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra CSC Computer  

 Management A/S.
Driftsplanen fastsættes af CSC Computer Management A/S  

 og sendes til Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
CSC Computer Management A/S skal  

 gøres bekendt med, hvem der er berettiget til at rekvirere  

 udskrivning.
Stk. 3. I undtagelsestilfælde kan anmodning som  

 nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal CSC Computer  

 Management A/S foretage kontrolopringning til en af de i stk. 2 nævnte  

 personer.
CSC Computer Management A/S skal påse, at skriftlig anmodning  

 som nævnt i stk. 2 er CSC Computer Management i hænde senest 3  

 hverdage efter, at telefonisk anmodning er fremsat.
Stk. 4. CSC Computer Management A/S skal adressere  

 forsendelser til de personer, der i medfør af stk. 2 er berettiget til  

 at rekvirere udskrifter.
Det kan dog bestemmes, at visse forsendelser kan  

 sendes direkte til adressaten.
Kapitel 6 Registrerede personers adgang til oplysninger om sig  

 selv.
 § 29. Fremsætter en registreret person  

 begæring herom, skal Rigspolitichefen snarest muligt give den  

 registrerede meddelelse om de oplysninger, der er registreret om den  

 pågældende.
Stk. 2. Udlevering af oplysninger kan kun finde sted,  

 når vedkommende har legitimeret sig behørigt, eller når  

 der på anden måde er skabt sikkerhed for, at den, der  

 fremsætter begæringen, er identisk med den person, oplysningerne  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
 Stk. 3. Meddelelser i henhold til stk. 1 skal på  

 forlangende gives skriftligt.
 Stk. 4. En registreret person, der har fået  

 meddelelse efter stk. 1, har ikke krav på ny meddelelse før 12  

 måneder efter sidste meddelelse, medmindre den pågældende  

 kan godtgøre en særlig interesse heri.
 § 30. Rigspolitichefens beslutning med hensyn til  

 meddelelse af oplysninger efter § 29 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 7 Videregivelse af oplysninger til private.
 § 31. Oplysninger, som kan henføres til  

 bestemte personer, må, bortset fra reglerne i kapitel 6, ikke  

 videregives til private personer og virksomheder, medmindre dette  

 følger af §§ 32 og 33.
 § 32. Oplysninger må videregives,  

 såfremt den registrerede eller den, der handler på den  

 pågældendes vegne, har meddelt samtykke hertil.
Stk. 2. Samtykke skal meddeles skriftligt og skal  

 indeholde oplysninger om, Stk. 3. Samtykke bortfalder senest efter 1 års  

 forløb.
§ 33. Til brug i konkrete retsforhold kan  

 Rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
Kapitel 8 Videregivelse af oplysninger til forskningsbrug.
 § 34. Oplysninger, som kan henføres til  

 bestemte personer, kan af Rigspolitichefen videregives til brug ved konkrete  

 forskningsprojekter på nærmere fastsatte vilkår.
Kapitel 9 Videregivelse af oplysninger til offentlige  

 myndigheder.
 § 35. Oplysninger, der kan henføres til  

 bestemte personer, må kun videregives til andre offentlige myndigheder  

 i det omfang, som er fastsat i §§ 36 og 37, samt hvor de  

 pågældende myndigheder i henhold til lov har adgang til at  

 få oplysningerne.
 § 36. Oplysninger kan videregives til:
6)  Udenlandsk politi, anklagemyndighed og domstole i de  

 nordiske lande eller i lande, der er medlemmer af Europarådet, til brug for  

 offentlige straffesager i udlandet.
 Stk. 2. Rigspolitichefen udsteder efter begæring de  

 i stk 1 nævnte udskrifter til udenlandsk politi, anklagemyndighed og  

 domstole i lande, der ikke er medlemmer af Europarådet, til brug  for  

 offentlige straffesager i udlandet, såfremt det i det enkelte  

 tilfælde ikke skønnes betænkeligt.
§ 37. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 som kan godtgøre at have en retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
 § 38. De i registeret indeholdte oplysninger danner  

 grundlag for maskinelt udskrevne statistiske oplysninger.
Kapitel 10 Straf og ikrafttræden.
 § 39. Overtrædelse af §§ 27 og 28 straffes  

 med bøde, medmindre højere straf er forskyldt efter  

 lovgivningen i øvrigt.
 § 40. Forskrifterne træder i kraft den 1.  

 marts 2000.
 Kundgørelse IX nr. 7 af 11. februar 1998  

 ophæves.
Torsten Hesselbjerg / Peter Carpentier Rigspolitichefen, den 10. maj 2000 Torsten Hesselbjerg /Peter Carpentier Bilag 1 Dataindholdet i Politiets Våben-  

 ogJagttegnsregister:
Identifikationsnummer kan være et personnummer  

 (PNR), et erstatningsnummer (ENR) eller et centralt erhvervsregisternummer (CERNR).
 Eksempelvis dato for oprettelse, inddragelse eller  

 bortkomst.
 Kode med tilhørende klartekst angiver, hvilken  

 beslutning der er truffet i forhold til personen.
 5. Slutdato.
 Denne er udløbsdato i forhold til den  

 beslutning, der er indeholdt i linien.
 6. Oprettelsesdato.
Denne består af årstal, dag, time, minut,  

 sekund, 1/10 sekund, 1/100 sekund, som angiver hvornår den pågældende  

 datalinie (record) er opstået.
Oplysninger om den pågældendes personnummer,  

 navn, fødselsregistreringssted og statsborgerskab overføres  

 maskinelt fra Politiets Index-register, såfremt den  

 pågældende er kendt heri.
I øvrigt indhentes oplysningerne  

 fra Det Centrale Personregister.
 Oplysningerne slettes senest 2 år efter den  

 pågældendes død.
Bilag 2 Nedenstående oplysninger kan meddeles Skov- og  

 Naturstyrelsen ved terminalforespørgsel efter forskrifternes § 9, stk.  

 2, eller som uddata efter forskrifternes § 15, stk. 2, til brug for  

 Styrelsens årlige prøvelse af, om jagttegnstilbud kan udsendes.  

 Oplysningerne dannes i kodeform ved samkøring med  

 Kriminalregisteret.
Koderne har følgende betydning Kode 1. Pågældende er over 18 år og har ingen  

 tilførsler.
 2. Pågældende er over 18 år og har  

 tilførsler.
 3. Pågældende er under 18 år og har  

 ingen tilførsler.
 4. Pågældende er under 18 år og har  

 tilførsler.
 9. Fejl, sagen skal til Rigspolitichefens  

 Dataafdeling.
Meddelelsestekster Hver af de tilvejebragte koder kan ledsages af indtil 2  

 vejledende meddelelser.
 Ud over kode(r) og meddelelsestekst(er) udskrives:
Statustekst Statusteksten beskriver personenes jagttegnsforhold.
 Navn og adresse mv.
 Disse oplysninger overføres fra Det Centrale  

 Personregister eller Politiets Indexregister.
