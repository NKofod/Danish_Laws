I.
Orientering Denne At-cirkulæreskrivelse erstatter At-cirkulæreskrivelse nr. 3/1990,  

 hvilket skyldes revision af bekendtgørelsen om arbejdets udførelse, og at  

 direktoratet har fundet det hensigsmæssigt at præcisere samarbejdet med  

 miljømyndighederne.
Efter Miljøministeriets bekendtgørelse nr. 520 af 5. juli 1990 om  

 vurdering af sikkerheden i forbindelse med risikobetonede aktiviteter, der  

 kan medføre større uheld, har visse eksisterende virksomheder med  

 risikofyldte aktiviteter pligt til at foretage anmeldelse til  

 miljømyndighederne.
Kredsene modtager kopi af sådanne anmeldelser.
 Dette samt direktoratets erfaringer vedrørende administrationen af kapitel  

 6 i bekendtgørelse nr. 1182 af 18. december 1992 om arbejdets udførelse har  

 vist behov for en uddybende orientering og instruktion herom.
1. Kapitel 6 i bekendtgørelsen om arbejdets udførelse 1.1. Anmeldelse Ifølge § 25 skal visse former for virksomhed anmeldes til godkendelse af  

 Arbejdstilsynet.
 De former for virksomhed (aktiviteter), der er undergivet en anmeldepligt,  

 fremgår af bekendtgørelsens bilag 1. Bilagets erhvervsgrupperingsnumre skal  

 ikke tillægges afgørende betydning.
 Det er aktiviteren angivet enten som virksomhedstype eller som proces (fx  

 »fiskemelsfabrikker« eller »fremstilling af andre  

 industrigasser«), der er afgørende for anmeldepligten.
Anmeldepligten gælder hvis de pågældende nye arbejdsprocesser m.v. eller ændringer heri berører  

 produktionsanlæg, laboratorier, lagre og lignende, og kan indebære fare for  

 sikkerhed eller sundhed.
 Ved »fare« forstås her risiko for større uheld eller alvorlig  

 fare for sikkerhed og sundhed på kort og længere sigt, dvs. henholdsvis en  

 ukontrolleret hændelse af større omfang, fx udslip, brand eller eksplosion,  

 som umiddelbart eller senere fører til alvorlig fare for personer i  

 virksomheden, eller den påvirkning der udøves gennen lang tid.
Ved »væsentlige ændringer« forstås fx en ny proceslinie eller  

 ændringer i systemer og arbejdsgange, der har sikkerhedsmæssig betydning.
Der  

 kan fx være tale om overgang til mikroprocessorstyring, overgang fra manuelle  

 til maskinelle arbejdsgange, overgang til fuldautomatisk drift, ombygning af  

 anlæg, stof- og metodeændringer.
Flytning af eksisterende produktionsudstyr  

 til nybygning er dog ikke en væsentlig ændring, medmindre placeringen giver  

 anledning til overvejelser om sikkerhed og sundhed.
 Anmeldelser skal omfatte planerne for den pågældende arbejdsproces m.v.  

 Dette gælder såvel ved anmeldelse af nye arbejdsprocesser m.v. som ved  

 anmeldelse af væsentlige ændringer heri.
 Anmeldepligten påhviler den arbejdsgiver, der vil udøve en anmeldepligtig  

 aktivitet, hvad enten det skal ske på eget, lejet eller leaset materiel eller  

 ejendom, hvad enten anlægget bliver fast eller mobilt.
1.2. Godkendelse Efter § 25 er det planer over nye arbejdsprocesser m.v. eller væsentlige  

 ændringer heri, der skal godkendes.
 Kapitel 6 giver ikke hjemmel til at godkende et anlæg som sådant, men  

 derimod planerne over arbejde ved anlægget, dvs. arbejdets udførelse.
Det er således vigtigt, at godkendelsesbehandlingen relaterer sig til de  

 krav, bekendtgørelsen om arbejdets udførelse stiller.
Dette udelukker ikke,  

 at der kan stilles krav om/til et teknisk udstyr.
Det kan ske i det omfang,  

 bestemmelser i bekendtgørelsen om arbejdets udførelse, eller detailregler  

 herom, hjemler det.
Er det fx nødvendigt af hensyn til sikkerheden at kræve  

 udsugning, jf. § 16, kan man i forbindelse med godkendelsen stille krav om  

 den tekniske indretning »udsugningsanlæg« e.l., men det må ikke  

 indebære en konstruktionsgodkendelse af udsugningsanlægget som sådan.
Det  

 ville kræve særlig hjemmel hertil efter lovens § 46, og den indgår ikke i  

 bekendtgørelsen om arbejdets udførelse.
 Hvis der i forbindelse med behandlingen af planerne konstateres manglende  

 overholdelse af andre regler end reglerne vedrørende arbejdets udførelse,  

 holdes dette uden for godkendelsen og behandles særskilt efter de almindeligt  

 gældende instrukser, navnlig At-cirkulæreskrivelse Nr. 6/1988 om At's  

 kontrolfunktioner.
 Godkendelsen skal foreligge inden driftsstart påbegynder, og godkendelsen  

 er i almindelighed bindende for myndigheden.
2. Anmeldelser modtaget fra miljømyndighederne, efter  

 Risikobekendtgørelsen Efter Miljøministeriets bekendtgørelse nr. 520 af 5. juli 1990 om  

 vurdering af sikkerheden i forbindelse med risikobetonede aktiviteter, der  

 kan medføre et større uheld, har visse virksomheder pligt til at foretage  

 anmeldelse til miljømyndighederne.
 Amtsrådet, Københavns og Frederiksberg kommuner sender efter § 11 i  

 ovennævnte bekendtgørelse kopi af anmeldelsen til kredsen.
 Det bemærkes, at der ikke er fuldt ud sammenfald mellem de aktiviteter,  

 der er anmeldepligtige efter Miljøministeriets bekendtgørelse nr. 520/1990,  

 og de aktiviteter, der er anmeldepligtige efter kapitel 6 i bekendtgørelsen  

 om arbejdets udførelse.
 Hvis en aktivitet er anmeldeldepligtig efter begge bekendtgørelser, anses  

 anmeldelse efter Miljøministeriets bekendtgørelse at opfylde anmeldepligten  

 efter kapitel 6 i bekendtgørelsen om arbejdets udførelse, forudsat at  

 anmeldelsen indeholder de krævede oplysninger i henhold til § 26 og bilag 2.
II.
Instruktion Godkendelser efter kapitel 6 i bekendtgørelsen om arbejdets udførelse  

 meddeles af kredsen.
Kredsen skal således behandle anmeldelser til godkendelse i  

 overensstemmelse med ovenstående og skal herunder navnlig være opmærksom på,  

 at godkendelseskravet kun omfatter planerne for arbejdsprocesser m.v. i det  

 opgivne omfang, jf. pkt.
I.1.
 Kredsen skal endvidere behandle anmeldelser, der fremsendes af  

 miljømyndighederne med henblik på at vurdere, om aktiviteten er omfattet af  

 kapitel 6. Hvis dette ikke er tilfældet, skal kredsen vurdere, om der i  

 forbindelse med den pågældende aktivitet er truffet effektive forebyggende  

 foranstaltninger.
1. Modtagelse af anmeldelse Ved modtagelse af en anmeldelse til godkendelse efter kapitel 6 i  

 bekendtgørelsen om arbejdets udførelse skal kredsen.
- Vurdere om der er anmeldepligt, dvs. vurdere om der kan være fare for  

 sikkerhed og sundhed som nævnt foran.
Det betyder bl.a., at kredsen skal  

 vurdere, om »farlige stoffer« i virksomheden findes i sådanne  

 mængder eller kombinationer, at disse udgør en væsentlig fare.
 Konstaterer kredsen, at der ikke kan være en sådan fare, er der ikke  

 anmeldepligt, hvilket meddeles anmelderen med angivelse af klagevejledning.
 Hvis anmeldepligt konstateres, foretages en vurdering af, om der  

 foreligger fornødne oplysninger om de bestående risici, om disse er  

 identificeret og beskrevet på en tilfredsstillende måde, og om der vil blive  

 truffet passende sikkerhedsforanstaltninger.
 Er dette ikke tilfældet, skal kredsen snarest muligt anmode anmelderen om  

 at supplere anmeldelsen med de nødvendige oplysninger.
 Kredsen bør anmode anmelderen om at fremkomme med anmeldelsen i  

 hensigtsmæssig systematiseret form, fx som en sikkerhedsrapport, der let kan  

 ajourføres eller revideres.
Sikkerhedsrapporten kan følge dispositionen enten i bilag 2 til  

 bekendtgørelsen om arbejdets udførelse eller i § 6 i Miljøministeriets  

 Risikobekendtgørelse.
Kredsen skal i nødvendigt omfang vejlede anmelderen  

 herom.
 - Kontakte Risikosekretariatet, såfremt der er tvivl om anmeldepligt,  

 anmeldelsens indhold eller sagsbehandling vedrørende sikkerhedsvurdering o.l.
 - I komplekse sager overveje etablering af en mindre arbejdsgruppe med  

 relevant ekspertise, teknisk og juridisk, til at varetage sagsbehandlingen.  

 Arbejdsgruppen assisteres efter behov af Risikosekretariatet og evt.  

 medarbejdere fra andre kredse, efter aftale i hvert enkelt tilfælde mellem de  

 respektive chefer.
 - Kredsen skal om nødvendigt påbyde, jf. bekendtgørelsens § 26, stk. 2, at  

 oplysninger vurderes af særligt sagkyndige.
 - Sikre sig, at sikkerhedsorganisationen har været eller vil blive  

 inddraget i udarbejdelse af planer omfattet af kapitel 6.
2. Godkendelseskriterier Da anmeldepligten omfatter en lang række forskellige proces- og  

 anlægstyper, kan direktoratet ikke pege på bestemte godkendelseskriterier,  

 men der må foretages en helhedsvurdering, der fortrinsvis tager udgangspunkt  

 i:
 - Om der vil blive anvendt anerkendte normer og standarder samt kendt,  

 afprøvet teknologi.
 - Erfaringer og praksis fra projektering og drift af tilsvarende anlæg.  

 Driftsproblemer eller uheld i disse, der har vist behov for ændringer af  

 konstruktion eller driftsprocedurer.
- Identifikation af fare fx for brand, eksplosion, udslip, nedstyrtning,  

 smitte osv., der direkte eller indirekte kan rumme betydelige risici for de  

 ansatte.
Identifikationen kan for eksempel ske på basis af checklister, eller  

 anden systematisk gennemgang af planerne over anlægget m.v., jf. bl.a.  

 appendiks 2 i Miljøstyrelsens vejledning nr. 4, 1992 og EN 292 om  

 maskinsikkerhed.
 - Eventuelt bør aktiviteter på naboarealer m.v. inddrages i vurderingen,  

 hvis disse, kombineret med det aktuelle anlæg m.v., kan udgøre en alvorlig  

 fare for større uheld.
 - Om der foreligger nødvendige drifts- og vedligeholdelsesinstrukser,  

 herunder brugsanvisninger for stoffer og materialer, på et sprog, som forstås  

 af det relevante personale.
 - Om der er planlagt effektivt tilsyn med, at planer og drifts- og  

 vedligeholdelsesinstrukser overholdes, og om dette tilsyn er systematisk  

 tilrettelagt.
 - Om planerne opererer med brug af kvalificeret personale (uddannelse,  

 instruktion og træning).
 - Om der foreligger beredskabs- og øvelsesplaner i fornødent omfang.
3. Anmeldelser af væsentlige ændringer) Væsentlige ændringer i eksisterende anlæg behandles efter samme  

 retningslinier som angivet i pkt.
II, 1 og 2 med den tilføjelse, at der  

 foretages en vurdering af, om det sikres, at ændringerne ikke medfører nye  

 risici af væsentlig betydning.
4. Anmeldelser efter Miljøministeriets bekendtgørelse  

 nr. 520 af 5. juli 1990 (Risikobekendtgørelsen) om vurdering af sikkerheden i  

 forbindelse med risikobetonede aktiviteter Ved modtagelse af anmeldelser fra miljømyndighederne skal kredsen:
- Vurdere om aktiviteten er omfattet af godkendelseskravet ifølge kapitel  

 6 i bekendtgørelsen om arbejdets udførelse, jf. pkt.
I, 1, og, hvis dette er  

 tilfældet, foretage den herfor foreskrevne godkendelsesbehandling.
- Hvis aktiviteten ikke er omfattet af nævnte kapitel 6 foretage en  

 gennemgang af det modtagne materiale med henblik på at vurdere, om der er  

 truffet passende sikkerhedsforanstaltninger efter samme retningslinier, som  

 nævnt undr pkt.
II, 1, 2 og 3.
Der må ikke meddeles godkendelse af disse aktiviteter, men anmelderen skal  

 orienteres skriftligt om resultatet af Arbejdstilsynets gennemgang.
Se  

 endvidere pkt. 5.
Finder kredsen på grundlag af gennemgangen af materialet, at der skal  

 træffes supplerende foranstaltninger til forebyggelse af uheld eller  

 begrænsning af følgerne heraf, meddeler den dette til virksomheden i form af  

 vejledning eller påbud.
Vejlednings- og påbudsblanketterne skal anvendes.
5. Samarbejde mellem myndighederne Samarbejde mellem involverede myndigheder ved behandling af anmeldelser i  

 henhold til Miljøministeriets bekendtgørelse nr. 520/1990  

 (Risikobekendtgørelsen).
 I henhold til Risikobekendtgørelsen skal en anmeldepligtig virksomhed  

 indsende risikoanmeldelsen til miljømyndigheden, som så videresender kopi  

 heraf til de andre involverede myndigheder (politi, brandmyndighed og  

 Arbejdstilsyn).
I Miljøstyrelsens vejledning nr. 4, 1990 Pligter ved risikobetonede  

 aktiviteter, kapitel 4, er der nærmere redegjort for administrationen af  

 reglerne, herunder arbejdsfordelingen mellem myndighederne.
I tilknytning  

 hertil præciseres den arbejdsdeling, der er angivet i ovennævnte vejledning.
For yderligere at udbygge samarbejdet og sikre en hensigtsmæssig  

 arbejdsdeling er det i Risikoordinationsudvalget aftalt, at der for hver  

 risikoanmeldt virksomhed udarbejdes et fælles myndighedsnotat, der bl.a.  

 indeholder en vurdering af, om der er truffet de nødvendige sikkerhedsmæssige  

 foranstaltninger, eller om der skal træffes supplerende foranstaltninger.
I  

 så fald skal det fremgå af notatet, hvem der fastsætter de pågældende krav  

 (vilkår eller påbud).
Det bør også fremgå af notatet, hvilke uheldsscenarier der skal lægges til  

 grund for udarbejdelse af den eksterne beredskabsplan, og hvordan de omboende  

 orienteres.
Ved uheldsscenarier forstås: Repræsentative eksempler på større  

 uheld, som den pågældende aktivitet kan forventes at medføre, omfattende  

 såvel et eventuelt udslips omfang og konsekvenser som forventet varighed  

 heraf.
Miljømyndighederne er den koordinerende myndighed ved udarbejdelsen af  

 notatet, og de involverede myndigheder er i fællesskab ansvarlige for  

 notatets indhold.
Udarbejdelsen af notatet medfører ikke, at der nødvendigvis  

 skal være sammenfald mellem de enkelte myndigheders sagsbehandling - notatet  

 skal alene sikre, at behandlingen er fuldt koordineret.
På baggrund af notatet udarbejder den enkelte myndighed sin afgørelse.  

 Hvordan den enkelte myndigheds afgørelse udformes (godkendelse - påbud)  

 afhænger af de forvaltningsmæssige forhold, der henhører under den pågældende  

 myndighed.
En myndigheds vilkår, der har indflydelse på en anden myndigheds  

 område, skal dog på forhånd afhandles med denne for at undgå modstridende  

 afgørelser.
6. Godkendelsens indhold og form Godkendelsen, der skal være skriftlig, skal vedrøre planer over  

 arbejdsgange, arbejdsprocesser, arbejdsmetoder m.v., dvs. arbejdets  

 udførelse, og må ikke omfatte godkendelse af det/de enkelte tekniske  

 hjælpemidler, installationer m.v. som sådan.
 Godkendelsen skal efter omstændighederne indeholde følgende punkter:
Fx vedr.
Planer over arbejdsgange og/eller arbejdsprocesser og/eller  

 arbejdsmetoder ved anlæg (der identificeres) til produktion af YY, på  

 adressen Sikkerhedsvej osv.
Fx vedr.
Planer over ændringer i arbejdsprocesser (og/eller  

 arbejdsmetoder, og/eller arbejdsgange) i anlæg XX for så vidt angår YY,  

 beliggenhed i bygning ZZ, på adressen Sikkerhedsvej osv.
 Er det muligt, på rimelig måde, at beskrive hvilke arbejdsgange,  

 arbejdsprocesser og arbejdsmetoder, vil det bidrage til entydigheden.
I undtagelsestilfælde kan beskrivelse af faktiske oplysninger undlades,  

 hvis anmeldegrundlaget er tilstrækkeligt klart og entydigt; i stedet henvises  

 så til dette.
Forudsætningen er, at anmeldegrundlaget er systematiseret og  

 samlet på hensigtsmæssig måde, fx i sikkerhedsrapport.
 Egnet dokumentation er referat(er) fra sikkerhedsudvalg eller  

 sikkerhedsgruppemøder eller dokument, hvorved sikkerhedsorganisationen ved  

 formand og de ansattes repræsentant skriftligt bekræfter, at de konkrete  

 planer har været til behandling i sikkerhedsorganisationen med angivelse af,  

 hvornår denne behandling har fundet sted.
 Godkendelsen skal udformes, så det klart fremgår, hvad den omfatter, og på  

 hvilket grundlag den gives.
 Eks. »På grundlag af de foreliggende oplysninger jf. ovenfor  

 (henviser til beskrivelsen af faktiske oplysninger) eller jf. bilag (fx en  

 sikkerhedsrapport) meddeler Arbejdstilsynet kreds NN (adressat) godkendelse i  

 henhold til Arbejdsministeriets bekendtgørelse nr. 1182 af 18. december 1992  

 om arbejdets udførelse, kapitel 6, af planer over arbejdsgange,  

 arbejdsprocesser, arbejdsmetoder ved produktion af XX eller fremstilling af  

 XX eller anvendelse af XX eller lageropbevaring af XX.
 Godkendelsen omfatter dog ikke .... fx det teknsike udstyrs konstruktion  

 som sådant (hvis ikke man kan finde en præcis positiv afgrænsning af  

 genstanden for godkendelse, kan der evt. være behov for en eller flere  

 negative afgrænsninger)».
 Godkendelsen kan i undtagelsestilfælde tidsbegrænses, fx hvis  

 Arbejdstilsynet har begrundet behov for at følge udviklingen særligt nøje.  

 Tidsbegrænsning skal ske på åremål og må ikke ske i form af godkendelse  

 »indtil videre«.
Eks.
Godkendelsen er tidsbegrænset til XX dato, (hvis der er truffet  

 beslutning herom).
Godkendelsen kan betinges af vilkår, der er adækvate og sagligt begrundet  

 i forhold til den særlige risiko og hjemlet i bekendtgørelsen om arbejdets  

 udførelse eller detailbestemmelser herom.
Vilkår bør udformes som  

 funktionskrav.
 Vilkår skal være klart formuleret; nummereres, hvis der er flere.  

 Begrundelse gives for hvert vilkår.
At arbejdsmiljølovgivningen i øvrigt, eller nærmere angivne andre  

 bestemmelser i denne, skal overholdes, kan ikke være vilkår.
Hvis der i  

 forbindelse med godkendelsesbehandlingen er behov for at indskærpe eller at  

 henlede virksomhedens opmærksomhed på andre bestemmelser, gøres dette på  

 sædvanlig måde ved vejledning eller påbud, jf. foran.
 Det skal oplyses, at afgørelsen kan tilbagekaldes, hvis givne vilkår ikke  

 overholdes, eller nye oplysninger, der har væsentlig betydning for sikkerhed  

 og sundhed, gør det nødvendigt.
 Det skal oplyses, at væsentlige ændringer i godkendelsesgrundlaget skal  

 anmeldes til Arbejdstilsynet.
 Der skal gives klagevejledning efter almindelige regler.
 Der bilægges materiale, som parten ikke har, fx mødereferater, skrivelse  

 fra andre end parten osv.
 Godkendelsesskrivelsen sendes til anmelderen vedlagt en kopi (hel eller  

 delvis 1), som anmelderen skal udlevere til virksomhedens  

 sikkerhedsorganisation.
 Godkendelsesskrivelsen sendes endvidere til Direktoratet,  

 Risikosekretariatet, til registrering.
7. Rapportering vedrørende større uheld Hvis større uheld indtræffer i eller uden for normal arbejdstid, skal  

 kredsen straks underrette Direktionen eller Risikosekretariatet.
------------------------------------------ Uden for normal arbejdstid kan følgende telefonnumre anvendes:
 Orientering af Direktionen eller Risikosekretariatet skal normalt omfatte  

 følgende:
 - Orientering om uheldets omstændigheder, årsager, dets konsekvenser og  

 trufne modforanstaltninger.
 - Orientering om kredsens hidtidige og planlagte behandling af uheldet.
 - Oplysninger om, hvem der fra kredsens side er involveret i behandlingen  

 af uheldet, samt hvor disse evt. kan træffes.
 - Oplysninger om, hvorvidt kredsen har været i berøring med andre  

 myndigheder og lignende.
 - Eventuel anmodning om assistance fra direktoratet.
 - Hvis begivenheden indtræffer uden for arbejdstiden, skal oplyses, på  

 hvilket telefonnummer kredsledelsen og evt. sagsbehandler træffes.
8. Uheldsrapportering til Europa-Kommissionen Ifølge risikodirektivet skal der foretages rapportering til EU af større  

 uheld, disses årsager og konsekvenser.
Oplysningerne er for Arbejdstilsynets  

 vedkommende:
- Generelle oplysninger Dato og tidspunkt for uheldet Sted for uheldet  

 Adresse Den industrielle aktivitets art - Uheldets art Eksplosion, brand, emission af farlige stoffer  

 Emittere(t/de) stof(fer) - Beskrivelse af omstændighederne ved uheldet - Trufne nødforanstaltninger - Uheldets årsag Klarlagt Ikke-klarlagt Oplysninger fremkommer så hurtigt  

 som muligt Hvis årsagen er klarlagt, beskriv den da venligst nærmere - Skadens art og omfang inden for virksomhe den Personskade - dødsfald -  

 sårede - forgiftede - Antal udsatte personer Materialeskader Faren består fortsat Faren består  

 ikke længere - Foranstaltninger på kort og lang sigt, især foranstaltninger med henblik  

 på at undgå, at lignende ulykker sker igen (bedes meddelt, efterhånden som  

 oplysningerne herom foreligger).
 Kredsen skal, i det omfang det er muligt, sikre og indhente disse  

 oplysninger, hvis uheldet er omfattet af denne rapporteringspligt.  

 Risikosekretariatet skal kontaktes hurtigst muligt med henblik på afklaring  

 af, hvilke oplysninger der er behov for.
 Som supplerende materiale om tilrettelæggelser af undersøgelse i  

 forbindelse med større uheld henvises til:
 - EF's vejledning om anmeldelse af større uheld.
 - CEOC rekommendation R61/CEOC/CR86 dEf: »CEOC Recommendation on  

 Major Accident Investigation«, på tysk »Empfehlung der CEOC fur die  

 Untersuchung Schwerer Unfalle«.
