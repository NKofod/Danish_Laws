Tillægsbetænkning afgivet af Det  

 Politisk-Økonomiske Udvalg den 30. maj 2001 Tillægsbetænkning over Forslag til lov om ændring af lov om  

 dronning Margrethe den Andens civilliste, lov om årpenge for kronprins  

 Frederik, lov om årpenge for prins Joachim og lov om årpenge til  

 medlemmer af det kongelige hus samt om ophævelse af lov om  

 årpenge for dronning Ingrid og lov om udredelse af pensioner ved  

 tronskifte (Ændring af ydelsernes grundbeløb og  

 reguleringsordninger m.v.) [af  

 statsministeren (Poul Nyrup Rasmussen)] 1. Udvalgsarbejdet Lovforslaget blev fremsat den 18. april 2001 og var til 1.  

 behandling den 4. maj 2001. Lovforslaget blev efter 1. behandling henvist til  

 behandling i Det Politisk-Økonomiske Udvalg.
Udvalget afgav  

 betænkning den 17. maj 2001. Lovforslaget blev andenbehandlet den 30.  

 maj 2001, hvorefter det blev henvist til fornyet behandling i Det  

 Politisk-Økonomiske Udvalg.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i ét møde.
Spørgsmål Udvalget har under den fornyede behandling af lovforslaget  

 stillet to spørgsmål til statsministeren til skriftlig  

 besvarelse.
Spørgsmålene forventes besvaret af statsministeren  

 inden 3. behandling.
Spørgsmålene og statsministerens svar  

 herpå vil blive optrykt i bilag 2 i den trykte udgave af  

 tillægsbetænkningen.
Endvidere er spørgsmål 5 og  

 justitsministerens besvarelse heraf samt spørgsmål 28, 29 og 35  

 og statsministerens besvarelse heraf optrykt i bilag 2 til  

 tillægsbetænkningen.
2. Indstillinger Et flertal i udvalget (udvalget med undtagelse af  

 SF og EL) indstiller lovforslaget til vedtagelse i den affattelse,  

 hvori det foreligger efter 2. behandling.
 Et mindretal i udvalget (SF og EL) indstiller  

 lovforslaget til forkastelse.
 Kristeligt Folkeparti og Demokratisk Folkeparti var  

 på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
 Per Kaalund (S)  

  Pernille Blach Hansen (S)  Lissa Mathiasen (S)  

  Poul Erik Dyrlund (S)  

  Ole Løvig Simonsen (S)  Jes Lunde (SF)  

 Peter Duetoft (CD)  Morten Helveg Petersen (RV)  

  Frank Aaen (EL)  Birthe Rønn Hornbech (V)  

  Anders Fogh Rasmussen (V)  Pia Larsen (V)  

 Ulla Tørnæs (V)  

  Pia Christmas-Møller (KF) fmd.  

  Per Stig Møller (KF)  

  Pia Kjærsgaard (DF)  Kirsten Jacobsen (UP)  

 nfmd.
 Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 223 omdelt efter  

 afgivelse af betænkning Bilagsnr.
Titel 18 Meddelelse om, at Statsministeriet har tilsendt udvalget yderligere  

 bilagsmateriale fra ambassaden i London, som tilkendegivet i statsministerens  

 besvarelse af spørgsmål nr. 28 19 Betænkning afgivet den 17. maj 2001 20 Svar på spm. 36, om der er andre eksempler på begunstigende  

 lovgivning, hvor den gruppe, der begunstiges, ikke er klart afgrænset,  

 fra justitsministeren Svar på spm. 37 om, hvem der træffer afgørelse ved  

 tvivl om, hvorvidt en person er en del af kongehuset, fra justitsministeren 22 Svar på spm. 31 om forståelsen af statsministerens besvarelse  

 af spørgsmål nr. 6-9, fra statsministeren Svar på spm. 32, om der blev ydet refusion/kompensation til  

 kongehuset for momsens forløber, omsen, fra statsministeren Svar på spm. 33 om, hvilke kongelige personer der gennem årene  

 har været omfattet af momsrefusionsordningen, fra statsministeren Svar på spm. 34 om en afgørelse i en sag efter almindelig  

 forvaltningsmæssig god skik ikke bør indeholde henvisning til  

 lovhjemmelen, fra statsministeren Svar på spm. 35 om fortolkning af definitionen »diplomatiske  

 udsendinge m.fl.«, fra statsministeren 23 Spm. 38 om dele af forarbejderne til bestemmelsen i momsloven om  

 afgiftsgodtgørelse til diplomater m.v., til statsministeren, kopi til  

 finansministeren og skatteministeren 24 Spm. 39 om begrundelsen for formuleringen af momslovens bestemmelse om  

 afgiftsgodtgørelse til diplomatiske udsendinge m.fl., til  

 statsministeren, kopi til finansministeren og skatteministeren Bilag 2 Nogle af udvalgets spørgsmål til  

 statsministeren og justitsministeren og disses svar herpå Spørgsmål 5 og justitsministerens svar  

 herpå er optrykt efter ønske fra SF og EL.
Spørgsmål 28, 29 og 35 og statsministerens  

 svar herpå er optrykt efter ønske fra SF og EL.
Ligeledes efter  

 ønske fra SF og EL vil spørgsmål 38 og 39 og  

 statsministerens svar herpå blive optrykt i den trykte udgave af  

 tillægsbetænkningen.
 Spørgsmål 5:
Hvilke personer omfatter kongehuset, jf. foregående  

 4 spørgsmål? Svar:
 Hverken grundloven eller lovgivningen i øvrigt  

 indeholder en almindelig regel om afgrænsning af begrebet  

 »kongehuset«.
I lovgivningen er der derimod i en række  

 tilfælde på det enkelte område taget udtrykkelig stilling  

 til, hvilke personer som i den pågældende sammenhæng anses  

 for omfattet af »kongehuset«.
Der kan herved henvises til Statsministeriets  

 besvarelse af 27. april 2001 af spørgsmål nr. 1 (§ 1   bilag 1),  

 hvori omtales de særlige regler, der gælder inden for  

 skattelovgivningen m.v. for visse medlemmer af kongehuset.
 Om spørgsmålets behandling i den statsretlige  

 litteratur kan henvises til Alf Ross, Dansk Statsforfatningsret (3. udg. ved  

 Ole Espersen, 1980), side 573 ff., hvor det bl.a. er anført:
»Alle hidtidige fremstillinger af dansk  

 statsforfatningsret har indgående beskæftiget sig med  

 spørgsmålet om en definition af begrebet »kongehuset«,  

 altså en bestemmelse af, hvilke personer der er medlemmer af kongehuset  

   Man har i mangel af udtrykkelige lovbestemmelser herom, ment ud fra  

 »forholdets natur«, eventuelt med støtte i »europæisk fyrsteret«  

 og dansk praksis, at kunne opstille et begreb om, hvem der er medlemmer af  

 det kongelige hus   Der er imidlertid intet der garanterer at udtrykket  

 »medlemmer af det kongelige hus«, eller lignende betegnelser, skal  

 forstås entydigt på samme måde overalt hvor det forekommer  

 i lovgivningen.
Tværtimod er der grund til at formode at udtrykket, alt  

 efter den saglige sammenhæng hvori det forekommer, må  

 forstås ud fra disse forudsætninger snart på én  

 måde, snart på en anden.
Det kan derfor ikke undre at der har  

 hersket vild uenighed i teorien om, hvem der er medlemmer af kongehuset.
Vi har for os en række lovbestemmelser der har det  

 tilfælles, at de alle sigter mod en personkreds der står i et  

 vist forhold til kongen, men den konkrete fortolkning fører, alt efter  

 bestemmelsens saglige forudsætning, til at afgrænse denne kreds  

 på forskellig vis.
Der er derfor umuligt at opstille et entydigt begreb  

 der definerer personkredsen i relation til samtlige retsregler.« Herefter opstiller Alf Ross. a.st., side 574 f.,  

 følgende normalbegreb for, hvilke personer der erhverver stilling som  

 medlem af kongehuset:
»a. ved fødsel af de arveberettigede prinser og  

 prinsesser, dvs. enhver person der gennem lovlige ægteskaber nedstammer  

 fra kong Christian X og dronning Alexandrine; b. ved lovligt ægteskab med en født prins  

 eller prinsesse, der ikke har fortabt eller ved ægteskabet fortaber sit  

 medlemskab (dronningen, også som enkedronning; indgiftede prinsesser,  

 også som enkeprinsesser; indgiftede prinser, også som  

 enkemandsprinser, specielt prinsgemalen og tronfølgergemalen).« Om denne definition anfører Alf Ross, a.st., side  

 581, bl.a.:
 »Det må bero på konkret fortolkning og  

 foreliggende praksis hvad der i så fald menes med udtrykket »medlemmer  

 af kongehuset«, men formentlig vil den ovenfor opstillede normaldefinition, i  

 mangel af positive holdepunkter for afvigende forståelse, i de fleste  

 tilfælde afgive en rimelig og brugbar afgrænsning«.
Om spørgsmålet kan i øvrigt henvises  

 til bl.a.
Poul Andersen, Dansk Statsforfatningsret 1, (1944), side 349  

 ff.
 Spørgsmål 28:
 I hvilket omfang svarer reglerne for kongehuset og den  

 kongelige familie i Danmark til de tilsvarende regler i monarkierne Sverige,  

 Norge, Storbritannien, Holland, Belgien og Spanien for så vidt  

 angår:
 Svar:
 Til brug for besvarelse er indhentet oplysninger fra de  

 danske ambassader i de nævnte lande.
 Ambassaden i Bruxelles oplyser:
 »Civillisten er undtaget for enhver form for indirekte og  

 direkte afgifter og skatter.
Kongehusets private indtægter og udgifter er  

 underlagt beskatning og afgifter efter nøjagtig samme regler, som er  

 gældende for enhver belgisk borger.
Der afleveres således  

 årlig selvangivelse fra medlemmerne af kongefamilien.
Gave- og boafgifter, der tilfalder civillisten, er  

 skattefri som civillisten.
Gaver m.m., der modtages af Kongehuset som  

 privatpersoner, beskattes på samme måde som for belgiske  

 borgere.
 Ved succession betragtes Kongen som afdød, og hans  

 bo m.m. skiftes efter almindeligt gældende regler, og arvetagere  

 betaler normale arveafgifter etc.
Det belgiske Kongehus ejer privat kun en ejendom i  

 Sydfrankrig, og denne er civillisten og staten helt uvedkommende.
De 3  

 kongelige slotte i Belgien tilhører »Den Kongelige Donation«, der er  

 en offentlig selvejende institution (fond). Den Kongelige Donation  

 består af midler, der blev doneret af Kong Léopold II.
Der  

 tilføres ingen statsmidler til fonden, idet denne hviler i sig selv.  

 Dens regnskaber er offentlige, og beskatningen følger de normale  

 regler for fonde.
Der er ikke offentlighed vedrørende civillistens  

 anvendelse, men Intendanten giver fra tid til anden medierne hovedelementerne  

 i fordelingen af forbruget.« Ambassaden i Haag oplyser:
»1) Det hollandske kongehus betaler moms på alle  

 varer og tjenesteydelser.
Det samme gælder punktafgifter o.l.
Der er  

 ikke nogen refusionsadgang.
2) Kongehusets medlemmer betaler ikke indkomstskat af de  

 ydelser, som de modtager over statsbudgettet.
Fem medlemmer af kongehuset er  

 på finansloven.
Det gælder foruden Dronningen, Prins Claus, Prins  

 Willem-Alexander (men ikke dennes to brødre) samt Dronningens  

 forældre Prinsesse Juliana og Prins Bernhard.
Heller ikke Dronningens  

 søstre modtager årpenge.
 På finansloven for 2001 er kongehuset opført  

 med årpenge til et samlet beløb til de fem ovennævnte  

 personer på 14.744.000 NLG (1 NLG = 3.38 kr.). Beløbet fordeler  

 sig således:
Dronning Beatrix	NLG 	7.876.000 Prins Claus	-	1.571.000 Prins Willem-Alexander	-	1.880.000 Prinsesse Juliana	-	2.126.000 Prins Bernhard	-	1.291.000 Herudover figurerer der på fire ministeriers  

 budgetter beløb til dækning af udgifter i forbindelse med  

 kongehusets officielle funktioner (rejser, statsbesøg, receptioner, de  

 kongelige slotte m.v.). Disse beløber sig til i alt ca. 40 mio.
NLG.  

 Endvidere afholder forsvars- og justitsministerierne udgifter i forbindelse  

 med kongehusets officielle pligter og sikkerhed.
Disse udgifter specificeres  

 ikke i de pågældende ministeriers budgetter.
Af andre indtægter end årpenge betaler  

 Kongehusets medlemmer skat.
Det gælder eksempelvis aktieudbytte og  

 renter m.v.
Der betales ligeledes arve- og gaveafgift.
En undtagelse er dog  

 arv fra den afdøde regent til tronfølgeren.
Endelig er visse  

 arvemidler »båndlagt« i fonds, som der heller ikke betales arveafgift  

 af.
3) Der tilstræbes åbenhed omkring kongehusets  

 økonomi, f.s.v. angår de officielle ydelser.
Kongehuset har  

 således en hjemmeside med svar på de oftest stillede  

 spørgsmål vedr. kongehuset og dettes økonomi  

 (http://www.koninklijkhuis.nl/vragen/vragen.html). Om kongehusets private  

 formue gives ingen oplysninger.
4) Dronningen råder over 3 officielle slotte (2 i  

 Haag og et i Amsterdam) og hendes forældre over et (Soestdijk).  

 Driftsudgifterne hertil påhviler bolig- og miljøministeriet og  

 andrager på finansloven 2001 ca. 10.6 mio.
NLG.
Herudover er Dronningen  

 privat ejer af et slot (Drakenstein) samt enkelte andre ejendomme, som hun  

 selv afholder udgifterne til.« Ambassaden i London oplyser:
 »1. Når det gælder moms, er reglen den, at  

 medlemmerne af kongehuset betaler moms på linie med andre britiske  

 borgere.
2. Det britiske kongehus modtager en apanage, der for  

 året 2000 til 2001 samlet udgør 7,9 mio. £.
Der betales ikke  

 skat heraf.
 Derimod betaler det britiske kongehus skat af, hvad der  

 betegnes som »privat indkomst«, heraf skat på gevinster af aktier og  

 obligationer m.v.
 Den kongelige familie er pålagt at afgive en rapport  

 til Parlamentet om den modtagne apanage hvert 10. år (»The Civil  

 List«). Det hedder i den seneste rapport til Parlamentet fra juli 2000, at en  

 rapportering hvert 10. år snarere end hvert år »is considered to  

 be more consistent with the honour and dignity of the Crown«.
 Rapporten indsendes særskilt.
 3. Når det gælder gave- og arve-/boafgifter  

 forklares forholdet således, at der ikke betales arveafgift fra »monark  

 til monark«, men at der herudover, efter hvad det har været muligt at  

 få oplyst, betales normal gave- og arveafgift.
4. Det britiske kongehus søger at skabe fuld  

 offentlighed omkring den del af økonomien, der direkte berører  

 statens forhold.
Det sker i form af årlige rapporter om eksempelvis de  

 kongelige slotte, om den kongelige families afholdte rejser og udgifterne  

 hertil (hvor disse overstiger 500 £) og om de kongelige samlinger.
 De tre rapporter indsendes særskilt.
 Det siges i en pressemeddelelse fra juni 2000, at de  

 nævnte rapporter demonstrerer den kongelige families forpligtelse til  

 »transparency and accountability«.
 Dog oplyser den kongelige familie ikke om private  

 formueforhold.
 5. Det britiske kongehus modtager årligt et  

 beløb til vedligeholdelse af »the Occupied Royal Palaces in England«,  

 der for 1999 til 2000 udgjorde 15. mio. £. (Der er i den nævnte rapport  

 en nærmere gennemgang af spørgsmålet).
Der vedlægges en oversigt over tal for den britiske  

 kongefamilies udgifter på hovedområderne de seneste 10  

 år.« Det bemærkes, at sidstnævnte oversigt  

 vedlægges som bilag til nærværende besvarelse.  

 Øvrigt bilagsmaterialet fra ambassaden vil blive fremsendt til  

 udvalget, når det er modtaget.
 Ambassaden i Madrid oplyser:
 »Alle medlemmer af den spanske kongefamilie er fuldt ud  

 underlagt den gældende skattelovgivning med hensyn til deres private  

 ejendom, uden undtagelser, skattebegunstigelser eller  

  godtgørelser.
 Den spanske kongefamilie er momspligtig og betaler i  

 øvrigt  alle indirekte skatter.
 Den spanske kongefamilie betaler indkomstskat og er  

 også skattepligtig med hensyn  til aktiegevinster, obligationer m.v.  

 Dette gælder også gave- og arve-/boafgifter.
Det fremgår af den spanske grundlovs artikel 65.1,  

 at »Fra statens budget modtager Kongen et overordnet rammebeløb til  

 opretholdelse af familie og hus og fordeler frit dette beløb«.  

 Det følger heraf, at Kongen ikke skal offentliggøre regnskab  

 eller er underlagt ekstern revision.
Størstedelen af Kongens budget er  

 imidlertid indirekte kontrolleret via de skattemæssige oplysninger som  

 såvel leverandørerne som Kongehusets administration er  

 forpligtiget til at aflevere til skattevæsenet.
Udgifterne til de slotte, som benyttes af den kongelige  

 familie til officielle formål, afholdes af »Patrimonio Nacional«  

 (statslig forvaltning for slotte m.v.), som er en selvstyrende institution  

 under Ministerpræsidentens sekretariat med eget budget.« Ambassaden i Oslo oplyser:
»1. Det norske kongehus er efter gældende regler  

 fritaget for told og andre indførselsafgifter.
Ligeledes er Kongehuset  

 fritaget for moms og andre afgifter.
Finansdepartementet oplyser, at der i øjeblikket er  

 overvejelser om ophævelse af told-, moms- og afgiftfritagelser.
Dette  

 skulle da ske i sammenhæng med en forhøjelse af apanagen til det  

 kongelige hus.
Bliver ændringen vedtaget, kan der blive tale om, at  

 dette bliver optaget i statsbudgettet for 2002.
 2. Kongen og den kongelige familie er fritaget for  

 indkomstskat, herunder også fritaget for skat ved gevinster på  

 aktier og obligationer m.v.
 3. Kongen og den kongelige familie er fritaget for gave-,  

 arve- og boafgifter.
 4. Der er, bortset fra apanagens samlede størrelse  

 der fremgår af statsbudgettet, ingen offentlighed omkring den kongelige  

 økonomi.
 5. Administrationsdepartementet oplyser, at det kongelige  

 slot i Oslo og andre officielle slotsbygninger er statsejendom, og udgifterne  

 hertil afholdes af staten.
Privat ejer kongefamilien gården »Skaugum«, hvor  

 kongefamilien bor i dag.
Udgifterne vedr. »Skaugum« betales af kongen, men  

 der ydes et tilskud fra staten til særlige vedligeholdelsestiltag.
Der drives landbrug og skovbrug på »Skaugum«.
Denne  

 drift er moms- og afgiftspligtig, men et evt. overskud af driften er fritaget  

 for indkomstskat.
 Kongefamilien ejer privat enkelte ejendomme (sommerhuse og  

 hytter). Udgifterne vedrørende disse ejendomme afholdes af  

 kongefamilien.
*** Det kan supplerende oplyses, at et arbejdsudvalg under  

 Arbejds- og administrationsdepartmentet vurderer arbejdsdelingen mellem  

 Hofforvaltningen, Slotsforvaltningen og Statsbyg, ligesom der sker en  

 vurdering af principperne for budgettering af apanagen.
En omfattende rapport  

 fra udvalget er færdigudarbejdet i april måned, og den vil danne  

 grundlag for videre drøftelse af disse spørgsmål.
 Ambassaden i Stockholm oplyser:
 »Følgende økonomiske forhold gælder  

 for det svenske kongehus:
 1) Moms og forbrugsafgifter? Omfattet af lovgivningen.
 2) Indkomstskat? Svares på kursgevinster og afkast  

 af formuen.
 3) Gave- og arve-/boafgift? Omfattet af lovgivningen.
4) Offentlighed om økonomien? Ikke omfattet af  

 svensk offentlighedslov.
Hoffet er ikke regnskabspligtigt eller underlagt  

 Rigsrevisionen o.l.   se dog 5.
5) Udgifter til de kgl. slotte? Af egen drift  

 fremlægges årligt regnskab for »Slotsstaten«, dvs. den del af  

 hoffets virksomhed, der omfatter drift og vedligeholdelse af bygninger,  

 parker, inventar og samlinger.« Spørgsmål 29:
 I det omfang reglerne i de nævnte lande adskiller  

 sig fra de danske regler for kongehuset og den kongelige familie, bedes  

 specifikt for de enkelte lande oplyst, på hvilke områder og  

 på hvilken måde de adskiller sig.
 Svar:
 På grundlag af ovennævnte oplysninger tegner  

 der sig følgende overordnede billede med hensyn til de i  

 spørgsmål 28 omhandlede spørgsmål, idet  

 bemærkes, at tidsfristen for besvarelsen af udvalgets  

 spørgsmål ikke har muliggjort en detaljeret analyse af de  

 pågældende regelsæt:
»Betaling af moms og andre lignende afgifter« I Belgien er civillisten undtaget fra enhver form for  

 indirekte og direkte afgifter.
Kongehusets private indkøb synes at  

 være moms- og afgiftsbelagt.
I Norge er kongehuset fritaget for told-  

 og andre indførselsafgifter, moms og andre afgifter.
I Holland,  

 Storbritannien, Sverige og Spanien betales moms og andre afgifter De danske regler på området er omtalt i svaret  

 på spørgsmål nr. 1 fra Finansudvalget (jfr. §1   bilag  

 1).
»Betaling af indkomstskat, herunder skat på  

 gevinster på aktier, obligationer m.v.« I Belgien, Holland, Storbritannien, Sverige og Spanien  

 betaler medlemmerne af kongehuset indkomstskat m.v. af private  

 indtægter.
I Norge er Kongen og den kongelige familie fritaget for  

 indkomstskat, herunder også fritaget for skat ved gevinster på  

 aktier og obligationer m.v.
 De danske regler på området er omtalt i svaret  

 på spørgsmål nr. 1 fra Finansudvalget (jfr. §1   bilag  

 1).
»Gave- og arve-/boafgifter« I Spanien, Belgien og Sverige betales gave- og  

 arveafgifter på linie med andre borgere.
I Storbritannien og Holland  

 betales ligeledes gave- og arveafgifter, dog således at arv fra regent  

 til regent er undtaget.
I Holland er visse arvemidler båndlagt i fonde,  

 som der ikke betales arveafgift af.
I Norge er den kongelige familie fritaget  

 for gave-, arve- og boafgifter.
 De danske regler på området er omtalt i svaret  

 på spørgsmål nr. 1 fra Finansudvalget (jfr. §1   bilag  

 1).
»Offentlighed omkring økonomien« I Storbritannien er den kongelige familie pålagt at  

 afgive en rapport til Parlamentet om den modtagne apanage hvert 10. år  

 (»The Civil List«). Der tilstræbes fuld offentlighed omkring den del af  

 økonomien, der direkte berører statens forhold.
Det sker i form  

 af årlige rapporter om eksempelvis de kongelige slotte, om den  

 kongelige families afholdte rejser og udgifterne hertil (hvor disse  

 overstiger 500 £) og om de kongelige samlinger.
Der oplyses intet om private  

 formueforhold.
I Holland tilstræbes åbenhed omkring kongehusets  

 økonomi, f.s.v. angår de officielle ydelser.
Kongehuset har  

 således en hjemmeside med svar på de oftest stillede  

 spørgsmål vedr. kongehuset og dettes økonomi  

 (http://www.koninklijkhuis.nl/vragen/vragen.html). Om kongehusets private  

 formue gives ingen oplysninger.
I Sverige er kongehuset ikke omfattet af  

 svensk offentlighedslov.
Hoffet er ikke regnskabspligtigt eller underlagt  

 Rigsrevisionen el.lign.
Af egen drift fremlægges årligt regnskab  

 for »Slotsstaten«, d.v.s. den del af hoffets virksomhed, der omfatter drift  

 og vedligeholdelse af bygninger, parker, inventar og samlinger.
I Spanien  

 skal Kongen ikke offentliggøre regnskab og er ikke underlagt ekstern  

 revision.
Størstedelen af Kongens budget er imidlertid indirekte  

 kontrolleret via de skattemæssige oplysninger, som såvel  

 leverandørerne som Kongehusets administration er forpligtiget til at  

 aflevere til skattevæsenet.
I Belgien er der ikke offentlighed  

 vedrørende civillistens anvendelse, men Intendanten giver fra tid til  

 anden medierne hovedelementerne i fordelingen af forbruget.
I Norge er der  

 ingen offentlighed omkring den kongelige økonomi udover den samlede  

 størrelse af statens ydelse.
 De danske regler på området er omtalt i svaret  

 på spørgsmål nr. 2 fra Finansudvalget (jfr. §1   bilag  

 1).
»Afholdelse af udgifter til Kongehusets og den kongelige  

 families slotte« I Norge er det kongelige slot i Oslo og andre officielle  

 slotsbygninger statsejendom, og udgifterne hertil afholdes af staten.
Privat  

 ejer kongefamilien gården »Skaugum«, hvor kongefamilien bor i dag.  

 Udgifterne vedr. »Skaugum« betales af kongen, men der ydes et tilskud fra  

 staten til særlige vedligeholdelsestiltag.
Der drives landbrug og  

 skovbrug på »Skaugum«.
Denne drift er moms- og afgiftspligtig, men et  

 overskud af driften er fritaget for indkomstskat.
Kongefamilien ejer privat  

 enkelte ejendomme (sommerhuse og hytter). Udgifterne vedrørende disse  

 ejendomme afholdes af kongefamilien.
I Holland råder Dronningen over 3  

 officielle slotte (2 i Haag og et i Amsterdam) og hendes forældre over  

 et (Soestdijk). Driftsudgifterne hertil påhviler bolig- og  

 miljøministeriet og andrager på finansloven 2001 ca. 10.6 mio.  

 NLG.
Herudover er Dronningen privat ejer af et slot (Drakenstein) samt  

 enkelte andre ejendomme, som hun selv afholder udgifterne til.
I Sverige  

 fremlægges årligt regnskab for »Slotsstaten«, dvs. den del af  

 hoffets virksomhed, der omfatter drift og vedligeholdelse af bygninger,  

 parker, inventar og samlinger.
I Belgien  ejer det belgiske kongehus privat  

 kun en ejendom i Sydfrankrig, og denne er civillisten og staten helt  

 uvedkommende.
De 3 kongelige slotte i Belgien tilhører »Den Kongelige  

 Donation«, der er en offentlig selvejende institution (fond). Den Kongelige  

 Donation består af midler, der blev doneret af Kong Léopold II.  

 Der tilføres ingen statsmidler til fonden, idet denne hviler i sig  

 selv.
Dens regnskaber er offentlige, og beskatningen følger de normale  

 regler for fonde.
I Storbritannien modtager det britiske kongehus  

 årligt et beløb til vedligeholdelse af »the Occupied Royal  

 Palaces in England«, der for 1999 til 2000 udgjorde 15. mio. £.
I Spanien  

 afholdes udgifterne til de slotte, som benyttes af den kongelige familie til  

 officielle formål, af »Patrimonio Nacional« (statslig forvaltning for  

 slotte m.v.), som er en selvstyrende institution under  

 Ministerpræsidentens sekretariat med eget budget.
 De danske regler på området er omtalt i svaret  

 på spørgsmål nr. 3-5 samt 7 fra Finansudvalget (jfr. §1  

 bilag 1).
 Spørgsmål 35:
Er det statsministerens opfattelse, at definitionen  

 »diplomatiske udsendinge m.fl.« kan tolkes til at omfatte det danske  

 kongehus, og er der i givet fald nogen begrænsning i, hvilke grupper  

 finansministeren kan vedtage at yde godtgørelse for betalt afgift til,  

 og hvorpå beror en sådan eventuel begrænsning? Svar:
 Bestemmelsen om momsrefusion for diplomatiske udsendinge  

 m.fl. henhører i dag under Skatteministeriet.
 Finansministeriet har efter høring af  

 Skatteministeriet oplyst:
»Det fremgår af sagen om momsrefusion, at der i  

 efteråret 1968 blev rejst spørgsmål om, hvorvidt der var  

 mulighed for, at den kongelige civilliste kunne fritages for  

 merværdiafgift af sine indkøb.
Anmodningen blev begrundet med,  

 at kongen var fritaget for skat, og at den forskydning af beskatningen fra  

 direkte skatter til indirekte, som skete ved merværdiafgiftens  

 indførelse, havde stillet kongehuset dårligere.
 Det fremgår videre, at man ikke på det  

 tidspunkt havde mulighed for at imødekomme anmodningen, da man savnede  

 den nødvendige hjemmel i merværdiafgiftsloven.
Ved lov nr. 173 af 30. april 1969, der trådte i  

 kraft den 1. juli 1969, blev der imidlertid i merværdiafgiftsloven  

 indsat en bestemmelse med følgende ordlyd: »Finansministeren  

 fastsætter, om og i hvilket omfang der kan ydes godtgørelse af  

 afgift, som diplomatiske udsendinge m.fl. har betalt ved indkøb her i  

 landet.« Det fremgår af sagen, at denne bestemmelse efter  

 finansministerens ønske blev formuleret med henblik på, at der  

 skulle være mulighed for at yde kongehuset tilbagebetaling af den  

 merværdiafgift, der er betalt af indenlandske indkøb.
 På den baggrund blev momsrefusionsordningen  

 indført, jf. statsministerens besvarelse af spørgsmål nr.  

 6-9 (L 223 - bilag 9).
Det har således alene været hensigten, at  

 bestemmelsen skulle omfatte kongehuset og diplomatiske udsendinge, og  

 bestemmelsen anvendes ikke over for andre grupper.« Jeg kan henholde mig til ovenstående.
 Spørgsmål 38:
Statsministeren oplyser i sit svar på  

 spørgsmål 35, jf.
L 223   bilag 22, at det fremgår af  

 sagen (vedr. lov nr. 173 af 30. april 1969), at bestemmelsen i momsloven om  

 afgiftsgodtgørelse til diplomater m.v. blev formuleret med henblik  

 på, at der skulle være mulighed for at yde kongehuset  

 tilbagebetaling af den merværdiafgift, der er betalt af indenlandske  

 indkøb.
Statsministeren bedes tilsende udvalget de dokumenter m.v.  

 vedrørende forarbejderne til loven, hvoraf det anførte  

 fremgår.
Tilsvarende bedes tilsendt øvrige dokumenter, der  

 ligger til grund for besvarelsen af spørgsmål 35 og hvor der  

 henvises til, »at det fremgår af sagen«.
 Svar:
Besvarelsen af spørgsmål 35 er baseret  

 på oplysninger fra Finansministeriet og Skatteministeriet fra sagen  

 vedrørende resolutionen i 1969 om at yde momsrefusion til  civillisten  

 og tronfølgerparret.
Til grund for besvarelsen ligger efter det over  

 for Statsministeriet oplyste en indstilling til den daværende  

 finansminister.
Af indstillingen, der vedlægges, fremgår at:  

 »Ved lov nr. 173 af 30. april 1969, der trådte i kraft den 1. juli  

 1969, blev der imidlertid i merværdiafgiftsloven indsat en bestemmelse  

 af følgende ordlyd: »Finansministeren fastsætter, om og i  

 hvilket omfang der kan ydes godtgørelse af afgift, som diplomatiske  

 udsendinge m.fl. har betalt ved indkøb her i landet«.
Denne  

 bestemmelse blev efter finansministerens ønske formuleret med henblik  

 på, at der skulle være mulighed for at yde kongehuset  

 tilbagebetaling af den merværdiafgift, der er betalt af indenlandske  

 indkøb.« Foranlediget af udvalgets spørgsmål af g.d.  

 er der iværksat yderlige undersøgelser af de relevante  

 sagsakter, herunder i Rigsarkivet.
Den iværksatte undersøgelse i  

 Rigsarkivet har frembragt tre dokumenter, der omhandler overvejelser efter  

 tronskiftet i 1972 om momsrefusion til medlemmer af kongehuset.
Af  

 dokumenterne, der vedlægges, fremgår bl.a., at det udtrykkeligt  

 blev overvejet, hvorvidt momsrefusionsordningen burde medtages i selve  

 forslaget til lov om dronning Margrethes civilliste.
Det besluttedes  

 imidlertid alene at omtale momsrefusionsordningens eksistens og hjemmel over  

 for Folketinget.
Som anført i besvarelsen af spørgsmål  

 6-9 (L 223 bilag 4) blev Folketingets afgiftsudvalg orienteret  

 skriftligt.
Bilag til besvarelsen af spørgsmål 38 Til finansministeren.
I efteråret 1968 blev der rejst  

 spørgsmål om, hvorvidt der var mulighed for, at den kongelige  

 civilliste kunne fritages for merværdiafgift af sine indkøb.  

 Anmodningen blev begrundet med, at Kongen er fritaget for skat.
Den  

 forskydning af beskatningen fra direkte skatter til indirekte, som skete ved  

 merværdiafgiftens indførelse, har derfor stillet kongehuset  

 dårligere.
Det bemærkes i denne forbindelse, at  

 merværdiafgiften ikke indgår i pristalsreguleringen af statens  

 ydelse til Kongen.
Man havde dengang ingen mulighed for at imødekomme  

 anmodningen, da man savnede den nødvendige hjemmel i  

 merværdiafgiftsloven.
Ved lov nr. 173 af 30. april 1969, der  

 trådte i kraft den 1. juli 1969, blev der imidlertid i  

 merværdiafgiftsloven indsat en bestemmelse af følgende ordlyd:  

 »Finansministeren fastsætter, om og i hvilket omfang der kan ydes  

 godtgørelse af afgift, som diplomatiske udsendinge m.fl. har betalt  

 ved indkøb her i landet.« Denne bestemmelse blev efter  

 finansministerens ønske formuleret med henblik på, at der skulle  

 være mulighed for at yde kongehuset tilbagebetaling af den  

 merværdiafgift, der er betalt af indenlandske indkøb.
Det indstilles herefter at indrømme tilbagebetaling  

 af afgift på indkøb foretaget af den kongelige civilliste og  

 tronfølgerparrets hofstat.
Det bemærkes i denne forbindelse, at  

 fritagelsen også vil omfatte indkøb vedrørende prinsesse  

 Benediktes repræsentative pligter her i landet, idet disse udgifter  

 afholdes af civillisten.
 Tilbagebetalingen er beregnet at ville andrage et  

 beløb af knap 200.000 kr. årlig.
 Den nærmere fremgangsmåde ved  

 tilbagebetalingen er forhandlet med civillistens økonomikontor og  

 fremgår af vedlagte udkast til skrivelser.
14/8 69 Bang 3-4 F 659/1969.
Finansministeriet Departementet for Told- og Forbrugsafgifter 27. januar 1972.
 Aflev. til ministeren 28/1-72.
 Til finansministeren.
Siden 1. juli 1969 er der ydet tilbagebetaling af den af  

 Den kgl.
Civilliste og af Tronfølgerparrets Hofstat betalte  

 merværdiafgift.
Tilbagebetalingen ydes i henhold til daværende  

 finansminister Poul Møllers resolution, jfr. vedlagte notat.
Det vides  

 ikke, om spørgsmålet i sin tid har været drøftet i  

 regeringen.
 Anmodningen om afgiftsfritagelse blev begrundet med, at  

 kongen er fritaget for skat, og at den forskydning af beskatningen fra  

 direkte til indirekte skatter, som merværdiafgiften indebar, havde  

 stillet kongehuset dårligere, da merværdiafgiften ikke  

 indgår i pristalsreguleringen af statens ydelse til kongen.
 Hjemmelen til tilbagebetalingen findes i følgende  

 bestemmelse, der fra nævnte tidspunkt blev indsat i  

 merværdiafgiftsloven: »Finansministeren fastsætter, om og i  

 hvilket omfang der kan ydes godtgørelse af afgift, som diplomatiske  

 udsendinge m.fl. har betalt ved indkøb her i landet.« Bestemmelsen var  

 udformet med henblik på bl.a. at give mulighed for at yde kongehuset  

 tilbagebetaling, uden at dette dog udtrykkelig fremgik af lovforslagets  

 bemærkninger.
 Der foreligger nu opgørelser over tilbagebetalingen  

 vedrørende oktober kvartal 1971. Disse tilbagebetalinger må  

 formentlig bevilges efter det tidligere givne tilsagn, således at der  

 ydes tilbagebetaling frem til tidspunktet for tronskiftet.
 Spørgsmålet om tilbagebetaling for tiden  

 fremover bør formentlig overvejes i forbindelse med den  

 forestående fastsættelse af statsydelsen til Dronning Margrethe.  

 Der må derfor formentlig optages kontakt om spørgsmålet  

 med Statsministeriet, under hvem statsydelsen sorterer.
 Det bemærkes, at tilbagebetalingen af  

 merværdiafgift til kongehuset for 1971 andrager i alt 300.000 kr.
Johs.
Bastholm 3-4 P 35/1972.
Finansministeriet Departementet for Told- og forbrugsafgifter 21. februar 1972.
 Ad forslag til lov om dronningens civilliste og forslag  

 til lov om årpenge til dronning Ingrid.
 Der vedlægges fotokopi af notat af 27. januar 1972  

 til finansministeren om den siden 1. juli 1969 ydede tilbagebetaling af den  

 af civillisten og af tronfølgerparrets hofstat betalte  

 merværdiafgift.
Det kan oplyses, at statsministeriet har fået kopi  

 af notatet, og at sekretær fru Skydsgaard, statsministeriet, i dag  

 på forespørgsel har oplyst, at det har været overvejet at  

 optage momsrefusionen i lovforslaget, men at statsministeren besluttede, at  

 det ikke skulle ske.
Statsministeren vil i stedet nævne   fru  

 Skydsgaard vidste ikke hvor, men muligvis ved lovforslagets udvalgsbehandling  

   at kongehuset var medtaget under momslovens diplomatordning.
Det vil sige,  

 at refusionsordningen skulle fortsætte som hidtil.
 Lovforslaget havde været i kabinetssekretariatet, og  

 fru Skydsgaard tilføjede, at hun vidste, at spørgsmålet  

 om momsgodtgørelsen også havde været nævnt der.
21/2-72 Johs.
Bastholm Paul Gersmann M.møde 22/2-72 Finansm. bør underrette folketingets udvalg.
EO 3-4 F 35/1972.
Finansministeriet Departementet for Told- og Forbrugsafgifter 1. marts 1972 Journ. nr.
I74/1972 Til Folketingets afgiftsudvalg.
 I anledning af at statsministeren har fremsat forslag til  

 lov om dronning Margrethe den Andens civilliste og forslag til lov om  

 årpenge for dronning Ingrid, skal jeg efter aftale med statsministeren  

 til orientering for udvalget oplyse følgende:
Der er på grundlag af en af den daværende  

 finansminister truffet resolution siden 1. juli 1969 ydet tilbagebetaling af  

 den af den kgl. civilliste og tronfølgerparrets hofstat betalte  

 merværdiafgift.
Tilbagebetalingen, der er sket efter  

 merværdiafgiftslovens § 39, stk. 2, er blevet givet under hensyn til,  

 at den forskydning fra direkte skatter til indirekte, som skete ved  

 merværdiafgiftens indførelse, stillede kongehuset ringere end  

 tilsigtet ved fastsættelsen af statsydelsen.
Den i 1971 tilbagebetalte  

 moms til kongehuset udgjorde i alt ca. 300.000 kr.
 I de af statsministeren fremsatte lovforslag er  

 statsydelsen til dronning Margrethe fastsat til samme beløb som den  

 hidtidige ydelse til kong Frederik og ydelsen til dronning Ingrid til samme  

 beløb, som dronning Margrethe oppebar som tronfølger.
 Regeringen er indstillet på, at ordningen skal  

 fortsætte som hidtil, d.v.s. at der ydes tilbagebetaling af den af  

 dronning Margrethes civilliste og af dronning Ingrid betalte moms.
Henry Grünbaum / Johs.
Bastholm Spørgsmål 39:
Vil statsministeren i forlængelse af sit svar  

 på spørgsmål 35, jf.
L 223   bilag 22, oplyse, hvorfor man  

 i 1969 ved udformningen af bestemmelsen i momsloven om  

 afgiftsgodtgørelse til diplomatiske udsendinge m.fl. skrev »m.fl.« og  

 ikke »kongehuset«, når det var kongehuset man mente? Svar:
 Jeg kan henvise til besvarelsen af spørgsmål  

 38.
