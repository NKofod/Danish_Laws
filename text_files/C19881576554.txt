I henhold til § 30 i Sundhedsstyrelsens bekendtgørelse nr. 510 af 19.  

 november 1985 om rekvirering og udlevering af lægemidler skal apoteket  

 kode/forsyne recepter på kopieringspligtige lægemidler med oplysning om antal  

 udleverede pakninger og varenummer, såfremt der er tale om farmaceutiske  

 specialiteter.
Er ordinationen af det kopieringspligtige lægemiddel afgivet  

 telefonisk, skal telefonrecepten endvidere forsynes med oplysning om lægens  

 CPR-nummer.
 De til Sundhedsstyrelsen indsendte kodede § 5-recepter bliver, efter en  

 kontrol af, af kodningen ikke er mangelfuld, leveret til Datapharm A/S, som  

 foretager indtastningen af oplysninger fra § 5-recepterne.
 Med henblik på at lette Sundhedsstyrelsens kontrol med recepterne inden de  

 sendes til Datapharm A/S samt for at undgå fejlinddateringer hos Datapharm  

 A/S, skal Sundhedsstyrelsen anmode apotekerne om at være opmærksomme på  

 følgende forhold:
 1. Samtlige de oplysninger som apoteket i henhold til  

 § 30 i Sundhedsstyrelsens bekendtgørelse om rekvirering og udlevering af  

 lægemidler skal anføre på § 5-recepterne skal angives tydeligt.
2. Ved skrivelse af 11. juni 1987 har  

 Sundhedsstyrelsen tilladt, at påføring af varenummer og antal udleverede  

 pakninger i koderubrikken kan undlades, såfremt der er tale om maskinel  

 afstempling af recepten i forbindelse med receptekspeditionen.
Den omhandlede  

 tilladelse forudsætter, at varenummer og antal udleverede pakninger for det  

 kopieringspligtige lægemiddel er tydeligt markeret, når recepten omfatter  

 flere ordinationer.
Der er fra Datapharm A/S et stærk ønske om, at denne  

 tydelige markering foretages med en fluorescerende pen, idet indtastningen  

 hos Datapharm A/S herved vil lettes ganske betydeligt.
Sundhedsstyrelsen skal  

 derfor henstille til apotekerne, at varenummermarkering samt markering af  

 antal udleverede pakninger foretages med fluorescerende pen, når der er tale  

 om maskinel afstempling af § 5-recepter.
Sundhedsstyrelsen skal endvidere  

 anmode om, at markeringen med fluorescerende pen foretages, uanset om der er  

 en eller flere ordinationer på recepten.
 3. For at lette inddateringen hos Datapharm A/S  

 yderligere, skal Sundhedsstyrelsen anmode om, at varenummer og lægens  

 CPR-nummer så vidt det er muligt anføres på samme side at receptblanketten.
4. En række af de § 5-recepter, som Sundhedsstyrelsen  

 modtager, har været »hullet« - formentlig med henblik på  

 indsættelse i ringbind eller lignende.
Dette går desværre i en række tilfælde  

 ud over oplysningerne på recepten.
Sundhedsstyrelsen skal derfor anmode  

 apotekerne om at påse, at en eventuel »hulning« af recepten ikke  

 sker oveni oplysninger på recepten.
Sundhedsstyrelsen skal endvidere henlede apotekernes opmærksomhed på, at  

 det for apoteker, som dagligt ekspederer recepter på metadon mikstur til  

 narkomaner, vil være muligt at opnå dispensation til at anvende et  

 »samleskema« for hver patient for en måneds udleveringer.  

 Sundhedsstyrelsen er sindet at give dispensation for så vidt angår recepter  

 på metadon mikstur til narkomaner, som dagligt får præparatet udleveret på  

 apoteket.
Eventuelle ansøgninger om dispensation indsendes til  

 Sundhedsstyrelsens Lægemiddelafdeling.
 P.D.V.
