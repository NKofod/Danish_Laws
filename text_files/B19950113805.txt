 I medfør af tekstanmærkning nr. 89 på finansloven og efter forhandling med  

 erhvervsministeren fastsættes:
Varslingspuljen § 1.  Varslingspuljen anvendes til finansiering af  

 særlige erhvervs- og beskæftigelsesmæssige foranstaltninger, der ligger ud  

 over, hvad arbejdsmarkedssystemet og erhvervsfremmesystemet normalt kan  

 tilbyde.
Vejledningen, der er optrykt som bilag til denne bekendtgørelse,  

 indeholder eksempler på mulige foranstaltninger. (* 1) Stk. 2.  Der kan ikke af varslingspuljen ydes direkte  

 økomomisk støtte til den virksomhed, der har varslet afskedigelserne.
 § 2.  Varslingspuljen kan anvendes i forbindelse med  

 varsling i medfør af lov nr. 414 af 1. juni 1994 om varsling m.v. i  

 forbindelse med afskedigelser af større omfang, når der varsles afskedigelse  

 af mindst 50 pct. af medarbejderne på et arbejdssted med mindst 100 ansatte.
 Stk. 2.  Varslingspuljen kan tillige anvendes i  

 forbindelse med varsling i medfør af den i stk. 1 nævnte lov, når der varsles  

 afskedigelser af mindst 30 medarbejdere på et arbejdssted, der er beliggende  

 i særligt udsatte lokalområder, hvor de varslede afskedigelser vil medføre en  

 markant stigning i arbejdsløsheden.
Stk. 3.  Ved et arbejdssted forstås en enhed af  

 arbejdsgiverens virksomhed, hvor en eller flere af virksomhedens lønmodtagere  

 er beskæftiget.
Har en virksomhed flere arbejdssteder beliggende i samme  

 kommune, betragtes arbejdsstederne som et arbejdssted.
Arbejdsstedet kan være  

 hele virksomheden, hvis den er placeret på en og samme adresse, eller  

 arbejdsstedet kan være en under virksomheden hørende enhed/adresse, hvor  

 virksomheden beskæftiger lønmodtagere (f.eks. fabrik, værkstedsafdeling,  

 butik, byggemarked eller lager).
Fremgangsmåde ved ansøgning om puljemidler § 3.  Det regionale arbejdsmarkedsråd udarbejder i  

 samarbejde med Teknologisk Informationscenter (TIC) og Erhvervsfremme  

 Styrelsen, hvis der træffes beslutning herom, jf. § 4, stk. 2, forslag til  

 puljemidlernes anvendelse til konkrete initiativer i lokalområdet.
 Stk. 2.  Forslagene, der skal udarbejdes inden for  

 rammerne af EU's statsstøtteregler, forudsættes at tage udgangspunkt i den  

 lokale erhvervs- og beskæftigelsesplanlægning og regionale  

 erhvervsudviklingsprogrammer.
 § 4.  Hvis det regionale arbejdsmarkedsråd finder, at  

 en sag kan danne grundlag for forslag til anvendelse af puljemidlerne, tager  

 arbejdsmarkedsrådet snarest muligt kontakt til det teknologiske  

 informationscenter, der er beliggende i vedkommende AF-region, om  

 udarbejdelse af forslag til puljemidlernes anvendelse.
 Stk. 2.  Samtidig med, at arbejdsmarkedsrådet tager  

 kontakt til Teknologisk Informationscenter, underrettes Erhvervsfremme  

 Styrelsen, der herefter tager stilling til, om en repræsentant fra  

 Erhvervsfremme Styrelsen skal medvirke ved udarbejdelsen af forslag til  

 puljemidlernes anvendelse.
 § 5.  Erhvervsfremme Styrelsen og  

 Arbejdsmarkedsstyrelsen varetager i fællesskab administrationen af  

 varslingspuljen.
 Stk. 2.  Forslag til anvendelse af midler fra  

 varslingspuljen sendes af det regionale arbejdsmarkedssråd til  

 Arbejdsmarkedsstyrelsen.
Ikrafttræden § 6.  Bekendtgørelsen træder i kraft den 1. januar  

 1996.
Arbejdsministeriet, den 19. december  

 1995 Jytte Andersen / Lis Gamborg (* 1) Vejledningen er udeladt her, da den har været offentliggjort i  

 Ministerialtidende hæfte 44.
