 I tilslutning til Udenrigsministeriets bekendtgørelse nr. 58 af 19. juni  

 1973 og efterfølgende bekendtgørelser, senest nr. 109 af 14. oktober 1993,  

 Lovtidende C, meddeles det, at følgende lande med virkning fra de anførte  

 datoer har ratificeret eller tiltrådt den i New York den 10. juni 1958  

 undertegnede konvention om anerkendelse og fuldbyrdelse af udenlandske  

 voldgiftskendelser:
 Endvidere er følgende lande med virkning fra de anførte datoer succederet  

 i konventionen:
 Bosnien-Herzegovina har i forbindelse med successionen afgivet  

 følgende erklæring:
 Konventionen vil kun blive anvendt på Bosnien-Herzegovina vedrørende de  

 voldgiftskendelser, der er fremkommet efter, at konventionen er trådt i  

 kraft.
Bosnien-Herzegovina vil på basis af gensidighed kun anvende konventionen  

 på anerkendelse og fuldbyrdelse af sådanne kendelser, som er afsagt inden for  

 en anden kontraherende stats territorium.
Bosnien-Herzegovina vil kun anvende  

 konventionen på tvister, der udspringer af retsforhold, det være sig  

 kontraktlige eller ej, der betragtes som kommercielle i Bosnien-Herzegovinas  

 nationale lovgivning.
 Saudi Arabien har i forbindelse med tiltrædelsen afgivet følgende  

 erklæring:
 På basis af gensidighed erklærer kongeriget, at det vil begrænse  

 anvendelsen af konventionen til anerkendelse og fuldbyrdelse af kendelser  

 afsagt indenfor en kontraherende stats territorium.
 Schweiz har den 23. april 1993 tilbagekaldt den ved ratifikationen  

 afgivne erklæring om, at Schweiz under henvisning til artikel 1, stk. 3, kun  

 vil anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne.
 Den Slovakiske Republik har i forbindelse med successionen afgivet  

 følgende erklæring:
 Successionen omfatter forbehold og erklæringer som tidligere er afgivet af  

 Tjekkoslovakiet, såvel som Tjekkoslovakiets indsigelser mod forbehold taget  

 af andre deltagere i traktaten.
 Den Tjekkiske Republik har i forbindelse med successionen afgivet  

 følgende erklæring:
 Successionen omfatter forbehold og erklæringer tidligere afgivet af  

 Tjekkoslovakiet.
Udenrigsministeriet, den 19. januar 1995 F.M.
