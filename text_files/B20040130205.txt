Bekendtgørelse om underretning og klagevejledning til  

 patienter i forbindelse med anvendelse af tvang i psykiatrien I medfør af  


  

 § 33 i lov om  

 frihedsberøvelse og anden tvang i psykiatrien, jf. lovbekendtgørelse nr. 849  

 af  

 2. december 1998, fastsættes:
Kapitel 1 Underretning Tvangsindlæggelse § 1.  

  

 Når  

 den indlæggende læge skønner, at tvangsindlæggelse er påkrævet, jf. lov om  

 frihedsberøvelse og anden tvang i psykiatrien  


  

 § 6 , stk. 2, skal lægen underrette patienten herom.
 Stk. 2.  

  

 Den  

 indlæggende læge skal samtidig underrette patienten om baggrunden for  

 tvangsindlæggelsen samt om formålet hermed og vejlede patienten om udsigterne  

 til en bedring af helbredstilstanden, jf. lovens §§ 3 og 31. Samme pligt  

 påhviler den modtagende afdelings læge.
Tvangstilbageholdelse § 2.  

  

 Fremsættes  

 anmodning om udskrivning, skal overlægen snarest muligt og senest inden 24  

 timer meddele patienten, om denne kan udskrives, eller om  

 tvangstilbageholdelse  

 skal ske.
Fremsættes anmodningen om udskrivning inden for det første døgn  

 efter, at tvangsindlæggelse har fundet sted, skal overlægens beslutning dog  

 meddeles senest 48 timer regnet fra tvangsindlæggelsen.
 § 3.  

  

 Har  

 overlægen besluttet, at tvangstilbageholdelse skal ske, skal underretningen  

 indeholde oplysning om baggrunden for beslutningen om tvangstilbageholdelse,  

 om  

 formålet hermed og om udsigterne til en bedring af helbredstilstanden.
Fælles regler for frihedsberøvelse § 4.  

  

 Såfremt  

 overlægen ved efterprøvelsen af frihedsberøvelsen efter lovens  


  

 § 21,  

 stk. 2, træffer afgørelse om, at frihedsberøvelsen skal opretholdes,  

 skal  

 patienten efter begæring underrettes om afgørelsen.
§ 5.  

  

 Når  

 betingelserne for frihedsberøvelse i lovens  


  

 § 5 ikke længere er  

 opfyldt, skal frihedsberøvelsen straks bringes til ophør.
Patienten  

 underrettes  

 straks herom, jf. lovens  


  

 § 11.
 Tvangsbehandling, fiksering m.v.
 § 6.  

  

 Når  

 tvangsbehandling efter lovens kapitel 4 eller tvangsfiksering, anvendelse af  

 fysisk magt, beskyttelsesfiksering, anvendelse af personlige alarm- og  

 pejlesystemer og særlige dørlåse eller aflåsning af patientstue på  

 Sikringsafdelingen efter lovens kapitel 5 skønnes at være påkrævet, skal  

 patienten underrettes herom.
Stk. 2.  

  

 Underretningen  

 skal indeholde oplysning om det nærmere indhold af den påtænkte tvang,  

 baggrunden for at anvende tvang og formålet hermed.
Ved tvangsbehandling skal  

 patienten endvidere vejledes om udsigten til en bedring af helbredstilstanden  

 og behandlingens virkninger og mulige bivirkninger.
 § 7.  

  

 Underretningen  

 skal foretages snarest muligt, og inden den påtænkte tvang anvendes.
Stk. 2.  

  

 Ved  

 tvangsfiksering eller anvendelse af fysisk magt i medfør af lovens  


  

 §§ 15-17  

 kan underretningen dog undlades i særlig hastende tilfælde, herunder navnlig  

 i  

 tilfælde hvor tvang anvendes for at afværge overhængende fare.
I disse  

 tilfælde  

 skal patienten snarest muligt efter tvangsindgrebets iværksættelse  

 underrettes  

 om begrundelsen for at anvende tvang og om formålet hermed.
 § 8.  

  

 Såfremt  

 beskikkelse af en patientrådgiver ikke er obligatorisk efter lovens  


  

 § 24, stk. 1, skal  

 patienten i forbindelse med underretningen efter § 6 vejledes om  

 adgangen  

 til at få beskikket patientrådgiver.
Underretningens form § 9.  

  

 Underretningen  

 foretages mundtligt, men patienten kan forlange efterfølgende at få en  

 skriftlig begrundelse for tvangsanvendelsen.
Kapitel 2 Klagevejledning Almindelige regler § 10.  

  

 Ved  

 enhver anvendelse af tvang skal patienten vejledes om adgangen til at påklage  

 indgrebet samt oplyses om, i hvilket omfang en klage har opsættende virkning  

 på  

 beslutningen om anvendelse af tvang, jf. lovens  


  

 § 32, stk. 2 og 3.
 § 11.  

  

 Klagevejledningen  

 skal så vidt muligt gives i forbindelse med, at patienten underrettes om  

 tvangsindgrebet.
 Stk. 2.  

  

 Såfremt en  

 klage over beslutning om tvangsbehandling har opsættende virkning efter  

 lovens  


  

 § 32,  

 stk. 3, skal klagevejledning gives snarest muligt og inden  

 tvangsbehandlingen iværksættes.
Vejledningens indhold § 12.  

  

 Ved  

 tvangsindlæggelse, tvangstilbageholdelse, tilbageførsel, tvangsbehandling,  

 tvangsfiksering, anvendelse af fysisk magt, beskyttelsesfiksering, anvendelse  

 af personlige alarm- og pejlesystemer og særlige dørlåse, samt aflåsning af  

 patientstue på Sikringsafdelingen, skal patienten vejledes om adgangen til at  

 påklage indgrebet til patientklagenævnet.
Patienten skal endvidere vejledes  

 om,  

 at klagen vil blive indbragt for patientklagenævnet af sygehusmyndigheden,  

 såfremt patienten eller patientrådgiveren fremsætter begæring herom, jf.  

 lovens  


  

 § 35.
 Stk. 2.  

  

 Patienten  

 skal endvidere efter anmodning vejledes om klagesagsproceduren for  

 patientklagenævnet, herunder om patientens og patientrådgiverens ret til  

 mundtligt at forelægge sagen for nævnet samt om fristen for nævnets  

 afgørelse,  

 jf. lovens  


  

 § 36.
Vejledningens form § 13.  

  

 Klagevejledning  

 gives mundtligt.
Klagevejledningen skal endvidere gives skriftligt, såfremt  

 patienten fremsætter begæring herom.
Kapitel 3 Ikrafttræden § 14.  

  

 Bekendtgørelsen  

 træder i kraft den 1. januar 2005.
 Stk. 2.  

  

 Samtidig  

 ophæves bekendtgørelse nr. 878 af 10. december 1998 om underretning og  

 klagevejledning til patienter i forbindelse med anvendelse af tvang i  

 psykiatrien.
