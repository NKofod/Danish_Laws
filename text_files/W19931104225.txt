En ansøgning om adoption kunne ikke stilles i bero på oplysning om  

 ansøgerindens graviditet.
Der måtte indgives ny ansøgning efter, at ansøgerne  

 havde fået biologisk barn.
 Adoptionsnævnet meddelte, at en ansøgning om adoption ikke burde stilles i  

 bero på oplysning om ansøgerindens graviditet, men at der måtte indgives ny  

 ansøgning efter, at ansøgerne havde fået biologisk barn.
Ansøgerne ansøgte om udenlandsk barn i november 1988. I maj 1989 blev  

 sagen sat i bero, idet ansøgerinden var gravid.
I november 1990 og i januar  

 1992 forespurgte socialcentret, om ansøgerne ønskede sagen genoptaget.
I  

 august 1992 op- lyste ansøgerne, at de ønskede sagen genoptaget.
Adoptionsnævnet fandt, at det var en fejl fra socialcentrets side, at man  

 i en lang periode efter, at ansøgernes biologiske barn var født, havde  

 bibragt ansøgerne den opfattelse, at sagen kunne være i bero.
Forvaltningen  

 burde således have vejledt om, at der måtte indgives fornyet ansøgning, når  

 sagsbehandlingen ikke fortsattes i rimelig kontinuitet af den oprindelige  

 ansøgning, og eventuelt have forelagt dette spørgsmål for samrådet.
 Adoptionsnævnet betragtede herefter ansøgningen om adoption som indgivet i  

 august 1992. Ansøgerne opfyldte på dette tidspunkt ikke aldersbetingelserne i  

 adoptionsbekendtgørelsens §6, stk. 1, nr. 1. Adoptionsnævnet fandt ikke  

 grundlag for at fravige aldersbetingelserne, og nævnet fandt heller ikke  

 grundlag for at anvende bestemmelsen i §6, stk 2.
