Nr LSF 173 Forslag til Lov om offentliggørelse af kontrolresultater og om ændring af  

 visse love under Landbrugs- og Fiskeriministeriet Fremsat af landbrugs- og fiskeriministeren (Henrik Dam Kristensen) den 17. januar 1996 Vedtaget ved tredjebehandling den 24. maj 1996 Lov nr. 481 af 12/06/1996 § 1. Landbrugs- og fiskeriministeren kan fastsætte bestemmelser om offentliggørelse af kontrolresultater på levnedsmiddelområdet, herunder analyseresultater fra laboratorieundersøgelser, der indsamles i forbindelse med kontrol af levnedsmidler i henhold til Landbrugs- og Fiskeriministeriets lovgivning om kontrol, herunder kvalitetskontrol, med levnedsmidler af animalsk oprindelse.
Stk. 2. Landbrugs- og fiskeriministeren fastsætter nærmere  

 bestemmelser om formen for og omfanget af offentliggørelsen.
Ministeren kan  

 herved bestemme, at visse resultater ikke skal offentliggøres eller alene  

 skal offentliggøres på en særlig måde.
 § 2. Loven træder i kraft den 1. juli 1996.
 § 3. I lov nr. 290 af 29. april 1992 om æg og ægprodukter  

 foretages følgende ændringer:
 1. I § 6 indsættes som stk. 2:
»Stk. 2. Landbrugs- og fiskeriministeren kan af hensyn til  

 menneskers og dyrs sundhed forbyde eller fastsætte særlige vilkår for  

 indførsel og udførsel af de af loven omfattede produkter.« 2. § 13 ophæves.
 3. I § 14 ophæves stk. 3, og i stedet indsættes som  

 nye stykker:
 »Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 4. I lov nr. 342 af 14. maj 1992 om mælk, mælkeprodukter,  

 margarine m.v. (mælkeproduktloven) foretages følgende ændringer:
 1. I § 11 affattes 1. pkt. således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. § 18 ophæves.
 3. I § 19 ophæves stk. 3, og i stedet indsættes som  

 nye stykker:
 »Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 5. I lov nr. 343 af 14. maj 1992 om kød (kødloven) foretages  

 følgende ændringer:
 1. I § 14 affattes 1. pkt. således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. § 23 ophæves.
 3. I § 24 ophæves stk. 3, og i stedet indsættes som  

 nye stykker:
 »Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 6. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Oprindeligt fremsat forslag § 1. Landbrugs- og fiskeriministeren kan fastsætte bestemmelser om  

 offentliggørelse af kontrolresultater på levnedsmiddelområdet, herunder  

 analyseresultater fra laboratorieundersøgelser, der indsamles i forbindelse  

 med kontrol af levnedsmidler i henhold til Landbrugs- og Fiskeriministeriets  

 lovgivning om kontrol, herunder kvalitetskontrol, med levnedsmidler af  

 animalsk oprindelse.
Stk. 2. Landbrugs- og fiskeriministeren fastsætter nærmere  

 bestemmelser om formen for og omfanget af offentliggørelsen.
Ministeren kan  

 herved bestemme, at visse resultater ikke skal offentliggøres eller alene  

 skal offentliggøres på en særlig måde.
 § 2. Loven træder i kraft den 1. juli 1996.
 § 3. I lov nr. 290 af 29. april 1992 om æg og ægprodukter  

 foretages følgende ændringer:
 1. I § 6 indsættes som stk. 2 :
» Stk. 2. Landbrugs- og fiskeriministeren kan af hensyn til  

 menneskers og dyrs sundhed forbyde eller fastsætte særlige vilkår for  

 indførsel og udførsel af de af loven omfattede produkter.« 2. § 13 ophæves.
 3. I § 14 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 4. I lov nr. 342 om mælk, mælkeprodukter, margarine m.v.  

 (mælkeproduktloven) foretages følgende ændringer:
 1. I § 11 affattes 1. punktum således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. § 18 ophæves.
 3. I § 19 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 5. I lov nr. 343 af 14. maj 1992 om kød (kødloven) foretages  

 følgende ændringer:
 1. I § 14 affattes 1. punktum således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. § 23 ophæves.
 3. I § 24 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 6. Loven gælder ikke for Færøerne og Grønland, men kan ved  

 kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
Bemærkninger til lovforslaget Almindelige bemærkninger Lov nr. 290 af 29. april 1992 om æg og ægprodukter, lov nr. 342 af 14. maj  

 1992 om mælk, mælkeprodukter, margarine m.v. (mælkeproduktloven) og lov nr.  

 343 af 14. maj 1992 om kød (kødloven) indeholder bestemmelser, der som  

 udgangspunkt under ansvar efter straffelovens § 152 og § 152 c-f pålægger  

 tilsynsmyndighederne overfor uvedkommende at hemmeligholde oplysninger, som  

 de gennem deres virksomhed bliver vidende om.
Bestemmelserne skal ses i  

 sammenhæng med bestemmelser om gennemførelse af virksomhedernes egenkontrol  

 som et led i den offentlige kontrol.
Bestemmelserne giver landbrugs- og  

 fiskeriministeren adgang til at fastsætte regler om undtagelser fra  

 tavshedspligten.
Sådanne regler er fastsat i bekendtgørelse nr. 929 af 3. december 1993 om  

 aktindsigt i forbindelse med kontrol i henhold til lov om æg og ægprodukter,  

 mælkeproduktloven og kødloven.
I bekendtgørelsen fastsættes, at oplysninger,  

 der tilvejebringes af den offentlige kontrol, er undergivet aktindsigt efter  

 offentlighedsloven, hvorimod oplysninger, der tilvejebringes af en virksomhed  

 som led i en påbudt egenkontrol og som videregives til kontrolmyndigheden, er  

 fortrolige, medmindre videregivelse af oplysningerne er nødvendig af hensyn  

 til den offentlige sundhed eller oplysningerne i anonymiseret form indgår i  

 statistisk materiale.
Efter vedtagelsen af de ovenfor nævnte love er der sket en udvikling i  

 vurderingen af spørgsmålet om hemmeligholdelse eller offentliggørelse af  

 kontrolresultater på levnedsmiddelområdet.
I februar 1994 nedsatte  

 landbrugsministeren på baggrund af Erhvervsudviklingsrådets ressourceanalyse  

 vedrørende fødevareområdet (offentliggjort i december 1993) det  

 tværministerielle »Fødevaresektorudvalg«, der i sin første  

 delrapport »Fremadrettede initiativer overfor fødevaresektoren«  

 foreslår, at man som led i bestræbelserne på kvalitetssikring af fødevarer  

 arbejder med offentliggørelse af kontrolresultater med det sigte at skabe en  

 øget gennemsigtighed i fødevareproduktionen til gavn for producenter,  

 detailhandlere og forbrugere.
 Fødevaresektorudvalget henviser i denne forbindelse til den  

 offentliggørelse af kontrolresultater, der er taget i anvendelse ved  

 kontrollen med kvaliteten af spisekartofler, kontrol med foderstoffer og  

 salmonellakontrol.
En arbejdsgruppe i Landbrugs- og Fiskeriministeriet med deltagelse fra  

 øvrige interesserede ministerier og erhvervenes organisationer arbejdede  

 videre med spørgsmålet om offentliggørelse af kontrolresultater inden for  

 levnedsmiddelsektoren som et kvalitetsfremmende virkemiddel.
Gruppens arbejde  

 har været koncentreret om den basiskvalitet, som overholdelse af love og  

 regler er udtryk for, og offentliggørelse af kontrol- og analyseresultater  

 som instrument i denne forbindelse.
Der var i arbejdsgruppen ikke enighed om alle de spørgsmål, der rejser sig  

 omkring en offentliggørelse af kontrol- og analyseresultater.
Der kunne opnås  

 enighed om, at offentliggørelse med angivelse af virksomhedens og produktets  

 navn som hidtil burde ske i tilfælde, hvor der er tale om akut sundhedsfare  

 eller lignende.
Det samme gælder i de tilfælde, hvor der er pålagt bøder og  

 skriftlige påbud om omsætningsbegrænsende foranstaltninger.
Der kunne også  

 opnås tilslutning til offentliggørelse af statistisk bearbejdede og  

 anonymiserede oplysninger, der ikke kan henføres til bestemte virksomheder.
Fra flere sider er givet udtryk for den opfattelse, at offentliggørelse af  

 kontrolresultater under visse omstændigheder kan være et kvalitetsfremmende  

 instrument.
Offentliggørelse vil således give forbrugerne et væsentligt  

 forbedret grundlag for at træffe deres forbrugsvalg og må derfor antages at  

 forøge den omhu, hvormed virksomhederne søger at sikre overholdelse af  

 lovgivningens krav til tilvirkning og omsætning af de pågældende  

 levnedsmidler.
En hensigtsmæssig udformet offentliggørelsesordning forudses  

 mere effektivt end de kendte bøder at sikre en høj levnedsmiddelkvalitet.
Under udvalgsarbejdet er det imidlertid også anført, at offentliggørelse  

 vil have skadelige virkninger på grund af et manglende internationalt  

 sammenligningsgrundlag for offentliggjorte danske analyser.
Navnlig kan dette  

 indebære risiko for Danmarks store fødevareeksport, idet enkeltstående  

 oplysninger vil kunne misbruges af konkurrenter.
Det er samtidig anført, at  

 udviklingen henimod godkendt egenkontrol, indførelse af  

 certificeringssystemer m.v. stiller betydelige krav til, at eventuelle  

 ændrede offentliggørelsesregler kan fungere i denne nye virkelighed og ikke  

 hindrer den ønskede kontrolomlægning.
 Under hensyn til, at en offentliggørelsesordning vil kunne medvirke til en  

 forbedring af levnedsmidlernes kvalitet, bør der skabes mulighed for at  

 anvende dette instrumeent i levnedsmiddelkontrollen.
 Med lovforslaget søges etableret det lovgivningsmæssige grundlag for  

 offentliggørelse af kontrolresultater i form af en rammelov, der som grundide  

 forudsætter offentliggørelse af kontrol- og analyseresultater på  

 levnedsmiddelområdet, men på en sådan måde, at der åbnes mulighed for at  

 tilpasse omfanget af offentliggørelsen og offentliggørelsesmåden til  

 indhøstede erfaringer med hensyn til såvel positive som eventuelle negative  

 virkninger.
 Offentliggørelsesordningen vil blive iværksat gradvist, således at  

 offentliggørelsen i første omgang vil omfatte situationer, hvor der overfor  

 virksomheder reageres med bøder eller omsætningsbegrænsende foranstaltninger.
Lovforslaget vil omfatte resultaterne fra den kontrol, der udføres i  

 henhold til de i indledningen nævnte 3 produktlove om æg og ægprodukter, mælk  

 og mælkeprodukter m.v. og om kød.
Men forslaget vil herudover omfatte  

 kontrolresultater, der hidrører fra kontrollen efter Landbrugs- og  

 Fiskeriministeriets øvrige lovgivning, f.eks. lov om kvalitetskontrol med  

 fisk og fiskevarer, jf. lovbekendtgørelse nr. 649 af 4. august 1993, og lov  

 om støtte til jordbrugets strukturudvikling og til økologisk jordbrug m.v.  

 jf. lovbekendtgørelse nr. 715 af 30. august 1995 (kontrolforanstaltninger  

 efter lovens § 20 l).
 Den nærmere gennemførelse af offentliggørelsen vil ske efter nærmere  

 overvejelser bl.a. over, hvorledes indsamling af de nødvendige data og i  

 hvilken form offentliggørelse af de relevante data mest hensigtsmæssigt kan  

 finde sted.
 Samtidig foreslås bestemmelserne om tavshedspligt i de ovenfor nævnte love  

 om æg og ægprodukter, om mælk, mælkeprodukter, margarine m.v. og om kød  

 ophævet.
 I de samme love foreslås bestemmelser om foranstaltninger i forbindelse  

 med indførsel og udførsel præciseret.
 Endelig foreslås hjemmelen til at fastsætte rykkergebyrer og morarenter  

 overført fra tekstanmærkninger på hvert års finanslove til de pågældende  

 love.
 Forholdet til EU-retten:
Iflg.
Rådets direktiv 89/397/EØF om offentlig kontrol med levnedsmidler  

 skal personer, der gennemfører sådan kontrol, undergives tavshedspligt.
Der  

 er ikke fortolkningsbidrag i selve direktivteksen, men bestemmelsen formodes  

 ud fra direktivets indledende bemærkninger at sigte mod beskyttelse af  

 virksomhedernes produktionshemmeligheder o. lign.
Direktivets bestemmelser  

 anses opfyldt ved de eksisterende tavshedsbestemmelser som angivet i  

 forvaltningslovens kapitel 8.
 Administrative konsekvenser m.v.
Omfanget af de økonomiske og personalemæssige konsekvenser for staten og  

 kommunerne af en offentliggørelsesordning kan ikke opgøres på nuværende  

 tidspunkt, idet den praktiske gennemførelse af ordningen fortsat er genstand  

 for overvejelser.
Det kan på nuværende tidspunkt skønsmæssigt anslås, at der  

 vil blive behov for 3-4 årsværk på centralt niveau.
Hertil kommer udgifter  

 til publikationer m.v. og materielanskaffelser.
På finansloven for 1996 er  

 forudset anvendt 2,0 mill. kr. årligt i perioden 1996-98 til offentliggørelse  

 af kontrolresultater.
De erhvervsøkonomiske konsekvenser kan ikke direkte opgøres, men skønnes  

 på længere sigt at ville være positive.
De miljømæssige konsekvenser ventes  

 at ville være positive, idet kvaliteten af levnedsmidlerne som følge af  

 ordningen ventes at ville stige.
 Følgende organisationer har været hørt over lovforslaget:
Forbrugerrådet Dansk Fødevareråd Dansk Handel og Service Landbrugsrådet Dansk Industri Det danske Handelskammer Danmarks Fiskeindustri- og Eksportforening.
Bemærkninger til de enkelte bestemmelser Til § 1 Offentliggørelsesordningen vil omfatte en fastlæggelse af proceduren for  

 indsamling af de data, som agtes offentliggjort eller som agtes lagt til  

 grund for en offentliggørelse.
Med henblik på at opnå en så ensartet og  

 systematisk offentliggørelse som muligt må ordningen ventes at ville blive  

 udformet således, at offentliggørelsen vil ske centralt for et samlet område.  

 Grundlaget for offentliggørelse vil ofte indgå i den indberetning, der også  

 af andre grunde skal ske fra decentrale kontrolinstanser til de centrale  

 myndigheder.
Der må som følge af ordningen forventes en vis udvidelse af  

 indberetningspligten.
Offentliggørelsesordningen forudsættes at omfatte alle kontrolresultater  

 inden for det pågældende område.
En liste over disse resultater bør  

 imidlertid ledsages af forklarende bemærkninger for at opnå den tilsigtede  

 værdi og for, at det vil være muligt at danne sig et indtryk af kontrollen og  

 karakteren af resultaterne.
Resultaterne kan gengives i statistisk bearbejdet  

 og anonymiseret form, men det må antages, at offentliggørelsesordningen også  

 vil omfatte oplysning om kontrolresultaterne for navngivne virksomheder på  

 samme måde, som det allerede nu er tilfældet inden for kontrollen med  

 foderstoffer.
Som anført i de almindelige bemærkninger vil ordningen blive  

 iværksat gradvist, således at offentliggørelse med angivelse af virksomhed i  

 første omgang agtes gennemført i situationer, hvor der uden, at der kan siges  

 at foreligge akut sundhedsfare, reageres med bøder og skriftlige påbud om  

 omsætningsbegrænsende foranstaltninger.
Et særligt spørgsmål er det, om  

 offentliggørelsen skal ledsages af en oplysning om det antal analyser, der er  

 foretaget hos den pågældende virksomhed på det pågældende område, for på  

 denne måde nærmere at belyse overtrædelsens karakter.
Situationer, som frembyder akut sundhedsfare, falder ikke ind under  

 ordningen, men offentliggørelse vil finde sted som hidtil.
Denne  

 offentliggørelse vil oftest ske i form af en pressemeddelelse, der indeholder  

 en angivelse af det pågældende produkt og den ansvarlige virksomhed.
Til §§ 3-5 I konsekvens af bestemmelsen i lovforslagets § 1 foreslås de gældende  

 bestemmelser om tavshedspligt i lovene om æg og ægprodukter, om mælk,  

 mælkeprodukter, margarine m.v. og om kød ophævet.
I forbindelse med drøftelser om afgrænsningen af virksomhedsområdet for  

 forslag til lov om zoonoser besluttedes det at søge gennemført en præcisering  

 af, at indførsel af de af lovene omfattede levnedsmidler efter bestemmelserne  

 herom i lovene om æg, mælk og kød ikke alene under visse omstændigheder kan  

 forbydes, men at indførsel som det mindre i det mere kan tillades på visse  

 betingelser.
I lov om æg og ægprodukter er det for klarhedens skyld valgt at  

 foreslå indsat et helt nyt stykke herom.
Tekstanmærkninger på de senere års finanslove har bemyndiget landbrugs- og  

 fiskeriministeren til at fastsætte regler om betaling af rykkergebyrer og  

 morarenter ved for sen betaling.
Det har været hensigten ved lejlighed at  

 overføre denne hjemmel til de love, hvis områder bemyndigelsen har sigtet på.  

 Hjemmelen foreslås derfor nu indarbejdet i disse love.
Der kan i øvrigt  

 henvises til tilsvarende bestemmelser i §§ 28-28b i husdyrsygdomsloven, jf.  

 lovbekendtgørelse nr. 381 af 7. juni 1993 og § 9 i lov nr. 1106 af 21.  

 december 1994 om zoonoser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. Landbrugs- og fiskeriministeren kan fastsætte bestemmelser om  

 offentliggørelse af kontrolresultater på levnedsmiddelområdet, herunder  

 analyseresultater fra laboratorieundersøgelser, der indsamles i forbindelse  

 med kontrol af levnedsmidler i henhold til Landbrugs- og Fiskeriministeriets  

 lovgivning om kontrol, herunder kvalitetskontrol, med levnedsmidler af  

 animalsk oprindelse.
Stk. 2. Landbrugs- og fiskeriministeren fastsætter nærmere  

 bestemmelser om formen for og omfanget af offentliggørelsen.
Ministeren kan  

 herved bestemme, at visse resultater ikke skal offentliggøres eller alene  

 skal offentliggøres på en særlig måde.
 § 3. I lov nr. 290 af 29. april 1992 om æg og ægprodukter  

 foretages følgende ændringer:
 1. I § 6 indsættes som stk. 2 :
» Stk. 2. Landbrugs- og fiskeriministeren kan af hensyn til  

 menneskers og dyrs sundhed forbyde eller fastsætte særlige vilkår for  

 indførsel og udførsel af de af loven omfattede produkter.« 2. § 13 ophæves.
 3. I § 14 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 6. Æg og ægprodukter må ikke sælges, hvis varen ved anvendelse  

 på sædvanlig måde må antages at kunne overføre eller fremkalde sygdom eller  

 at kunne medføre forgiftning, eller hvis varen på grund af sygelig  

 forandring, fordærvethed, forurening, fejlagtig tilberedning eller af anden  

 årsag må anses for at være uegnet til menneskeføde.
 § 13. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
 Nr. 59. ad 24.11., 24.21., 24.31., 24.32., 24.33., 24.37. og  

 24.41.
 Landbrugsministeren bemyndiges til inden for sit område at fastsætte  

 bestemmelser om renter ved for sen indbetaling af afgifter og gebyrer og om  

 opkrævning af særlige gebyrer ved påkrav for skyldige ydelser.
 § 14. Personer og virksomheder, der har modtaget autorisation  

 eller anden tilladelse i henhold til loven, kan pålægges helt eller delvis at  

 afholde udgifterne ved den kontrol, som udføres efter loven.  

 Landbrugsministeren fastsætter de nærmere bestemmelser herom.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder autorisationer,  

 registreringer, undersøgelser, atttester og godkendelser inden for lovens  

 område.
 Stk. 3. Der er udpantningsret for de beløb, der pålægges i henhold  

 til stk. 1, og for de i stk. 2 nævnte gebyrer.
 § 4. I lov nr. 342 om mælk, mælkeprodukter, margarine m.v.  

 (mælkeproduktloven) foretages følgende ændringer:
 1. I § 11 affattes 1. punktum således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. I § 18 ophæves.
 3. I § 19 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan fastsætte regler  

 om betaling af gebyr for erindringsskrivelser samt om betaling af morarenter  

 ved ikke rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 11. Landbrugsministeren kan af hensyn til menneskers og dyrs  

 sundhed forbyde indførsel og udførsel af mælk, mælkeprodukter, margarine m.v.  

 Landbrugsministeren kan fastsætte regler herom.
 § 18. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
 Nr. 59. ad 24.11., 24.21., 24.31., 24.32., 24.33., 24.37. og  

 24.41.
 Landbrugsministeren bemyndiges til inden for sit område at fastsætte  

 bestemmelser om renter ved for sen indbetaling af afgifter og gebyrer og om  

 opkrævning af særlige gebyrer ved påkrav for skyldige ydelser.
§ 19. De af loven omfattede mælkeproducenter og virksomheder  

 afholder udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren fastsætter regler om  

 betaling af afgifter til dækning af udgifterne ved kontrol m.v. i henhold til  

 loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder anmeldelser,  

 autorisationer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
 § 5. I lov nr. 343 af 14. maj 1992 om kød (kødloven) foretages  

 følgende ændringer:
 1. I § 14 affattes 1. punktum således:
»Landbrugs- og fiskeriministeren kan af hensyn til menneskers og dyrs  

 sundhed forbyde eller fastsætte særlige vilkår for indførsel og udførsel af  

 de af loven omfattede produkter.« 2. § 23 ophæves.
 3. I § 24 ophæves stk. 3 og som nyt stk. 3 og  

4 indsættes:
 » Stk. 3. Landbrugs- og fiskeriministeren kan ter ved ikke  

 rettidig betaling af de i stk. 1 og 2 omhandlede beløb.
Stk. 4. Der er udpantningsret for de i stk. 1-3 nævnte  

 beløb.« § 14. Landbrugs- og fiskeriministeren kan af hensyn til menneskers  

 og dyrs sundhed forbyde indførsel og udførsel af kød, kødvarer og  

 slagteaffald.
Landbrugsministeren kan fastsætte regler herom.  

 Landbrugsministeren kan endvidere fastsætte regler om fremgangsmåden ved  

 indførsel og udførsel af kød m.m.
 § 23. Myndigheder og personer, der udøver tilsyn efter loven, er  

 under ansvar efter borgerlig straffelovs § 152 og §§ 152 c-f forpligtede til  

 over for uvedkommende at hemmeligholde enhver oplysning, som de gennem deres  

 virksomhed bliver vidende om.
 Stk. 2. Landbrugsministeren kan fastsætte regler om undtagelser  

 for de i stk. 1 omfattede oplysninger.
 Nr. 59. ad 24.11., 24.21., 24.31., 24.32., 24.33., 24.37. og  

 24.41.
 Landbrugsministeren bemyndiges til inden for sit område at fastsætte  

 bestemmelser om renter ved for sen indbetaling af afgifter og gebyrer og om  

 opkrævning af særlige gebyrer ved påkrav for skyldige ydelser.
§ 24. De af loven omfattede producenter og virksomheder afholder  

 udgifterne ved den kontrol, som udføres efter loven, medmindre  

 landbrugsministeren bestemmer andet.
Landbrugsministeren kan fastsætte regler  

 om betaling af afgifter til dækning af udgifterne ved kontrol m.v. i henhold  

 til loven.
 Stk. 2. Landbrugsministeren kan fastsætte regler om betaling af  

 gebyr for særlige ydelser og ekspeditioner, herunder autorisationer,  

 registreringer, undersøgelser, attester og godkendelser inden for lovens  

 område.
 Stk. 3. Der er udpantningsret for de i stk. 1 og 2 omhandlede  

 beløb.
