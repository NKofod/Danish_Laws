 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som køkkenassistent.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Fagligt udvalg for køkkenassistentuddannelsen.
 § 2.  For uddannelsen gælder de regler, som  

 Undervisningsministeriet har fastsat i medfør af erhvervsuddannelseslovens §  

 4, stk. 1.
 Uddannelsens varighed og struktur m.v.
 § 3.  Uddannelsen varer 3 år, jf. dog § 4.
 Stk. 2.  Eleven kan indlede uddannelsen i  

 praktikvirksomhed eller med 2. skoleperiode.
§ 4.  Voksne kan indgå uddannelsesaftale og gennemføre  

 uddannelsen på 1 år, jf. § 5, stk. 2, hvis de har haft mindst 5 års  

 fuldtidsarbejde eller tilsvarende deltidsarbejde i et køkken inden for et  

 eller flere af følgende områder: Hospital, plejehjem, kantine,  

 børneinstitution, døgninstitution, højskole, efterskole eller lignende.
Det  

 er en forudsætning, at eleven, efter skolens vurdering, vil kunne gennemføre  

 skoleundervisningen efter § 5, stk. 2.
 Stk. 2.  Skolen kan dispensere fra beskæftigelseskravet  

 i stk. 1, hvis skolen ud fra en samlet vurdering og efter samråd med eleven  

 og praktikvirksomheden skønner, at eleven har de fornødne forudsætninger for  

 at gennemføre uddannelsesforløbet.
§ 5.  Skoleundervisningen varer 50 uger.
For elever,  

 der indgår uddannelsesaftale efter § 4, kan den samlede skoleundervisning  

 afkortes efter skolens bestemmelse, jf. § 8, stk. 2. Skoleundervisning  

 veksler med praktikuddannelse som vist i figuren og som anført nedenfor:
Stk. 2.  I uddannelsen efter § 4 varer  

 skoleundervisningen 28 uger.
Den samlede uddannelse gennemføres i moduler som  

 anført nedenfor:
Fritagelse for dele af uddannelsen § 6.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i  

 køkkenassistentuddannelsen:
 Stk. 2.  Eleven kan i øvrigt fritages for dele af  

 uddannelsen, jf. bilaget (meritskema), og efter §§ 8 og 9 i bekendtgørelse om  

 erhvervsuddannelser (hovedbekendtgørelsen).
Uddannelsens mål og indhold § 7.  Den uddannede køkkenassistent skal helt eller  

 delvis selvstændigt kunne udføre de praktiske funktioner, der er forbundet  

 med tilberedning og anretning af varme og kolde retter til børn, voksne og  

 ældre.
Desuden skal den uddannede kunne udføre tilhørende afrydning, opvask  

 og rengøring.
Arbejdet skal kunne udføres i alle typer af  

 institutionskøkkener, herunder køkkener tilknyttet kantiner,  

 børneinstitutioner, skoler og lignende.
 Stk. 2.  Den uddannede køkkenassistent skal have indsigt  

 i og forståelse for beskæftigelsesområdets miljømæssige forhold, herunder  

 håndtering af miljømæssige problemstillinger i forbindelse med fagets  

 udførelse.
Skoleundervisningen § 8.  Undervisningen, der på en helhedsorienteret måde  

 skal omfatte både praktisk og teoretisk undervisning, har som mål at give  

 eleven de fornødne generelle og specielle kvalifikationer, herunder  

 forudsætning for at varetage de funktioner, uddannelsen sigter imod.
Stk. 2.  For elever, der optages efter § 4,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 9-12, fraviges i fornødent omfang og under  

 respekt for de angivne mål for undervisningen.
Grundfag, områdefag og  

 specialefag fordeles jævnt på de tre moduler og inden for det enkelte modul.  

 Undervisningen skal omfatte valgfag i et omfang svarende til en vejledende  

 uddannelsestid på mindst 2,7 uger.
Grundfag § 9.  Undervisningen omfatter følgende grundfag med  

 følgende vejledende uddannelsestid og niveau:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
§ 10.  Undervisningen i grundfag i 2. skoleperiode har  

 en vejledende uddannelsestid svarende til 10,8 uger.
Følgende grundfag  

 afsluttes i 2. skoleperide, og har en vejledende uddannelsestid på 8,9 uger:
 Stk. 2.  Følgende grundfag påbegyndes i 2. skoleperiode  

 med følgende vejledende uddannelsestid:
 Stk. 3.  De i stk. 2 nævnte grundfag afsluttes i 3.  

 skoleperiode.
Stk. 4.  Undervisningen i grundfaget samfundsfag har en  

 vejledende uddannelsestid på 3,2 uger.
Grundfaget gennemføres i 3. og 4.  

 skoleperiode med en vejledende uddannelsestid på 1,6 uger i begge  

 skoleperioder.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal under vejledning kunne klargøre, fremstille og anrette enkle  

 retter til servering i henholdsvis restaurant, institution,  

 fast-foodforretning og cafeteria.
 Eleven skal endvidere under vejledning kunne tilberede ernæringsrigtig  

 varm/kold fuldkost, ernæringsrigtige lune retter og enkle brød- og kagetyper.
 Vejledende uddannelsestid: 3,8 uger/142 timer (Restaurantområdet  

 1,5 uger/56,8 timer, institutionsområdet 1,5 uger/56,8 timer og  

 cafeteria-/fastfoodområdet 0,8 uger/28,4 timer.
 Eleven skal på grundlæggende niveau og under vejledning kunne foretage  

 anretning, servering, emballering og distribution i restaurant, institution,  

 cafeteria og cateringsvirksomhed.
 Vejledende uddannelsestid: 1,6 uger/59 timer.
 Eleven skal under vejledning og på grundlæggende niveau kunne:
 - Foretage indkøb, varebestilling og varemodtagelse.
 - Foretage prisberegning med udregning af kostpriser.
 - Opstille budget og regnskab.
 - Foretage markedsføring under anvendelse af grundlæggende principper for  

 markedsføring.
 Vejledende uddannelsestid: 1,6 uger/59 timer.
 § 12.  Undervisningen i områdefag i 3. og 4.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal opnå forståelse af tilrettelæggelse, klargøring og  

 tilberedning af alle døgnets fuldkostmåltider og kunne anvende forskellige  

 tilberedningsmetoder til varmholdt, kølet og frossen produktion.
Eleven skal  

 desuden opnå viden om de forskellige tekniske hjælpemidlers funktion med  

 henblik på at kunne vælge det rigtige hjælpemiddel i forhold til  

 produktionsform, kostkvalitet og miljøhensyn.
Undervisningen omfatter:
 - Anvendelse af de tilberedningsmetoder og tekniske hjælpemidler, der er  

 mest hensigtsmæssige i forskellige storkøkkenproduktioner  

 (varmholdt/kølet/frossen).
 - Tilberedning og valg af tekniske hjælpemidler under hensyntagen til  

 opnåelse af bedst mulige kost- og ernæringsmæssige kvalitet,  

 portionsstørrelse, produktvalg, smag, lugt, farve, konsistens,  

 æstetik/anretning, produktionsform og miljø.
 Vejledende uddannelsestid: 5 uger/185 timer.
Eleven skal opnå viden om sammenhængen mellem levnedsmiddelbårne sygdomme  

 og produktionshygiejne/rengøring.
Desuden skal eleven opnå forståelse af  

 forskellige produktionsformers specifikke hygiejnemæssige problemer med  

 henblik på at efterkomme myndighedernes forskrifter og lovmæssige krav.  

 Undervisningen omfatter:
 - Lovmæssige krav og bestemmelser i forhold til modtagelse, klargøring,  

 tilberedning, anretning/servering, afkøling, opvarmning, varmholdning og  

 opbevaring i øvrigt af levnedsmidler med det formål at undgå  

 levnedsmiddelbårne sygdomme.
 - Lovmæssige krav og bestemmelser i forhold til opvask med det formål at  

 undgå levnedsmiddelbårne sygdomme.
 - Hensigtsmæssigt valg af rengøringsprodukter, metoder og dosering i  

 forhold til anvendelsesområde, arbejdsmiljø og det ydre miljø.
 - Praktisk udførelse af hensigtsmæssig og tilfredsstillende rengøring af  

 et levnedsmiddelområde, herunder betydningen af æstetik og økonomi samt  

 udførelse af egenkontrol.
 Vejledende uddannelsestid: 1,6 uger/60 timer.
Eleven skal have opnået forståelse af ergonomiens betydning på  

 arbejdspladsen og kunne anvende hensigtsmæssige arbejdsstillinger og  

 -bevægelser med henblik på at undgå erhvervsbetingede sygdomme og  

 belastningslidelser.
Undervisningen omfatter:
 - Kropsbevidsthed/kropsbevidsthedstræning, led og muskler, kredsløb og  

 arbejdsteknik.
 - Arbejdsstedets indretning og håndtering af redskaber under hensyntagen  

 til sikkerhed og hensigtsmæssig anvendelse i øvrigt.
 - Arbejdsmiljølovens væsentligste bestemmelser, herunder især  

 sikkerhedsbestemmelser.
 Vejledende uddannelsestid: 0,9 uger/34 timer.
Eleven skal opnå viden om planlægningen af kostproduktion, arbejsprocesser  

 og arbejdsmiljømæssige hensyn.
Undervisningen omfatter:
 - Planlægning af kostproduktionen.
 - Valg af udstyr og tilberedningsmetode, under hensyntagen til anretnings-  

 og serveringstidspunkt.
 - Iagttagelse af bedst mulig kvalitet og holdbarhed af den planlagte  

 produktion.
 Vejledende uddannelsestid: 1,1 uger/40 timer.
Eleven skal opnå viden om levnedsmidlernes næringsstofindhold,  

 anvendelsesområder og forskellige forarbejdningsprocesser.
Undervisningen  

 omfatter:
 - Levnedsmidlernes dyrkningsforhold/fremstilling, sammensætning,  

 anvendelsesmuligheder, opbevaring, kvalitet, pris, sæson og næringsindhold.
 - Mærkningsregler, varedeklarationer og tilsætningsstoffer.
 Vejledende uddannelsestid: 1,2 uger/46 timer.
Specialefag § 13.  Undervisningen i specialefag har følgende mål,  

 vejledende uddannelsestid og øvrige rammer for indholdet:
Eleven skal opnå viden om ernæringens betydning for den menneskelige  

 organismes vækst, vedligeholdelse og funktion.
Undervisningen omfatter:
 - De energigivende næringsstoffer - kulhydrater, proteiner, fedt og  

 alkohol, herunder deres forekomst, fordøjelse, optagelse og omsætning i  

 organismen.
 - Energibegrebet, herunder vurdering af energiprocentfordelingen.
 - Vitaminer og mineralers forekomst, betydning og optagelse i organismen.
 - Anbefalede daglige tilførelser af næringsstoffer.
 Vejledende uddannelsestid: 1,9 uger/70 timer.
Eleven skal kunne sammensætte, beregne og vurdere ernæringsmæssig  

 forsvarlig fuldkost til forskellige forplejningsgrupper i diverse  

 institutionstyper.
Eleven skal kunne anvende kostvurderingen i teoretisk og  

 praktisk sammenhæng, således at eleven kan bruge sin viden til at sammensætte  

 og tilberede en ernæringsmæssig forsvarlig kost, som tilgodeser brugerens  

 behov og ønsker.
Undervisningen omfatter:
 - Planlægning af dag- og ugeplaner, under hensyntagen til  

 menusammensætning, modtagernes specielle behov, portionsstørrelse,  

 serveringsform, sæson, farver, smag, konsistens og produktionsform.
 - Beregning af næringsindholdet i kostplaner og vurdering af kostens  

 ernæringsmæssige kvalitet med hovedvægten på en vurdering af kostens  

 energiprocentfordeling.
 - Anvendelse af edb i planlægning og kostberegning.
 Vejledende uddannelsestid: 2,1 uger/76 timer.
Eleven skal ud fra fuldkost have viden om sammensætning, tilrettelæggelse  

 og tilberedning af forskellige kostarter/enkeltmåltider/dagskoster samt viden  

 om diætprincipper i modificeret fuldkost og kostarter, der er knyttet til  

 fremmede kulturer.
Eleven skal opnå viden om diæter og ud fra gældende  

 principper få forståelse af sammensætning, tilrettelæggelse og tilberedning  

 af de almindeligt forekommende diæter.
Undervisningen omfatter:
 - Diæter som diabetes, affedning, allergi, spisehæmmede samt personer med  

 hjerte- og karsygdomme.
 - Kostarter som modificeret fuldkost og kostarter der er knyttet til  

 fremmede kulturer.
 Vejledende uddannelsestid: 2,0 uger/74 timer.
Eleven skal kunne anvende de mest anvendte produktionsformer og kunne  

 deltage i kvalitetsudvikling i kostproduktionen.
Eleven skal endvidere have  

 kendskab til miljømæssige forhold i relation til produktionsformerne.  

 Undervisningen omfatter:
 - Produktionsformerne: Varmholdt, kølet, frossen produktion og pakning i  

 kontrolleret atmosfære.
 - Krav til produktionsformerne: Tilberedningsmetoder og teknik,  

 forskellige forarbejdningsgrader, komponentsammensætning, hygiejne, økonomi,  

 smag, udseende, næringsværdi og deklarationer.
 - Principper om: Kvalitetsudviklingens faser og den arbejdsform der er  

 tilknyttet i forhold til kostproduktionen og gennemførelse med bedst mulig  

 udnyttelse af råvarer, opskrifter, metodik, opbevaring og distribution.
 - Miljøhensyn: Råvarer, produktion, emballage, transport og affald.
 Vejledende uddannelsestid: 1,6 uger/60 timer.
Eleven skal have forståelse for kommunikationens betydning for samarbejdet  

 i en institution eller virksomhed og forståelse af, hvordan kommunikation kan  

 anvendes, så den fremmer trivslen i et køkken.
Eleven skal have kendskab til  

 vejledning og instruktion af andre.
Desuden skal eleven have forståelse for  

 den personlige udviklings betydning for udnyttelse af egne ressourcer og egen  

 kreativitet, og kommunikationens betydning for salgs- og servicearbejdets  

 kvalitet samt betydningen af egen adfærd i forhold til samarbejdet med  

 brugergrupper.
Undervisningen omfatter:
 - Intern kommunikation med problemstillinger fra personlighedspsykologien  

 og forhold vedrørende f.eks. fagområder, faggrænser, køn, kultur,  

 stressfaktorer og de menneskelige udtryksmidler. Øvelser i instruktion og  

 vejledning.
 - Ekstern kommunikation med problemstillinger vedrørende behandling af  

 henvendelser, kommunikation med brugergrupper, herunder spørgsmål af etisk og  

 diskretionsmæssig art samt forståelse for brugergrupper, der tilhører  

 fremmede kulturer.
 Vejledende uddannelsestid: 1,4 uger/50 timer.
Valgfag § 14.  Undervisningen i valgfag følger reglerne i  

 bekendtgørelse om erhvervsuddannelser (hovedbekendtgørelsen).
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 2,2 uger/80 timer.
 Stk. 3.  Valgfagene i 3. og 4. skoleperiode har et  

 omfang svarende til en vejledende uddannelsestid på 6,0 uger/220 timer.
Undervisningsplan § 15.  Skolen fastsætter i overensstemmelse med  

 reglerne i bekendtgørelse om erhvervsuddannelser (hovedbekendtgørelsen) det  

 nærmere indhold af undervisningen.
 Stk. 2.  Der kan samlæses med tjener-, receptionist-,  

 cafeteria- og kantineassistent- og kokke- og smørrebrødsjomfruelever.
Praktikuddannelsen § 16.  Virksomheden skal tilrettelægge  

 praktikuddannelsen således, at eleven med gennemført skoleundervisning kan nå  

 uddannelsens mål, jf. § 7.
 § 17.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for uddannelsen.
 Stk. 2.  Praktikuddannelsen skal indeholde følgende  

 arbejdsområder og funktioner, jf. dog stk. 3:
 Maskiner, borde, gulve, vægge, riste, ventilatorer, køle-/fryseskabe, ovne  

 og opbevaringsrum.
 Stk. 3.  For elever, der gennemfører uddannelsen efter §  

 4, skal der i praktikuddannelsen lægges særlig vægt på følgende  

 arbejdsområder og funktioner:
 § 18.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af foregående skoleophold, og  

 som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
Stk. 2.  Praktikvirksomheden skal midtvejs i de enkelte  

 praktikperioder, jf. dog § 20, stk. 1, afholde en samtale med den enkelte  

 elev om dennes arbejdsindsats og udvikling i praktikperioden.
I slutningen af  

 3. praktikperiode skal praktikvirksomheden sammen med eleven foretage en  

 opfølgning af den mundtlige midtvejsevaluering i 2. praktikperiode.
Som  

 grundlag for elevsamtalerne benyttes et skema, udarbejdet af det faglige  

 udvalg til vurdering og vejledning af eleven.
 Stk. 3.  I praktikuddannelsen skal der være følgende  

 omtrentlige vægtfordeling på emneområder, jf. dog § 19, stk. 2:
Stk. 4.  Det faglige udvalg udarbejder en  

 uddannelsesbog, der udleveres til virksomheden med henblik på opfølgning af  

 praktikuddannelsen.
Praktikvirksomheden har ansvar for at føre  

 uddannelsesbogen i overensstemmelse med reglerne i bekendtgørelse om  

 erhvervsuddannelser (hovedbekendtgørelsen) om virksomheders kontakt til skole  

 og elev.
§ 19.  For elever, der gennemfører uddannelsen efter §  

 4, skal praktikvirksomheden i slutningen af første modul afholde en samtale  

 med eleven om dennes arbejdsindsats og udvikling i praktikperioden.
I  

 slutningen af modul 2 skal praktikvirksomheden sammen med eleven foretage en  

 opfølgning af evalueringen fra første praktikperiode.
Som grundlag for  

 elevsamtalerne benyttes et skema, udarbejdet af det faglige udvalg, til  

 vurdering og vejledning af eleven.
 Stk. 2.  I praktikuddannelsen skal der være følgende  

 omtrentlige vægtfordeling på emneområder:
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketter til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som køkkenassistent, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis og eksamensbevis § 22.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolebeviset udfærdiges i overensstemmelse med reglerne i  

 bekendtgørelse om erhvervsuddannelser (hovedbekendtgørelsen).
 Stk. 2.  Det er en betingelse for at udstede skolebevis,  

 at eleven har opnået mindst karakteren 6 i gennemsnit af alle afsluttende  

 karakterer i grundfag, områdefag og specialefag, jf. § 27.
 § 23.  Skolen udsteder eksamensbevis til eleven i  

 overensstemmelse med reglerne i hovedbekendtgørelsen.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Bedømmelsen i sidste skoleperiode skal  

 endvidere bidrage til grundlaget for udstedelse af skolebevis, jf. § 22, stk.  

 2.
Skolevejledning § 25.  Skolevejledningen, der udfærdiges i  

 overensstemmelse med reglerne i hovedbekendtgørelsen, skal angive  

 karaktererne i de enkelte afsluttede grundfag, områdefag og specialefag,  

 udtrykt ved anvendelse af 13-skalaen, jf. § 26, samt oplysning om, hvilke fag  

 der er gennemført.
 Stk. 2.  Skolevejledningen skal endvidere angive skolens  

 vurdering af elevens eventuelle behov for supplerende oplæring i  

 praktikvirksomheden samt for supplerende skoleundervisning for så vidt angår  

 de grundfag, områdefag og specialefag, hvor eleven ikke har opnået karakteren  

 6.
Karaktergivning § 26.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Skolens afsluttende bedømmelse § 27.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I følgende områdefag og specialefag giver  

 skolen ved afslutningen af den sidste skoleperiode en standpunktskarakter i  

 hvert enkelt fag i forhold til målene for undervisningen i dette fag:
 Stk. 4.  For valgfag foretages bedømmelse efter reglerne  

 om disse fag.
Ikrafttræden § 28.  Bekendtgørelsen træder i kraft den 15. juli  

 1996.
 Stk. 2.  Samtidig ophæves bekendtgørelse af 26. april  

 1993 om uddannelsen til køkkenassistent.
Stk. 3.  Elever med uddannelsesaftale, der er indgået  

 før bekendtgørelsens ikrafttræden, gennemfører uddannelsen efter de hidtidige  

 regler.
En elev kan dog efter aftale med praktikvirksomheden og med skolens  

 godkendelse, jf. stk. 5, vælge at afslutte uddannelsen efter de nye regler.
 Stk. 4.  Elever, der inden 15. august 1996 er begyndt på  

 2. skoleperiode i umiddelbar forlængelse af 1. skoleperiode, kan efter eget  

 valg få medregnet 1. skoleperiode i uddannelsestiden.
 Stk. 5.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
