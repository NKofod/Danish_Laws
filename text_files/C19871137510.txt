 Justitsministeriet har gennemført visse ændringer i Direktoratet for  

 Kriminalforsorgens interne struktur.
 Ændringerne består navnlig i udskillelse af sekretariatet til et  

 selvstændigt kontor under ledelse af en sekretariatsleder.
 Sekretariatet, der tidligere skulle bistå direktøren for kriminalforsorgen  

 samt cheferne for 1. og 2. afdeling med forberedelse og gennemførelse af  

 afdelingernes arbejdsopgaver samt opfølgning heraf og forberede forskellige  

 møder, hører nu med visse undtagelser under chefen for 2. afdeling.  

 Direktoratet for Kriminalforsorgen er herefter opbygget således:
 Under chefen for 1. afdeling hører: 1. og 3. ekspeditionskontor, løn- og  

 regnskabskontoret samt tjenestetidskonsulenten.
 Under chefen for 2. afdeling hører: Sekretariatet, 2., 4., 5.  

 ekspeditionskontor, undervisningskonsulenten og den psykiatriske konsulent.
 Cheferne for 1. og 2. afdeling er inden for hver afdelings område  

 stedfortræder for direktøren for kriminalforsorgen samt nærmeste foresatte  

 for cheferne for de under afdelingen hørende kontorer m.v. 1. afdeling.
 Direktoratet for Kriminalforsorgens cirkulærskrivelse af 6. juli 1984, som  

 ændret ved cirkulærskrivelse af 10. juli 1986, ophæves.
 P.M.V.
