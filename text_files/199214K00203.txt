Nr BTL 203 Betænkning over Forslag til lov om ændring af lov om planlægning m.v.  

 (Ophævelse af frigørelses- og afståelsesafgiftsfondene)   

 Nr L 203 1992-93, 1. samling Afgivet af Miljø- og Planlægningsudvalget Afgivet: 19930317 Udvalget har behandlet lovforslaget i nogle møder og har herunder stillet  

 spørgsmål til miljøministeren, som denne har besvaret skriftligt.
 Der er af miljøministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget og de stillede ændringsforslag ved 2.  

 behandling.
Ændringsforslag Af miljøministeren , tiltrådt af et flertal (S, KF, V, SF,  

 CD, RV og KRF):
Til § 3 1) I stk. 1 indsættes efter »den«: »1.  

 maj«.
 2) Efter stk. 2 indsættes som nyt stykke:
»Stk. 3. Lån i henhold til tilsagn, der er afgivet inden  

 lovens ikrafttræden, skal uanset stk. 2 udbetales på de i tilsagnet fastsatte  

 vilkår.« Bemærkninger Til nr. 1 Det foreslås, at loven træder i kraft den 1. maj 1993.
Til nr. 2 Det foreslås præciseret, at lånetilsagn, der er afgivet før lovens  

 ikrafttræden, er bindende, og at lån skal udbetales på de vilkår, der er  

 fastsat i tilsagnet.
