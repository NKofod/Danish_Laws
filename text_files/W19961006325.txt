 Patentankenævnet stadfæstede Direktoratets afgørelse, hvorefter  

 indsigelsen nedlagt på baggrund af indsigers registrerede varemærke VR 2689  

 1987 ELANCYL og VR 7148 1990 ELANCYL MP 24 ikke blev taget til følge.
 Ankenævnet henviste til direktoratets begrundelse.
År 1996, den 25. april afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 25. juni 1991 indleverede Internationalt Patent-Bureau, Taastrup, på  

 vegne MIGROS-GENOSSENSCHAFTS-BUND, Schweiz, en ansøgning om registrering af  

 varemærket ELANIQ for Klasse 3: Toiletmidler til legems- og skønhedspleje,  

 parfumerivarer, æteriske olier, sæbe, hårvand.
 Varemærket blev registreret den 11. juni 1993.
 Den 14. juli 1993 blev registreringen offentliggjort i Dansk  

 Varemærketidende.
Ved skrivelse af 13. september 1993 nedlagde klageren, Pierre Fabre  

 Cosmetique, Frankrig, v/Chas.
Hude, indsigelse mod registreringens gyldighed.
Indsigelsen blev nedlagt »under henvisning til varemærkelovens § 15, idet VR 4113/1993 ELANIQ  

 findes at være forveksleligt med varemærket ELANCYL, der er registreret under  

 VR 2689/1987 og som figurmærke under VR 7148/1990 ELANCYL MP 24 for  

 indsigeren.« Den 6. december 1993 meddelte Th.
Ostenfeld Patentbureau A/S, at bureauet  

 havde overtaget repræsentationen af mærkeindehaver i indsigelsesfasen.
 I skrivelse af 2. februar 1994 bestred mærkeindehaveren den påståede  

 mærkelighed og fremkom med følgende bemærkninger til den nedlagte indsigelse:
»Angående spørgsmålet om mærke-lighed skal vi først henvise til, at  

 Direktoratets praksis er at finde to trestavelsesmærker forvekslelige, hvis  

 de har mindst to stavelser til fælles.
Denne betingelse er imidlertid ikke  

 opfyldt i det foreliggende tilfælde, hvor de stridende mærker består af  

 følgende stavelser: E - LA - NIQ E - LAN - CYL Den nødvendige visuelle adskillelse mellem mærkerne følger af - de vidtforskellige slutstavelser: -NIQ over for -CYL:
- slutbogstavet Q, som ikke indgår i danske ord: samt - at indsigermærket har et bogstav mere end det ansøgte mærke Den nødvendige auditive adskillelse følger af, at begge mærker udtales med  

 tryk på den fra det andet mærke forskellige sidste stavelse, som derved  

 fremhæves.
Hertil kommer, at mærkernes fonetiske vokaler ikke er ens: A i  

 ELANIQ udtales som i tonenavnet LA, mens samme mærkes I udtales som i mekan  

 ik.
Heroverfor står indsigermærkets A som i l angsom og Y som i s yl.
Samlet  

 udtales mærkerne (ela'nik) mod (elang'syl). Den auditive forskel på de to  

 mærker er således meget betydelig.
Den nødvendige begrebsmæssige adskillelse er en følge af, at det ansøgte  

 mærkes slutstavelse -NIQ giver associationer til franske ord og begreber,  

 ikke mindst i udtalen, som er identisk med de franske slutstavelser -nique  

 (jvf f.eks. botanique og mecanique). I modsætning hertil giver  

 indsigermærket, takket være sin slutstavelse -CYL, klare associationer til  

 lægemidler: som det fremgår af vedlagte computerudskrift, findes der 11  

 varemærker i klasse 5 med slutstavelsen -CYL.
Endvidere indgår stoffet sali  

 cyl i den smertestillende acetylsalicylsyre.
 Fra praksis skal vi henvise til følgende afgørelser:
 Hvad ovenfor er anført om forholdet mellem ordmærkerne ELANIQ og  

 ELANCYL gælder så meget desto mere i forholdet mellem ordmærket ELANIQ og  

 figurmærket ELANCYL MP 24: omend mærkedelen MP 24 ikke i sig selv har  

 tilstrækkelig særpræg til registrering, må den dog influere på  

 forvekslelighedsbedømmelsen, jvf. afgørelsen ISODERM TTS ej= ISORDIL  

 (tillægget til Rigmor Carlsens ovennævnte værk, side 79, hvor det i  

 bemærkningen til afgørelsen siges: »uanset bogstaverne TTS ikke i sig  

 selv har tilstrækkelig særpræg, kan der ikke ved en helhedsbedømmelse af  

 mærkernes forvekslelighed ganske bortses fra disse«).
 Hertil kommer, at ordet ELANCYL kun er en blandt flere af de distinktive  

 bestanddele i dette indsigermærke: de øvrige bestanddele er mærkets farve og  

 diagonalt inddelte paknings-ornament.
 Endelig skal vi henvise til, at den svenske patentmyndighed har tilsidesat  

 indsigers svenske indsigelse mod ELANIQ-mærket, jvf. vedlagte kopi.
På baggrund af ovenstående anmoder vi Direktoratet om at tilsidesætte den  

 nedlagte indsigelse.' Klageren udtalte i skrivelse af 24. februar 1994:
 »Jeg henviser til indlæg dateret 2. februar 1994 og 17. februar 1994  

 indleveret på vegne Migros-Genossenschafts-Bund og kan oplyse, at jeg først  

 nu har fået meddelelse om, at forhandlingerne mellem parterne er indstillet,  

 da de ikke kunne opnå enighed.
 Jeg skal derfor på vegne mine klienter Pierre Fabre Cosmetique tillade mig  

 at begrunde den nedlagte indsigelse mod VR 4113/1993. Indsigelsen fastholdes,  

 idet det gøres gældende, at ELANIQ er forveksleligt med mine klienters mærker  

 VR 2689/1987 ELANCYL og VR 7148/1990 ELANCYL MP 24 (fig.).
Modparten har i sit indlæg af 2. februar 1994 gjort gældende, at  

 direktoratet kun finder to trestavelsesmærker forvekslelige, hvis de har  

 mindst to stavelser tilfælles.
Dette er ikke helt korrekt, idet jeg kan  

 henvise til følgende afgørelser fra praksis:  VA 2122/1977 BORTA VAC = VR  

 2963/1969 BATRE VAC  Antallet af bogstaver og stavelser var afgørende,  

VR 2189/1974 CHEMVIRON = VR 1692/1965 CHEMETRON  Ingen kommentarer,  

VA 0400/1972 DESURIN = VR 2055/1960 DESERTIL Ingen kommentarer,  

VA 4143/1972 KICHER RY = VR 1732/1970 KIRSEBER RY  Ingen kommentarer,  

VR 2478/1975 NETAGEN = VR 0704/1949 NESTARGEL  Den visuelle lighed  

 afgørende uagtet forskellig udtale af både E og A,  VA 2135/1971 QUIADON =  

 VR 0491/1963 QUIESCON  Vokalen efter fælles forstavelse samt samme  

 slutbogstaver afgørende,  VR 0171/1973 VIREL LA = VR 1187/1970 VIBEL  

 LA  Ingen kommentarer.
 Disse eksempler dokumenterer, at direktoratets praksis følger de  

 retningslinier i Rigmor Carlsens Varemærker - Registreringspraksis s. 54,  

 hvor det fremhæves, at mærkernes visuelle billede har overvægt, og at der  

 ikke er nogen faste kriterier med hensyn til, hvor mange identiske stavelser,  

 der kræves.
Visuelt ligger de her omhandlede mærker meget tæt ELANCYL ELANIQ Dette skyldes ikke mindst, at de første fire bogstaver er identiske, og  

 der er derfor for forbrugeren grund til at antage, at der er en forbindelse  

 mellem de to mærker, jfr. varemærkelovens § 15, stk. 1, nr. 2.
Modpartens påstand om udtalen af A'et i ELANCYL overfor ELANIQ bestrides.  

 På dansk er det ikke naturligt at lave en ng-lyd, når der ikke er et g, og  

 A'et udtales derfor på dansk ens i begge mærker, nemlig som i man.
Dette  

 betyder, at mærkerne auditivt begynder på samme måde, og det må derfor  

 antages, at den flygtige forbruger let vil kunne forveksle de to mærker.
Med hensyn til mærkernes begrebsindhold, er der intet belæg for, at -CYL  

 giver klare associationer til lægemidler som påstået af modparten.
Endelsen  

 -YL bruges derimod til at navngive kemiske forbindelser, nemlig alkyler, jfr.  

 vedlagte s. 105 fra Organisk kemi.
CYL vil udenfor lægemiddelbranchen give  

 associationer til cylinder, jfr. vedlagte s. 161 fra Klinisk Ordbog.
 Iøvrigt vedrører varekollisionen »kosmetik etc.« i klasse 3 og  

 ikke »lægemidler« i klasse 5, hvorfor modpartens henvisning til,  

 hvilke associationer fagfolk indenfor medicinalbranchen får, forekommer  

 irrelevant under hensyn til den gruppe forbrugere, der køber kosmetik, sæbe  

 etc.
 Begrebsmæssigt ligner de to mærker hinanden derimod ved ordet ELAN, der er  

 et udbrud til at beskrive begejstring, fart, jfr. vedlagte s. 222 fra Nudansk  

 Ordbog.
Slutteligt gøres det gældende, at de svenske myndigheders afgørelse i  

 samme sag ikke kan være afgørende for sagen i Danmark, og jeg kan desuden  

 oplyse, at afgørelsen i Sverige er blevet anket.
Jeg henstiller på grundlag  

 af det ovenfor anførte, at VR 4113/1993 ELANIQ afvises fra endelig  

 registrering.' I skrivelse af 7. april 1994 fremførte mærkeindehaveren følgende:
»I sidste afsnit på side 1 samt på hele side 2 argumenterer indsiger  

 imod vor påstand om, at Direktoratet kun finder to trestavelsesmærker  

 forvekslelige, hvis de har mindst to stavelser til fælles.
I denne  

 forbindelse henviser indsiger til Direktoratspraksis, som fraviger denne  

 regel.
Hertil skal vi anføre, at den nævnte regel (at to trestavelsesmærker  

 er forvekslelige, hvis de har mindst to stavelser til fælles) må betragtes  

 som hovedreglen, der er udarbejdet i den praksis, som har udviklet sig siden  

 Rigmor Carlsens bog, Varemærker - Registreringspraksis, udkom i 1980: reglen  

 er bl.a. blevet nævnt i Direktoratets materiale fra et kursus angående  

 forvekslelighed 3. november 1992 (kopi vedlagt). At denne hovedregel i  

 særlige tilfælde kan fraviges, skal vi naturligvis ikke bestride.
Nederst på  

 side 2 henviser indsiger til Rigmor Carlsens nævnte værk, side 54, som tages  

 til indtægt for, at mærkernes visuelle billede har overvægt.
Vi gør  

 imidlertid gældende, at praksis, takket være Ankenævnets praksis, har ændret  

 sig siden Rigmor Carlsens bog, hvilket f.eks. fremgår af følgende nyere  

 afgørelser: VR 00.874 1991 BALANCE 53 VR 00.797 1979 og VR 00.559 1986 NEW  

 BALANCE V6/90 PRIX ej= GRAND PRIX V3/93 IDEA ej= IKEA: sidstnævnte  

 ankenævnsafgørelse ændrer den direktoratspraksis, som er refereret side 193 i  

 Rigmor Carlsens nævnte værk IDEA = IKEA.
V53/92 FREEPORT ej= FREEMONT: i sin begrundelse udtalte Ankenævnet:  

 »Varemærkerne FREEPORT og FREEMONT findes efter en helhedsvurdering  

 hverken auditivt, visuelt eller associationsmæssigt forvekslelige.(...)» De nævnte afgørelser viser klart, at den begrebsmæssige og auditive lighed  

 efter nuværende praksis har mindst lige så stor vægt som den visuelle lighed  

 mellem mærkerne.
Øverst på side 3 i sit indlæg hævder indsiger, at de her omhandlede mærker  

 ligger meget tæt på hinanden, og at der derfor er grund for forbrugeren til  

 at antage, at der er forbindelse mellem de to mærker, jvf.
Varemærkelovens §  

 15, stk. 1, nr. 2. Vi gør fortsat gældende, at de to mærker ikke ligger  

 visuelt tæt på hinanden, samt at dette ikke mindst skyldes de visuelt,  

 auditivt og associationsmæssigt vidt forskellige endelser.
Indsigers påstand  

 om, at forbrugeren vil antage, at der er en forbindelse mellem de to mærker,  

 må forudsætte, at forbrugeren skulle tro, at den, der markedsfører de  

 pågældende produkter, går ud fra grundstammen ELAN, hvortil føjes forskellige  

 endelser såsom CYL og IQ.
Det er imidlertid ganske virkelighedsfjernt at  

 forestille sig, at forbrugeren skulle ræsonnere således: mens indsigermærket,  

 som tidligere nævnt, naturligt deles op i E LAN CYL, opdeles det angrebne  

 mærke naturligt i E LA NIQ.
At det forholder sig således, skyldes dels at  

 gennemsnitsdanskeren næppe kender ordet ELAN (selvom det findes i Nudansk  

 Ordbog!), dels at de to her omhandlede mærker, som tidligere nævnt, naturligt  

 vil blive udtalt henholdsvis (ela'nik) og (elang'syl). Udtalen af sidstnævnte  

 ord er ganske naturlig på baggrund af udtalen af ord som BALANCERE,  

 KORRESPONDENCE, KOMPETENCE, KONKURRENCE, AVANCE og TRANCE .
Auditivt begynder de to mærker altså på vidt forskellig måde, hvorfor selv  

 »den flygtige forbruger« vil have meget svært ved at forveksle de  

 to mærker.
I øvrigt er der ingen grund til at tro, at købere til de her  

 omhandlede varer skulle være »flygtige«: de omhandlede varer er  

 kosmetik og lignende, som efter almindelig erfaring udvælges og omgås med  

 megen omhu og alvor.
Indsiger hævder under henvisning til Klinisk Ordbog, at stavelsen CYL uden  

 for lægemiddelbranchen vil give associationer til cylinder.
Henvisningen til  

 Klinisk Ordbog er imidlertid helt irrelevant, idet talen i den foreliggende  

 sag er som -CYL som endelse , ikke som selvstændigt ord eller  

 forkortelse.
Endvidere anfører indsiger, at -YL bruges til at navngive  

 alkyler, hvilket vi ikke vil bestride.
Vi gør derimod gældende, at kunderne  

 til de her omhandlede varer, kosmetik, sæbe osv., dvs. almindelige  

 forbrugere, vil opfatte ord, der ender på -CYL, som navn på et lægemiddel  

 eller et kemikalium.
At indsigermærket ender på -YL skyldes formentlig, at  

 det rent faktisk er varemærket for et lægemiddel, jvf. at registreringen  

 omfatter farmaceutiske præparater i klasse 5. Vor påstand om, at endelsen -YL  

 vil associere til lægemidler, kan vi (ud over de mærker, som var nævnt på den  

 computerudskrift, som ledsagede vor skrivelse til Direktoratet af 2. februar  

 1994) underbygge ved at henvise til følgende lægemiddelbetegnelser  

 (varemærker eller generiske navne) fra Lægemiddelkataloget:
 (Om ønsket kan vi indsende kopi af de relevante sider i  

 Lægemiddelkataloget). Mens indsigermærket således associerer til kemi  

 og/eller lægemidler, leder det angrebne mærke tanken i retning af noget  

 elegant og fransk.
 Til sidste afsnit, side 3, i indsigers indlæg skal vi endnu en gang  

 fremføre den påstand, at gennemsnitsdanskeren ikke kender ordet ELAN, hvorfor  

 de to mærker ikke ligner hinanden begrebsmæssigt.
Hvad angår betydningen af den tilsvarende svenske afgørelse: den svenske  

 varemærkemyndighed finder oftere to mærker forvekslelige, end Direktoratet  

 gør.
På baggrund af det svenske Patentverks afgørelse gående ud på, at ELANIQ  

 ikke er forveksleligt med ELANCYL, bør Direktoratet så meget desto mere  

 statuere manglende forvekslelighed mellem de to mærker.
Vi anmoder endnu en gang Direktoratet om at tilsidesætte indsigelsen.' Patentdirektoratet traf afgørelse i sagen den 4. maj 1994 og afviste  

 indsigelsen med følgende begrundelse:
 »To varemærker er forvekslelige i henhold til varemærkelovens § 15,  

 stk. 1, jvf. § 4, stk. 1, når der foreligger mærkelighed og varesammenfald.
Der foreligger sammenfald af varer omfattet af indsigers mærker og det  

 netop registrerede mærke.
Det er derimod direktoratets opfattelse, at  

 mærkelighed ikke er til stede.
Indsigers mærker og det nu registrerede mærke indledes med de samme 4  

 bogstaver, og mærkerne består alle af eller indeholder tre-stavelsesord.  

 Imidlertid har mærkerne alene første stavelse bestående af bogstavet E  

 fælles, og mærkernes sidste stavelse -CYL henholdsvis -NIQ adskiller sig  

 væsentligt fra hinanden.
Det tillægges i den forbindelse betydning, at det nu  

 registrerede mærke afsluttes med det for dansk sprogbrug noget specielle  

 bogstav Q.
Hertil kan føjes, at der efter direktoratets opfattelse ikke  

 foreligger begrebsmæssig lighed mellem mærkerne, idet betydningen af ordet  

 ELAN ikke anses for almindelig kendt.
Direktoratet finder på denne baggrund ikke, at mærkerne i deres helhed  

 ligner hinanden i et sådant omfang, at risiko for forveksling er til stede,  

 herunder at der kan antages at være en forbindelse mellem mærkerne.« Denne afgørelse har klageren ved skrivelse af 30. juni 1994 indbragt for  

 Patentankenævnet med påstand om, at registreringen VR 4113 ELANIQ erklæres  

 ugyldig.
 I ankebegrundelsen skriver klageren:
»Det påstås, at VR 4113/1983 ELANIQ er forveksleligt med mine  

 klienters mærker VR 2689/1987 ELANCYL og VR 7148/1990 ELANCYL MP24. Som det  

 fremgår af registerudskrifterne af de tre mærker (bilag 2) er der tale om  

 mærker, der omfatter de samme varer i klasse 3, for VR 2689/1987 ELANCYL's  

 vedkommende endog en noget større gruppe varer, nemlig visse varer i  

 klasserne 5 og 10. Jeg kan oplyse, at mærkerne ELANCYL og ELANIQ desuden  

 bruges for stort set samme type varer.
Som det fremgår af bilag 3 anvendes  

 ELANCYL bl.a. for en creme og en sæbe, der hjælper mod cellulitis  

 (appelsinhud), dvs. hud- og kropsplejepræparater.
Det samme bruges ELANIQ  

 allerede for i Danmark, jf. bilag 4, der er en kopi af s. 109 fra  

 månedsmagasinet Damernes Verden januar eller februar 1994. ELANCYL har været  

 brugt i Danmark siden midten af 1980.
Efter mine klienters og min opfattelse er den visuelle lighed mellem  

 ELANCYL og ELANIQ så stor, at der er en meget alvorlig risiko for  

 forveksling, både fordi de ligger meget tæt på hinanden ELANCYL ELANIQ og fordi de konkret anvendes for samme vareområde, nemlig hud- og  

 kropspleje til kvinder.
Der henvises iøvrigt til Varemærkelovens § 15.
Desuden gøres det gældende, at det må kunne konkluderes, at praksis  

 vedrørende forvekslelighed mellem 2 mærker, der består af 3 stavelser er  

 uklar, og henvisninger til tidligere afgørelser har derfor ikke meget formål.  

 Ej heller ansøgers henvisning til kursusmateriale fra Patentdirektoratet kan  

 bruges, idet sådant materiale primært må anses for at være rettesnor eller et  

 hjælpemiddel.
Praksis viser imidlertid, at hver enkelt sag vurderes hver for  

 sig, hvorfor den af ansøger skitserede hovedregel da også fraviges.
På grund af mærkernes visuelle lighed og på grund af at mærkerne bruges  

 for samme varer, skal jeg således påstå VR 4113/1993 ELANIQ afvist fra  

 registrering.« Mærkeindehaveren har ved skrivelse af 4. oktober 1994 nedlagt påstand om  

 stadfæstelse af direktoratets afgørelse og anført:
»Klageren gør gældende (klageskrivelsens side 1, 2. afsnit, 3. og 4.  

 sætning), at det angrebne mærke og klagers mærker anvendes for »stort  

 set samme type varer«.
Dette er urigtigt.
Som det fremgår af bilag 3 til  

 klageskrivelsen, bruges ELANCYL for et slankende middel.
Som det fremgår af  

 vedlagte kopier af emballager til ELANIQ, har sidstnævnte produkt intet med  

 slankemidler at gøre.
Om mærke-ligheden skal vi anfører følgende: Klager har over for  

 Direktoratet gjort gældende, at såvel det angrebne mærke som indsigermærkerne  

 indeholder ordet ELAN.
Som nævnt af Direktoratet i sin afgørelse er dette  

 uden betydning, da betydningen af ordet ELAN ikke anses for almindeligt  

 kendt.
Hertil skal vi føje, at ordet ELAN næppe kan have særpræg for (i hvert  

 fald flere af) de her omhandlede varearter, hvis virkning netop er at  

 fremkalde »elan« hos brugeren.
I sidste linie, side 1, af klageskrivelsen hævder klageren, at mærket  

 ELANCYL har været brugt i Danmark siden midten af 1980. Da sådan brug ikke  

 ses at være dokumenteret, kan påstanden om brug ikke tillægges vægt.' Klageren har i skrivelse af 13. december 1994 anført følgende:
»Det er ikke helt korrekt, at ELANCYL bruges for et »slankende  

 middel«, som fremført i dette brev.
Jeg henviser i den forbindelse til  

 bilag 3, indleveret med klagen, dateret den 30. juni 1994 og vedlægger som  

 supplement hertil en nærmere beskrivelse af de varer, der sælges under mærket  

 ELANCYL.
Som det fremgår er der tale om »creme og sæbe«, samt en  

 »massagehandske«.
Disse produkter, især »cremen og sæben«  

 har på ingen måde en slankende virkning, men en opstrammende virkning og  

 varerne falder imidlertid ind under kosmetiske produkter, hvorfor  

 varesammenfald mellem disse varer og de varer ELANIQ bruges for er  

 utvivlsom.' Mærkeindehaveren har med skrivelse af 8. februar 1995 fremsendt en kopi af  

 afgørelse af 9. december 1994 ved den svenske ankeinstans, hvori  

 Patentbesvarsretten stadfæster Patentverkets afgørelse, at registrering af  

 varemærket ELANIQ ikke skal afslås.
 Hertil har klageren i skrivelse af 22. februar 1995 bemærket følgende:
 »Jeg henviser til modpartens indlæg af 8. februar 1995 og skal i den  

 anledning anmode om, at den fremsendte svenske afgørelse ikke tillægges  

 afgørende vægt ved bedømmelsen af nærværende sag, idet det må være dansk  

 praksis, der lægges til grund.
Samtidig bemærkes det, at svensk praksis traditionelt er strengere ved  

 bedømmelsen af forvekslelighed end dansk.« Ankenævnet har behandlet sagen på sit møde den 29. februar 1996.
 For indsiger (klager) mødte varemærkeagent Claus Hyllinge.
For mærkeindehaver mødte cand.jur.
Jens Dam.
Klageren anførte navnlig, at der er vareidentitet, således at spørgsmålet  

 alene er forvekslelighed, og at der er en betydelig visuel, men også auditiv  

 og suggestiv overlapning mellem mærkerne.
Forbrugerens udviskede  

 erindringsbillede øger risikoen for forveksling.
Mærkeindehaver har henvist til de skriftlige indlæg og Direktoratets  

 begrundelse.
Udtalen af de to mærker er meget forskellig, og der er  

 betydelige synsmæssige forskelle, herunder anvendelsen af det sjældne bogstav  

 Q.
Den aktuelle kundekreds vil endvidere have en betydelig  

 varemærkebevidsthed.
 Ankenævnet skal udtale:
Nævnet kan tiltræde Direktoratets begrundelse for ikke at tage indsigelsen  

 til følge, og det for Ankenævnet anførte findes ikke at kunne føre til andet  

 resulat.
Herefter bestemmes: Den påklagede afgørelse stadfæstes.
