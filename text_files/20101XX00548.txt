Skriftlig fremsættelse (23. februar 2011) Transportministeren (Hans Christian Schmidt) Herved tillader jeg mig for Folketinget at fremsætte:
Forslag til lov om anlæg af Nordlig Omfartsvej ved Næstved (Lovforslag nr.
L 155) Med lovforslaget søges om bemyndigelse til at anlægge en hovedlandevej nord om Næstved fra Slagelsevej til Køgevej.
 Lovforslaget er et led i udmøntningen af aftale af 2. december 2009 mellem regeringen (Venstre og Det Konservative Folkeparti), Socialdemokraterne, Dansk Folkeparti, Socialistisk Folkeparti og Liberal Alliance om Bedre veje mv..
 Af aftalen fremgår, at der skal anlægges en omfartsvej nord om Næstved som vil forbedre forholdene for den regionale trafik i området og det lokale trafikmiljø i Næstved by.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
