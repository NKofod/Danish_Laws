Bekendtgørelse om krav på løn fra Lønmodtagernes Garantifond I medfør af § 3, stk. 3, i lov om Lønmodtagernes Garantifond jf. lovbekendtgørelse nr. 1014 af 15. oktober 2008, fastsættes:
 § 1. I situationer, som er omfattet af § 3, stk. 1 og 4, i lov om Lønmodtagernes Garantifond, kan fonden i det enkelte tilfælde i alt højst udbetale 160.000 kr. til hver lønmodtager.
 § 2. I situationer, som er omfattet af § 3, stk. 2 og 5, i lov om Lønmodtagernes Garantifond, kan fonden i det enkelte tilfælde i alt højst udbetale 80.000 kr. til hver lønmodtager.
 § 3. Bekendtgørelsen træder i kraft den 2. juli 2009 og har virkning for tilfælde, hvor fristdagen eller det tidspunkt, der efter fondens bestemmelse træder i stedet for fristdagen, er indtrådt efter dette tidspunkt.
 Stk. 2. Samtidig ophæves bekendtgørelse nr. 345 af 10. maj 2004 om krav på løn fra Lønmodtagernes Garantifond.
