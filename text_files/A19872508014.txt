 Denne datasammenskrivning omfatter lov nr. 337 af 21.  

 september 1939 angående tilvejebringelse af befordringsmidler til brug for  

 krigsmagten og ved beskyttelsen af civilbefolkningen mod følgerne af  

 luftangreb med de ændringer, der følger af lov nr. 108 af 9. april 1975.
Kap 1. Almindelige bestemmelser § 1.  I tilfælde af, at krigsmagten mobiliseres, en  

 sikringsstyrke (bevogtningsstyrke) formeres, eller når mønstringer og øvelser  

 af særlig art afholdes af krigsmagten, indtræder for ejere af samtlige  

 landets befordringsmidler af enhver art (motorkøretøjer, luftfartøjer,  

 flydende materiel m.v.) forpligtelse til efter de i nærværende lov fastsatte  

 regler at stille de dem tilhørende, til krigsbrug egnede befordringsmidler,  

 som krigsmagten behøver, til dennes rådighed.
 Stk 2.  Ligeledes er ejere af samtlige landets  

 befordringsmidler af enhver art pligtige til, når indenrigsministeren  

 bestemmer det, at stille disse til rådighed for det civile luftværn til brug  

 ved beskyttelsen af civilbefolkningen mod følgerne af luftangreb eller til  

 afholdelse af øvelser i sådant øjemed.
 Stk 3.  Fritaget for at stille befordringsmidler til  

 rådighed er kongen, medlemmer af det kongelige hus og af fremmede regerende  

 fyrstehuse samt fremmede magters gesandtskabspersonale og konsularembedsmænd,  

 for så vidt disse nyder eksterritorialitetsrettigheder, og endvidere politi  

 og brandvæsen.
 Stk 4.  Fritaget for at stille befordringsmidler til  

 rådighed er endvidere:
 Stk 5.  Såfremt der måtte udkræves befordringsmidler af  

 ganske specielle typer, er de under a) og b) nævnte institutioner og personer  

 dog pligtige til at stille dem til rådighed.
 § 2.  De i denne lov omhandlede befordringsmidler skal  

 ved forsvarsministerens foranstaltning være udpegede og synede i fredstid og  

 deres erstatningsværdi fastsat. antallet, der udpeges, kan være 10 pct større  

 end det antal, der skal bruges.
 For så vidt angår flydende materiel, finder udpegning m.v. dog kun sted,  

 såfremt det skønnes hensigtsmæssigt.
§§ 3-8.  - - - (Ophævet) Kap 3. Motorkøretøjer § 9.  Udpegning af motorkøretøjer kan ske såvel til  

 brug for krigsmagten som til brug for det civile luftværn, jf. § 1.  

 Krigsmagten har forret ved udpegningen.
 Stk 2.  Forsvarsministeren giver hvert af de i § 10  

 omhandlede nævn meddelelse om antallet og arten af de motorkøretøjer, der vil  

 være at udpege til brug for krigsmagten i de pågældende politikredse.
 Stk 3.  På samme måde pålægger forsvarsministeren, når  

 han fra indenrigsministeren modtager opgørelse over antallet og arten af de  

 for det civile luftværn fornødne motorkøretøjer, de pågældende nævn at udpege  

 de i dette øjemed fornødne motorkøretøjer.
 Stk 4.  Såfremt det er nødvendigt for at sikre  

 udpegningen af de fornødne motorkøretøjer, kan forsvarsministeren bestemme,  

 at de motorkøretøjer, som det ikke er muligt at udpege i en bestemt  

 politikreds, efter nærmere fastsatte regler skal udpeges i andre  

 politikredse.
§ 10.  Udpegning af motorkøretøjer og senere eftersyn  

 af disse sker af et for hver politikreds nedsat nævn, der består af 3 faste  

 medlemmer, hvoraf det ene udnævnes af forsvarsministeren og er formand,  

 medens de to andre udnævnes af henholdsvis indenrigsministeren og vedkommende  

 politimester (i København: politidirektøren). Det tiltrædes endvidere for  

 hver enkelt kommune af et af vedkommende kommunalbestyrelse (i København:  

 borgerrepræsentationen) valgt medlem.
For hver af medlemmerne udnævnes en  

 stedfortræder; når et medlem har forfald, samt når nævnet skal behandle  

 spørgsmål angående motorkøretøjer, der tilhører medlemmet, indtræder  

 stedfortræderen i nævnet i stedet for det pågældende medlem.
 Stk 2.  Nævnet har adgang til det i politikredsen førte  

 motorregister.
 Stk 3.  Det påhviler politimesteren (i København:  

 politidirektøren) efter nærmere af forsvarsministeren efter forhandling med  

 indenrigsministeren og justitsministeren fastsatte regler at give nævnet de  

 for dets virksomhed fornødne oplysninger angående de i politikredsen  

 indregistrerede motorkøretøjer.
 § 11.  Ejeren af et af de i nærværende lov omhandlede  

 motorkøretøjer er efter nærmere af forsvarsministeren efter forhandling med  

 indenrigsministeren fastsatte regler pligtig til at lade motorkøretøjet syne  

 af nævnet på et af dette nærmere angivet tidspunkt og sted indenfor den  

 politikreds, hvori motorkøretøjet er indregistreret.
Stk 2.  Tid og sted for aflevering af de motorkøretøjer,  

 der udpeges til krigsmagten, bestemmes af forsvarsministeren.
Tilsvarende  

 bestemmelse træffes af indenrigsministeren med hensyn til de motorkøretøjer,  

 der er udpeget til det civile luftværn.
§ 12.  Erstatningsværdien af de udpegede  

 motorkøretøjer fastsættes enten ved overenskomst mellem nævnet og vedkommende  

 ejer eller af en vurderingskommission.
Fastsættes erstatningsværdien ved  

 overenskomst, kan værdien sættes indtil 10 pct over den handelsværdi, som det  

 pågældende motorkøretøj af nævnet skønnes at have.
Opnås der ikke fuld  

 enighed om købesummen, fastsættes denne af vurderingskommissionen.
Samtidig  

 med fastsættelsen af erstatningsværdien fastsættes der af de samme  

 myndigheder en erstatning for eventuelt afsavn og slid; disse erstatninger,  

 som ligeledes i tilfælde af overenskomst kan sættes indtil 10 pct højere end  

 det beløb, der efter nævnets skøn udgør fuld erstatning, fastsættes som en  

 godtgørelse henholdsvis for hver måned, i hvilken rådigheden over  

 motorkøretøjet har været unddraget ejeren, og for hver km, motorkøretøjet har  

 tilbagelagt i dette tidsrum.
 Stk 2.  Erstatningsværdien for de udpegede køretøjer og  

 de nævnte godtgørelser fastsættes på ny efter forløbet af et tidsrum, der  

 bestemmes af indenrigsministeren efter forhandling med forsvarsministeren.
 § 13.  Hvis krigsmagten ønsker det, overgår de til  

 brug for denne udpegede motorkøretøjer ved afleveringen til dennes ejendom.  

 Ejerne af de udskrevne motorkøretøjer erholder ved afleveringen  

 erstatningsværdien udbetalt enten kontant eller ved anvisning.
Stk 2.  Såfremt krigsmagten måtte ønske det, kan den dog  

 også overtage motorkøretøjet til brug.
Hvis krigsmagten gør brug af denne  

 beføjelse, skal det udtrykkelig tilkendegives motorkøretøjets ejer ved  

 afleveringen, og erstatning vil være at udrede i overensstemmelse med  

 reglerne i § 15. Ejeren kan efter frivillig overenskomst antages til - for en  

 kortere eller længere tid - at føre sit til brug overtagne motorkøretøj.
 Stk 3.  Såfremt krigsmagten efter at have overtaget  

 motorkøretøjet til brug ønsker at overtage det til ejendom, kan dette ske ved  

 meddelelse herom til ejeren og samtidig udbetaling kontant eller ved  

 anvisning af motorkøretøjets erstatningsværdi tilligemed påløben, ikke  

 udbetalt erstatning for afsavn, men med fradrag af udbetalt erstatning for  

 slid.
 Stk 4.  Forsvarsministeren kan bestemme tid og sted for  

 motorkøretøjets tilbagelevering til ejeren.
§ 14.  Når et motorkøretøj i henhold til § 11, stk 2,  

 2. pkt. er afleveret til det civile luftværn, har dette brugsretten over det,  

 så længe motorkøretøjet af statens civile luftværn skønnes nødvendigt til  

 brug ved beskyttelsen af civilbefolkningen mod følgerne af luftangreb eller  

 ved afholdelse af øvelser i sådant øjemed.
Når dette ikke længere er  

 tilfældet, skal motorkøretøjet, såfremt det er muligt, tilbageleveres til  

 ejeren.
Ejeren kan efter frivillig overenskomst antages til - for en kortere  

 eller længere tid - at føre sit til brug overtagne motorkøretøj.
 Indenrigsministeren kan bestemme tid og sted for motorkøretøjets  

 tilbagelevering til ejeren.
 § 15.  I det tidsrum, hvori motorkøretøjet er  

 unddraget ejerens rådighed som følge af, at krigsmagten eller det civile  

 luftværn har overtaget det til brug, skal der ydes ejeren den i henhold til §  

 12, stk 1, sidste pkt, fastsatte godtgørelse for afsavn og slid på  

 motorkøretøjet.
Stk 2.  Erstatningen for afsavn ydes med den i henhold  

 til nævnte bestemmelse fastsatte erstatning fra afleveringstidspunktet til  

 det tidspunkt, da motorkøretøjet bliver tilbageleveret til ejeren eller han  

 får meddelelse om, at motorkøretøjet ikke kan tilbageleveres, eller at det er  

 overtaget til ejendom af krigsmagten.
Erstatningen udredes i forhold til det  

 antal døgn, hvori rådigheden over motorkøretøjet har været unddraget ejeren.
 Stk 3.  Erstatningen for slid ydes med den i henhold til  

 nævnte bestemmelse fastsatte erstatning for hver kilometer, køretøjet har  

 kørt, medens den pågældende myndighed har haft rådighed over det.
 Stk 4.  De forannævnte erstatninger for afsavn og slid  

 udbetales til ejeren ved tilbageleveringen eller - såfremt krigsmagten eller  

 det civile luftværn beholder køretøjet i over 1 måned - bagud for 1 måned ad  

 gangen.
Stk 5.  Såfremt motorkøretøjet efter anvendelsen  

 tilbageleveres ejeren i beskadiget stand, ydes der yderligere ejeren  

 erstatning for værdiforringelsen af motorkøretøjet.
Denne erstatning  

 fastsættes i overensstemmelse med reglerne i § 12. Bliver motorkøretøjet  

 fuldstændig ødelagt, eller kan det af anden grund ikke tilbageleveres, skal  

 ejeren underrettes herom; samtidig vil erstatningsværdien for motorkøretøjet  

 være at udbetale til ejeren tilligemed påløben ikke udbetalt erstatning for  

 afsavn, men med fradrag af eventuel ydet erstatning for slid.
§ 16.  De i §§ 12-15 omhandlede erstatninger kan med  

 frigørende virkning udbetales til den, der i motorregisteret står  

 indregistreret som ejer af motorkøretøjet eller dennes repræsentant, når det  

 efter præsteret købebevis må antages, at han er den til erstatning  

 berettigede.
Udbetaling må dog ikke ske til skade for en rettighedshaver over  

 motorkøretøjet, når denne har anmeldt sit krav for nævnet eller afdelingen så  

 betids, at udbetalingen har kunnet standses.
§ 17.  Ejerne af de til brug for krigsmagten eller det  

 civile luftværn udpegede motorkøretøjer er til enhver tid pligtige til på  

 forlangende af det pågældende nævn at lade udføre sådanne blivende  

 foranstaltninger ved køretøjerne, der efter nævnets skøn uden væsentlig  

 ulempe for deres almindelige brug kan forøge deres anvendelighed til det  

 formål, hvortil de udpeges.
Indenrigsministeren fastsætter efter forhandling  

 med forsvarsministeren de nærmere regler angående omfanget af denne  

 forpligtelse, der kun kan pålægges ejerne mod fuldstændig erstatning.
 Stk 2.  Såfremt ejerne af motorkøretøjer ikke foretager  

 de af nævnet påbudte foranstaltninger, kan nævnet kræve, at motorkøretøjerne  

 uden afsavnserstatning afgives til dette i så lang tid, at det kan lade  

 foranstaltningerne udføre.
 Stk 3.  Spørgsmål om størrelsen af den i stk 1  

 omhandlede erstatning afgøres efter reglerne i § 12 enten ved overenskomst  

 mellem ejeren og nævnet eller af vurderingskommissionen.
 § 18.  De udpegede motorkøretøjer skal efter nærmere  

 af forsvarsministeren efter forhandling med indenrigsministeren fastsatte  

 regler ved afleveringen være i forsvarlig, tjenstdygtig stand og forsynede  

 med sædvanligt værktøj og andet tilbehør (sædvanlige reservehjul m.v.).
 § 19.  Når et udpeget motorkøretøj sælges, skal ejeren  

 straks sende skriftlig meddelelse herom tilligemed udskrivningsbeviset til  

 den pågældende politimester (i København: politidirektøren).
 § 20.  Indenrigsministeren kan med organisationer,  

 hvis medlemmer frivilligt tilbyder at stille deres motorkøretøjer til  

 rådighed til brug ved beskyttelsen af civilbefolkningen mod følgerne af  

 luftangreb, træffe aftale om, hvilke opgaver der skal overdrages de  

 pågældende organisationer, samt om den nærmere tilrettelæggelse af sådanne  

 opgaver.
 Stk 2.  Ejeren af et motorkøretøj, der er udpeget efter  

 reglerne i §§ 9-19, jf. § 1, kan ikke træffe aftale om frivilligt at stille  

 køretøjet til rådighed for det civile luftværn.
 Stk 3.  Et motorkøretøj, hvis ejer har truffet aftale om  

 frivilligt at stille dette til rådighed til brug for det civile luftværn, kan  

 uanset dette udpeges efter reglerne i §§ 9-19, jf. § 1; i så fald bortfalder  

 den frivilligt indgåede forpligtelse til at stille motorkøretøjet til  

 rådighed.
Kap 4. Luftfartøjer § 21.  Udpegning af luftfartøjer kan ske til brug for  

 krigsmagten, jf. § 1.
§ 22 .  Udpegning af luftfartøjer og senere eftersyn  

 af disse sker af et for hele landet nedsat nævn, der består af 3 faste  

 medlemmer, hvoraf det ene udnævnes af forsvarsministeren og er formand,  

 medens de 2 andre udnævnes af henholdsvis indenrigsministeren og ministeren  

 for offentlige arbejder.
Det tiltrædes endvidere i hvert enkelt tilfælde af  

 et medlem, valgt af kommunalbestyrelsen på luftfartøjets hjemsted.
For hvert  

 medlem udnævnes på samme måde en stedfortræder; når et medlem har forfald,  

 samt når nævnet skal behandle spørgsmål angående luftfartøjer, der tilhører  

 medlemmet, indtræder stedfortræderen i nævnet i stedet for det pågældende  

 medlem.
 Stk 2.  Nævnet har adgang til registeret over  

 luftfartøjer.
 § 23 .  De i §§ 9, stk 2, 11-13 og 15-19 indeholdte  

 bestemmelser, finder tilsvarende anvendelse med hensyn til luftfartøjer, dog  

 således at luftfartøjsregisteret i § 16 træder i stedet for motorregisteret.
Kap 5. Flydende materiel § 24.  Udpegning af flydende materiel kan ske såvel  

 til brug for krigsmagten som til brug for det civile luftværn, jf. § 1.  

 Krigsmagten har forret ved udpegningen.
Udpegning finder sted, hvor det  

 skønnes hensigtsmæssigt.
 § 25 .  Hvor udpegning m.v. af flydende materiel  

 skønnes hensigtsmæssig, sker dette af et for hele landet nedsat nævn, der  

 består af 3 faste medlemmer, hvoraf det ene er chefen for søtransportvæsenet,  

 der er formand, medens de 2 andre udnævnes af henholdsvis indenrigsministeren  

 og ministeren for handel, industri og søfart.
For hvert medlem udnævnes en stedfortræder.
Formandens stedfortræder  

 udnævnes af forsvarsministeren.
Når et medlem har forfald, samt når nævnet  

 skal behandle spørgsmål angående flydende materiel, der tilhører et medlem,  

 indtræder stedfortræderen for det pågældende medlem.
Stk 2.  Søtransportvæsenets oversigter og beregninger  

 danner grundlag for nævnets virksomhed.
Nævnet har tillige adgang til  

 skibsregisteret og fartøjsfortegnelsen.
 § 26 .  De i §§ 9 og 11-20 indeholdte bestemmelser  

 finder efter omstændighederne anvendelse med hensyn til flydende materiel,  

 dog således at skibsregisteret og fartøjsfortegnelsen i § 16 træder i stedet  

 for motorregisteret.
Kap 6. Andre befordringsmidler § 27.  Såfremt andre befordringsmidler end  

 motorkøretøjer, luftfartøjer og flydende materiel skønnes fornødne for  

 krigsmagten eller det civile luftværn, jf. § 1, kan de i §§ 9-20 indeholdte  

 bestemmelser med de lempelser, der skønnes fornødne, af forsvarsministeren,  

 henholdsvis indenrigsministeren, ved kgl. anordning sættes i kraft med hensyn  

 til disse befordringsmidler.
 Stk 2.  På tilsvarende måde kan det af  

 forsvarsministeren efter forslag af indenrigsministeren bestemmes, at  

 luftfartøjer skal kunne udpeges og udskrives til det civile luftværn efter de  

 for krigsmagten gældende regler, jf. kap IV, og at de til brug for luftværnet  

 udpegede befordringsmidler af enhver art skal kunne overtages til ejendom af  

 dette efter de regler, der i henhold til nærværende lov gælder for  

 krigsmagtens vedkommende.
 Stk 3.  Samtidig med, at der i henhold til stk 1 træffes  

 bestemmelse om udvidelse af lovens område, vil det ved den kgl. anordning  

 være at bestemme, hvorledes den vurderingskommission, der skal træffe  

 afgørelse med hensyn til erstatninger, jf. §§ 12 og 28, vil være at  

 sammensætte.
Kap 7. Vurderingskommissioner § 28 .  Der nedsættes af forsvarsministeren en  

 vurderingskommission for hvert amt til at fastsætte de i § 12 omhandlede  

 erstatninger.
Stk 2.  Hver af kommissionerne består af en formand, der  

 udnævnes af indenrigsministeren og skal opfylde betingelserne for at kunne  

 beskikkes som dommer, jf. § 42, stk 3, i bekendtgørelse nr. 212 af lov om  

 rettens pleje af 1. oktober 1936, og to medlemmer.
Det ene af disse udnævnes  

 af forsvarsministeren, det andet udnævnes af indenrigsministeren efter samråd  

 med justitsministeren og efter forhandling med de vigtigste  

 landsorganisationer af motorejere.
For kommissionens formand og for hvert af  

 medlemmerne udnævnes på samme måde en stedfortræder, når et medlem har  

 forfald, samt når kommissionen skal behandle en sag angående et  

 befordringsmiddel, der tilhører et medlem af kommissionen, indtræder  

 stedfortræderen i kommissionen i stedet for det pågældende medlem.  

 Medlemmerne af kommissionen og deres stedfortrædere kan ikke tillige være  

 medlemmer af de i § 10 omhandlede nævn.
 Stk 3.  Til at fastsætte de i §§ 23 og 26 omhandlede  

 erstatninger nedsættes af forsvarsministeren en for hele landet fælles  

 vurderingskommission.
Stk 4.  Kommissionen består af en formand, der udnævnes  

 af indenrigsministeren og skal opfylde betingelserne for at kunne beskikkes  

 som dommer, jf. § 42, stk 3, i bekendtgørelse nr. 212 af lov om rettens pleje  

 af 1. oktober 1936, og to medlemmer.
Det ene af disse udnævnes af  

 forsvarsministeren.
I sager angående luftfartøjer og skibe udnævnes det andet  

 medlem henholdsvis af ministeren for offentlige arbejder efter forhandling  

 med de vigtigste landsorganisationer af ejere af luftfartøjer og af  

 ministeren for handel, industri og søfart efter forhandling med de vigtigste  

 landsorganisationer af ejere af skibe.
For kommissionens formand og for hvert  

 af medlemmerne udnævnes på samme måde en stedfortræder; når et medlem har  

 forfald, samt når kommissionen skal behandle en sag angående et  

 befordringsmiddel, der tilhører et medlem af kommissionen, indtræder  

 stedfortræderen i kommissionen i stedet for det pågældende medlem.  

 Medlemmerne af kommissionen og deres stedfortrædere kan ikke tillige være  

 medlemmer af de i §§ 22 og 25 omhandlede nævn.
 Stk 5.  Spørgsmål om erstatningernes størrelse afgøres  

 endeligt af kommissionerne og kan ikke indbringes for domstolene.
Kap 8. Fællesbestemmelser angående alle i loven omhandlede befordringsmidler § 29.  Når der i henhold til § 1, stk 1 og 2, er  

 udstedt påbud herom, er ejeren af udpegede befordringsmidler pligtig straks  

 at give møde hermed, medmindre underretning om, at det pågældende  

 befordringsmiddel er solgt, rettidig er indsendt.
 § 30 .  De i kapitlerne III-VI fastsatte bestemmelser  

 vedrørende erstatninger for afsavn og slid på befordringsmidler kommer ikke  

 til anvendelse i tilfælde, hvor de indkaldes til øvelser og mønstringer.
 Stk 2.  Forsvarsministeren fastsætter efter forhandling  

 med indenrigsministeren normen for de erstatninger, der i sådanne tilfælde  

 vil være at yde.  § 31.  Befordringsmidlernes transport til  

 afleveringsstedet - samt ved krigsmagten tillige, når det forlanges, herfra  

 til afdelingerne - påhviler vedkommende ejer mod vederlag af statskassen  

 efter en norm, der fastsættes af forsvarsministeren efter samråd med  

 indenrigsministeren og efter forhandling med de vigtigste landsorganisationer  

 af ejere af de pågældende befordringsmidler.
 Transport fra afleveringsstedet til krigsmagtens afdelinger sker under  

 krigsmagtens risiko.
Stk 2.  Transport fra tilbageleveringsstedet påhviler  

 ejeren under samme vilkår som for afleveringen.
Transporten sker under  

 ejerens risiko.
 § 32 .  Mangler et befordringsmiddel ved afleveringen  

 behørigt tilbehør, afdrages efter den modtagende myndigheds skøn et passende  

 beløb i erstatningen.
 Stk 2.  Tilbageleveres et befordringsmiddel ikke med en  

 beholdning af reservedele m.v. svarende til den, hvormed det blev afleveret,  

 vil der efter nærmere af indenrigsministeren efter forhandling med  

 forsvarsministeren fastsatte regler være at udbetale ejeren erstatning  

 herfor; erstatningen fastsættes af de pågældende nævn og  

 vurderingskommissioner.
 Kap 9. Ikrafttrædelsesbestemmelser og straffebestemmelser m.v.
 § 33.  Forsvarsministeren bemyndiges til efter  

 forhandling med indenrigsministeren at fastsætte de nærmere bestemmelser og  

 træffe alle fornødne foranstaltninger til gennemførelse af denne lov.
Stk 2.  Indenrigsministeren fastsætter det vederlag, der  

 skal ydes medlemmerne af vurderingskommissioner og nævn.
De dertil nødvendige  

 beløb bevilges på de årlige finanslove eller tillægsbevillingslove.
 § 34.  Overtrædelse af denne lov eller de i medfør af  

 samme givne bestemmelser straffes med bøde eller hæfte, for så vidt forholdet  

 ikke efter sin beskaffenhed medfører højere straf efter den øvrige  

 lovgivning.
 § 35 .  Denne lov træder straks i kraft.
 Stk 2.  Lov nr. 70 af 8. april 1913 om hærens forsyning  

 med de i tilfælde af mobilisering manglende heste og vogne sættes ud af  

 kraft, så snart de til krigsmagtens forsyning fornødne befordringsmidler er  

 udpegede efter nærværende lov.
