(Kvotebekendtgørelse) I medfør af § 7, § 80 og § 117 i lov nr. 358 af 6. juni 1991 om  

 miljøbeskyttelse fastsættes:
 § 1.  Elforsyningsvirksomheder, der har bevilling  

 efter lov om elforsyning, skal hvert år udarbejde en fælles redegørelse  

 indeholdende de oplysninger, der er nødvendige til vurdering af den  

 fremtidige udvikling i den samlede udledning af svovldioxid og kvælstofoxider  

 fra virksomhedernes produktionsanlæg med en kapacitet på over 25 MW  

 elektrisk, herunder oplysninger om foranstaltninger til nedbringelse af  

 emissionen af svovldioxid og kvælstofoxider fra virksomhedernes  

 produktionsanlæg.
 Stk. 2.  Redegørelsen indsendes hvert år senest den 1.  

 april til energiministeren, første gang den 1. april 1992.
 § 2.  De elforsyningsvirksomheder, der er nævnt i § 1,  

 skal hvert år udarbejde en fælles redegørelse for den samlede udledning af  

 svovldioxid og kvælstofoxider fra de i § 1 nævnte produktionsanlæg i det  

 nærmest forudgående kalenderår.
 Stk. 2.  Redegørelsen skal indsendes til Miljøstyrelsen  

 senest den 1. maj hvert år, første gang den 1. maj 1992.
 § 3.  Miljøstyrelsen fastsætter senest den 15. juni  

 1992 den maksimale mængde svovldioxid og kvælstofoxider, der årligt må  

 udledes fra de i § 1 nævnte produktionsanlæg i perioden 1993-1996. Endvidere  

 fastsættes en foreløbig grænse for den årlige udledning i perioden 1997-2000.
Stk. 2.  Miljøstyrelsen fastsætter efter 1992 hvert år  

 senest den 15. juni den maksimale mængde som nævnt i stk. 1, 1. pkt., for  

 yderligere et år.
Tilsvarende fastsættes den foreløbige grænse som nævnt i  

 stk. 1, 2. pkt., for yderligere et år.
 Stk. 3.  De i stk. 1 og 2 nævnte mængder må maksimalt  

 overskrides med 10 pct. inden for et kalenderår.
 Stk. 4.  De i stk. 1 og 2 nævnte mængder anses ikke for  

 overskredet, såfremt de adderede fastsatte mængder for perioden 1993-96 og de  

 derpå følgende 4-årige perioder (1997-2000 osv.) ikke overskrides.
 Stk. 5.  De i stk. 1 og 2 nævnte mængder er  

 import/eksport neutrale.
Stk. 6.  Miljøstyrelsen kan ændre afgørelsen efter stk.  

 1, 1. pkt., og stk. 2, 1. pkt., såfremt de forudsætninger, der ligger til  

 grund for afgørelsen, ændres væsentligt.
Afgørelsen for de 2 kalenderår, der  

 ligger umiddelbart efter den sidst trufne afgørelse, kan dog kun ændres under  

 de i stk. 9 nævnte betingelser.
 Stk. 7.  Emissionen af svovldioxid fra de i § 1 nævnte  

 virksomheder, hvortil den oprindelige tilladelse i henhold til  

 miljøbeskyttelsesloven, eller i mangel af en sådan procedure den oprindelige  

 driftstilladelse, er givet før den 1. juli 1987, skal være nedbragt til højst  

 140.000 t, 93.000 t og 70.000 t i henholdsvis 1993, 1998 og 2003.
 Stk. 8.  Emissionen af kvælstofoxider (regnet som NO2)  

 fra de i § 1 nævnte virksomheder, hvortil den oprindelige tilladelse i  

 henhold til miljøbeskyttelsesloven, eller i mangel af en sådan procedure den  

 oprindelige driftstilladelse, er givet før den 1. juli 1987, skal være  

 nedbragt til højst 117.000 t i 1993 og til højst 79.000 t i 1998.
 Stk. 9.  Miljøstyrelsen kan ændre kvotestørrelsen i stk.  

 7 og 8, såfremt der sker en betydelig og uventet ændring i  

 energiefterspørgslen, eller såfremt visse former for brændsel eller visse  

 kraftværker ikke længere er disponible i samme omfang som før og dette skaber  

 alvorlige tekniske vanskeligheder for at overholde kvotestørrelsen.
 § 4.  Miljøstyrelsen træffer afgørelse i medfør af § 3  

 efter forhandling med Energiministeriet, Amtsrådsforeningen i Danmark,  

 Københavns kommune og de elforsyningsvirksomheder, der er nævnt i § 1.
 § 5.  De elforsyningsvirksomheder, der er nævnt i § 1,  

 skal efter anmodning give Miljøstyrelsen alle oplysninger, der har betydning  

 for vurderingen af den stedfundne emission af svovldioxid og kvælstofoxider  

 fra virksomhedernes kraftværker.
 § 6.  De mængder svovldioxid og kvælstofoxider, der  

 samlet må udledes fra de i § 1 nævnte produktionsanlæg i året 1992 fastsættes  

 til henholdsvis 163.000 t og 106.000 t.
 Stk. 2.  De i stk. 1 nævnte mængder må maksimalt  

 overskrides med 10 pct.
 Stk. 3.  De i stk. 1 nævnte mængder er import/eksport  

 neutrale.
 § 7.  Bekendtgørelsen træder i kraft den 1. januar  

 1992.
