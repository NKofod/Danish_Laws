Betænkning afgivet af Erhvervsudvalget  

 den 8. maj 2002 Betænkning over Forslag til lov om ændring af  

 konkurrenceloven (Offentligretlige konkurrencebegrænsninger,  

 bøder m.v.) [af  

 økonomi- og erhvervsministeren (Bendt Bendtsen)] 1. Ændringsforslag Enhedslistens medlem af udvalget har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 11. april 2002. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget blev den 1. februar 2002 sendt  

 i høring med en svarfrist til den 22. februar 2002, og økonomi-  

 og erhvervsministeren sendte den 6. februar 2002 dette udkast til udvalget,  

 jf. alm. del bilag 108. Den 3. april 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Forbrugerrådet.
 Økonomi- og erhvervsministeren har over for  

 udvalget kommenteret den skriftlige henvendelse til udvalget.
Deputationer Endvidere har Forbrugerrådet mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 16 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (S, V, DF, KF, RV og KRF)  

 indstiller lovforslaget til vedtagelse uændret.
Et mindretal i udvalget (SF) indstiller  

 lovforslaget til vedtagelse med de under nr. 1 og 3 stillede  

 ændringsforslag.
Mindretallet vil stemme hverken for eller imod  

 ændringsforslag nr. 2.
 Et andet mindretal i udvalget (EL) indstiller  

 lovforslaget til vedtagelse med de stillede ændringsforslag.
Enhedslistens medlem af udvalget finder, at dette  

 lovforslag indeholder en række forskellige elementer, hvoraf nogle er  

 fornuftige, men helt utilstrækkelige, og andre skadelige eller i hvert  

 fald inderlig overflødige.
Konkurrencerådets forbedrede mulighed  

 for at udtale sig om offentlige konkurrencebetingelser er et eksempel  

 på det sidste.
Lovforslaget er endnu et eksempel på, at når  

 det drejer sig om at skabe gode betingelser for yderligere udlicitering og  

 privatisering, hvor private virksomheder kan komme til at tjene flere penge,  

 så sætter regeringen gerne mere gang i den bureaukratiske  

 mølle og centraliserer beslutningsprocessen.
Der kan være gode  

 grunde til, at en bedømmelse af en konkurrencebegrænsnings  

 nødvendighed kan falde forskelligt ud fra kommune til kommune, og at  

 det derfor er overflødigt bureaukrati at gennemføre den  

 foreslåede centralisering.
Centraliseringen får kun mening, hvis regeringen har  

 tænkt sig at bruge denne manøvre til at lægge yderligere  

 pres på kommunerne for at få dem til at udlicitere flere  

 områder, end de allerede har gjort.
Og den slags medvirker Enhedslisten  

 ikke til.
Ellers indeholder lovforslaget primært bagatelagtige  

 forbedringer, men de er fuldstændig utilstrækkelige.
Enhedslisten  

 stemte også i maj 2000 mod de ændringer i konkurrenceloven, som  

 dengang blev vedtaget.
Enhedslisten finder stadig, at der er et akut behov for at  

 stramme fusionsreglerne både ved at sænke  

 omsætningsgrænsen, at indføre en markedsandelsgrænse  

 og at gøre det muligt at inddrage andre elementer end  

 konkurrencehensyn.
Det kunne f.eks. være hensyn, som stoppede fusioner,  

 der ødelægger udviklingen på landet, som man har set det  

 med opkøbene af de små mejerier og slagterier; det kunne  

 være hensyn til beskæftigelse, til forskning eller til udvikling.
Enhedslisten er positiv over for den del af lovforslaget,  

 der handler om at hæve bødesatserne, selv om Enhedslisten  

 også mener, at disse forhøjelser er utilstrækkelige.
De  

 øvrige elementer i lovforslaget er Enhedslisten positiv over for,  

 så Enhedslisten har derfor stillet nogle ændringsforslag.  

 Enhedslisten vil stemme for lovforslaget ved 3. behandling, hvis  

 ændringsforslag nr. 1 vedtages.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (EL), tiltrådt af et mindretal  

(SF):
 1) Nr. 1 og 2 udgår.
[Centraliseringstiltag m.v. udgår] Af	et mindretal (EL):
2) Efter nr. 7 indsættes som nyt nummer: 
»01. I § 12, stk. 1, indsættes efter nr. 2 som nyt  

 nummer: 
»3) de deltagende virksomheder opnår eller  

 styrker en dominerende stilling på markedet og de to virksomheder  

 tilsammen har en omsætning på mindst 100 mio. kr.«« [Lavere omsætningsgrænse] Af	et mindretal (EL), tiltrådt af et mindretal  

 (SF):
 3) Efter nr. 7 indsættes som nyt nummer:
» » [Styrkelse af hensynet til samfundsmæssige  

 interesser] Bemærkninger Til nr. 1 Lovforslaget sikrer, at kommuner og amter stadig selv kan  

 afgøre, om en konkurrencebegrænsning er nødvendig.  

 Forslagsstillerne er uenige i regeringens hensigt om at lægge  

 yderligere pres på kommuner og amter for at gennemføre  

 udliciteringer og privatiseringer og foreslår derfor, at bestemmelserne  

 udgår af lovforslaget.
Til nr. 2 Det afgørende er at sikre, at der kan gribes ind i  

 alle de tilfælde, hvor de deltagende virksomheder opnår eller  

 styrker en dominerende stilling på markedet.
Det kan efter  

 forslagsstillernes opfattelse ske ved en betydelig lavere omsætning end  

 den nuværende omsætningsgrænse.
Til nr. 3 Der er set en række eksempler på fusioner, som  

 har alvorlige negative effekter på en række væsentlige  

 samfundsmæssige interesser, uden at der tilsyneladende er mulighed for,  

 at der kan gribes ind.
Denne uacceptable tilstand vil dette  

 ændringsforslag bedre.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 171 Bilagsnr.
