Bekendtgørelse om særlig fiskeriregulering i marine Natura 2000 områder for beskyttelse af revstrukturer1) I medfør af § 10 d, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 764 af 19. juni 2017, fastsættes:
 § 1. Bekendtgørelsen finder anvendelse på fiskeri i saltvand til beskyttelse af stenrev og boblerev i forbindelse med de marine Natura 2000 områder beskyttelsesområder, som fremgår af §§ 3 og 4.
 § 2. I denne bekendtgørelse forstås ved:
 1) Marine Natura 2000-områder: Den definition af internationale naturbeskyttelsesområder og arter, for hvilket et område er udpeget, der fremgår af lovens § 3, nr. 7.
2) Bundslæbende redskaber: Fiskeredskaber, som aktivt berører eller som der er risiko for har berøring med havbunden, som opregnet i bilag 20, afsnit I for redskabskoder.
Fiskeredskaber, hvis anvendelse kræver trukne og omkredsende redskaber, betragtes som bundslæbende redskaber.
 3) Passive redskaber: Ethvert fiskeredskab, hvis anvendelse ikke kræver, at det bevæges aktivt, herunder hildingsgarn, indfiltringsnet, toggegarn, bundgarn, langliner, tejner og fælder, som opregnet i bilag 20, afsnit II for redskabskoder.
 § 3. Fiskeri med bundslæbende redskaber er ikke tilladt i følgende afgrænsede områder:
 1) Område 1: Rev i Natura 2000 området Mejl Flak beliggende i Århus Bugt, jf. bilag 1.
 2) Område 2: Natura 2000 området Stenrev sydøst for Langeland, jf. bilag 2.
 3) Område 3: Rev i Natura 2000 området Kirkegrund ved Knudshoved Odde, jf. bilag 3.
 4) Område 4: Rev i Natura 2000 området Bøchers Grund syd for Møn, jf. bilag 4.
 5) Område 5: Rev i Natura 2000 området Hesselø med omliggende stenrev, beliggende i sydlige Kattegat, jf. bilag 5.
 6) Område 6: Rev i Natura 2000 området Havet og kysten mellem Præstø Fjord og Grønsund, jf. bilag 6.
 7) Område 7: Rev i Natura 2000 området Smålandsfarvandet nord for Lolland, Guldborg Sund, Bøtø Nor og Hyllekrog-Rødsand, jf. bilag 7.
 8) Område 8: Rev i Natura 2000 området Lillebælt, jf. bilag 8.
 9) Område 9: Rev i Natura 2000 området Sydfynske Øhav, jf. bilag 9.
 10) Område 10: Rev i Natura 2000 området Stevns Rev, jf. bilag 10.
 11) Område 11: Rev i Natura 2000 området Horsens Fjord, havet øst for Endelave, jf. bilag 11.
 12) Område 12: Rev og boblerev i Natura 2000 området Hirsholmene, havet vest herfor og Ellinge å´s udløb, jf. bilag 12.
 13) Område 13: Rev i Natura 2000 området Stavns Fjord, Samsø Østerflak og Nordby Hede, jf. bilag 13.
 14) Område14: Rev i Natura 2000 området Nakskov Fjord og inderfjord, jf. bilag 14.
 § 4. For fiskeri i det i § 3, punkt 12, nævnte område Hirsholmene, havet vest herfor og Ellinge Å´s udløb forbydes alle fiskeriaktiviteter ved de boblerev, der er afgrænset i bilag 12, afsnit II, herunder også anvendelse af passive fiskeredskaber.
 Stk. 2. Fiskeri med anvendelse af passive redskaber, er desuden forbudt på og omkring boblerev i følgende Natura 2000 områder:
 1) Herthas Flak, jf. bilag 15.
 2) Læsø Trindel og Tønneberg Banke, jf. bilag 16.
 3) Havet omkring Nordre Rønner, jf. bilag 17.
 4) Store Middelgrund, jf. bilag 18.
 5) Strandenge på Læsø og havet syd herfor, jf. bilag 19.
 § 5. Med bøde straffes den, der overtræder eller forsøger at overtræde §§ 3 og 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft den 1. januar 2018.
 Stk. 2. Bekendtgørelse nr. 1048 af 28. august 2013 om særlig fiskeriregulering i marine Natura 2000 områder til beskyttelse af rev ophæves.
Udenrigsministeriet, den 3. december 2017 Karen Ellemann / Bjørn Wirlander Bilag 1 Område 1, jf. § 3, nr. 1, Natura 2000 området Mejl Flak Rev afgrænset ved følgende positioner:
Bilag 2 Område 2, jf. § 3, nr. 2, Natura 2000 området Stenrev sydøst for Langeland Rev afgrænset ved følgende positioner:
Bilag 3 Område 3, jf. § 3, nr. 3, Natura 2000 området Kirkegrund Rev afgrænset ved følgende positioner:
Bilag 4 Område 4, jf. § 3, nr. 4, Natura 2000 området Bøchers Grund Rev afgrænset ved følgende positioner:
Bilag 5 Område 5, jf. § 3, nr. 5, Natura 2000 området Hesselø med omliggende stenrev Rev afgrænset ved følgende positioner:
Bilag 6 Område 6, jf. § 3, nr. 6, Natura 2000 området Havet og kysten mellem Præstø Fjord og Grønsund Rev afgrænset ved følgende positioner:
Bilag 7 Område 7, jf. § 3, nr. 7, Natura 2000 området Smålandsfarvandet nord for Lolland, Guldborg Sund, Bøtø Nord og Hyllekrog-Rødsand Rev afgrænset ved følgende positioner:
Bilag 8 Område 8, jf. § 3, nr. 8, Natura 2000 området Lillebælt Rev afgrænset ved følgende positioner:
Bilag 9 Område 9, jf. § 3, nr. 9, Natura 2000 området Sydfynske Øhav Rev afgrænset ved følgende positioner:
Bilag 10 Område 10, jf. § 3, nr. 10, Natura 2000 området Stevns Rev Rev afgrænset ved følgende positioner:
Bilag 11 Område 11, jf. § 3, nr. 11, Natura 2000 området Horsens Fjord, havet øst for Endelave Rev afgrænset ved følgende positioner:
Bilag 12 Område 12, jf. § 3, nr. 12, Natura 2000 området  Hirsholmene, havet vest herfor og Ellinge å´s udløb I.
Revstrukturer afgrænset ved følgende positioner:
II.
Boblerev i Natura 2000 området Hirsholmene, jf. § 4, stk. 1.  afgrænset ved følgende positioner:
Bilag 13 Område 13, jf. § 3, nr. 13, Natura 2000 området  Stavns Fjord, Samsø Østerflak og Nordby Hede Rev afgrænset ved følgende positioner:
Bilag 14 Område 14, jf. § 3, nr. 14, Natura 2000 området  Nakskov Fjord og inderfjord Rev afgrænset ved følgende positioner:
Bilag 15 Område 15, jf. § 4, stk. 2, nr. 1, Natura 2000 området Herthas Flak I.
Boblerevsstrukturer afgrænset ved følgende positioner:
Bilag 16 Område 15, jf. § 4, stk. 2, nr. 2, Natura 2000 området Læsø Trindel og Tønneberg Banke I.
Boblerevsstrukturer afgrænset ved følgende positioner:
Bilag 17 Område 15, jf. § 4, stk. 2, nr. 3, Natura 2000 området Havet omkring Nordre Rønner I.
Boblerevsstrukturer afgrænset ved følgende positioner:
Bilag 18 Område 15, jf. § 4, stk. 2, nr. 4, Natura 2000 området Store Middelgrund I.
Boblerevsstrukturer afgrænset ved følgende positioner:
Bilag 19 Område 15, jf. § 4, stk. 2, nr. 5, Natura 2000 området Strandenge på Læsø og havet syd herfor I.
Boblerevsstrukturer afgrænset ved følgende positioner:
Bilag 20 Redskabskoder for fiskeredskaber, hvis anvendelse begrænses i de i bekendtgørelsen anførte marine Natura 2000 områder I.
Aktive fiskeredskaber II.
Passive fiskeredskaber *) Kræver aktiv bevægelse, men betragtes her som passive fiskeredskaber.
1) Bekendtgørelsen indeholder bestemmelser, der gennemfører dele af Rådets direktiv 92/43/EØF af 12. maj 1992 om bevaring af naturtyper samt vilde dyr og planter EF-Tidende 1992 nr.
L 206, side 7, som senest ændret ved Rådets direktiv 2013/17/EF af 13. maj 2013, EU-Tidende 2013 nr.
L 158, side 193.
