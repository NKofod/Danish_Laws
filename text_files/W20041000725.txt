Klage  

 over manglende tandreguleringsbehandling Nævnet fandt ikke anledning til kritik af  

 specialtandlægerne, idet de foretog en korrekt risikovurdering, da de  

 vurderede, at der ikke forelå indikation for tandreguleringsbehandling i  

 kommunalt regi.
 Nævnet lagde vægt på at afgørelsen af, om der  

 foreligger indikation for tandreguleringsbehandling, beror på et skøn.
 Det fremgik af journalen, at der ikke var  

 bidfunktionelle symptomer.
Studiemodeller og profilrøntgenbillede viste, at der  

 var et dybt bid, og at fortænderne i over- og underkæben var skæve samt, at  

 især underkæbefortænderne var slidte.
Det dybe bid var velafstøttet og  

 stabilt.
 Det var nævnets vurdering, at der blev angivet  

 relevante diagnoser, der bekræftedes af de fremsendte gipsmodeller, dias og  

 profilrøntgenbillede.
Det var endvidere nævnets vurdering, at der ikke var  

 risiko for skader på tandkød.
Der var ikke risiko for funktionsforstyrrelser.  

 Skævheden af fortænderne i over- og underkæben var ikke sådan, at udseende  

 afveg således, at det var invaliderende.
Sliddet af underkæbefortænderne var  

 moderat og ville næppe forværres med den eksisterende tandstilling.
Der var  

 således ikke tale om ekstremt slid på tænder ved tæt dybt bid.
 På denne baggrund var det nævnets opfattelse, at  

 specialtandlægerne anlagde en korrekt risikovurdering, da de vurderede  

 behovet  

 for tandreguleringsbehandling.
