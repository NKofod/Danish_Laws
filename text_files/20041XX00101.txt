Skriftlig fremsættelse (11. november 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om offentlig sygesikring, lov om social pension og  

 lov om højeste, mellemste, forhøjet almindelig og almindelig førtidspension  

 m.v. (Ændring af regler om tilskud til lægemidler) (Lovforslag nr.
L 102).
 Med lovforslaget gennemføres dele af  

 aftale om udmøntning af forslag på medicinområdet (medicinaftalen), som den  

 26.  

 oktober 2004 blev indgået mellem Venstre, Socialdemokratiet, Dansk  

 Folkeparti,  

 Det Konservative Folkeparti, Socialistisk Folkeparti, Det Radikale Venstre,  

 Enhedslisten og Kristendemokraterne.
Initiativerne, som blev aftalt gennemført med  

 medicinaftalen, har udgangspunkt i anbefalingerne fra Udvalget om  

 Medicintilskud, som i maj 2004 i enighed afgav betænkningen  

 Medicintilskud og  

 rigtig anvendelse af lægemidler.
Den overordnede målsætning med  

 lovforslaget  

 er at sikre en rationel lægemiddelanvendelse og medvirke til, at patienter i  

 Danmark sikres mest mulig sundhed for de ressourcer, som af samfundet  

 afsættes  

 til behandling med lægemidler med henblik på, at patienterne også fremover  

 skal  

 kunne tilbydes tidssvarende og relevant behandling af høj standard med  

 råderum  

 til indførelse af nye behandlingsmuligheder.
Lovforslaget indebærer, at der indføres et  

 tilskudsprissystem, hvor tilskudsprisen, som lægges til grund for beregningen  

 af medicintilskud, fastsættes til prisen på det i Danmark billigste  

 markedsførte synonyme lægemiddel.
Initiativet har til formål at tilskynde  

 læger  

 og patienter til at flytte forbruget til det billigste lægemiddel i gruppen  

 af  

 synonyme lægemidler.
Herved vil medicinudgifterne blive reduceret for såvel  

 det  

 offentlige som for patienterne selv.
Ordningen, hvorefter patienter, der ikke  

 kan tåle det billigste lægemiddel i en tilskudsgruppe, kan tildeles forhøjet  

 tilskud, videreføres.
Desuden videreføres med lovforslaget de i 2004 gældende  

 udgiftsgrænser i det behovsafhængige tilskudssystem i 2005, således at disse  

 grænser er gældende fra 1. januar 2005.
 For at indførelsen af synonyme tilskudspriser kan få den  

 fulde tilsigtede virkning, konsekvenstilpasses reglerne om helbredstillæg med  

 henblik på, at pensionister med helbredstillæg fremover får beregnet  

 helbredstillægget på baggrund af egenbetalingen i forhold til lægemidlets  

 tilskudspris.
 Med lovforslaget optages herudover en hjemmel til at  

 fastsætte nærmere regler for revurderinger af beslutninger om generelt  

 tilskud  

 til lægemidler.
Kravet om lægens påtegning af, at der er tale om en varig  

 lidelse på recepten som en betingelse for at yde tilskud til et  

 håndkøbslægemiddel, ophæves.
I stedet udvides Lægemiddelstyrelsens mulighed  

 for  

 at bevilge klausuleret tilskud til receptpligtige lægemidler til at omfatte  

 visse håndkøbslægemidler, når disse ordineres på recept.
Herved sikres en  

 mere  

 målrettet anvendelse af sygesikringsudgifterne til håndkøbslægemidler.
Med lovforslaget fastsættes det, at der ydes automatisk  

 generelt tilskud til lægemidler, der er synonyme med lægemidler, som allerede  

 er meddelt tilskud.
Desuden fastsættes det, at alle patienter, som ydes  

 tilskud  

 til et bestemt lægemiddel  enten som enkelttilskud eller som generelt  

 klausuleret tilskud  får beregnet tilskud af den samme tilskudspris.
Herudover optages der i sygesikringsloven en hjemmel til, at  

 indenrigs- og sundhedsministeren kan fastsætte nærmere regler for den  

 kommunale  

 hjemmesygeplejes adgang til oplysninger, der er registrerede om patienten i  

 de  

 personlige elektroniske medicinprofiler, når dette er relevant.
I reglerne  

 fastlægges personkredsen og kravene til samtykke m.v.
 Foruden de nævnte initiativer, som der med medicinaftalen  

 blev opnået enighed om at gennemføre, foretages med lovforslaget enkelte  

 opfølgende tilpasninger af sygesikringslovens bestemmelser om medicintilskud,  

 herunder en effektivisering af afviklingen af udligningsbeløb i  

 sygesikringens  

 eller patienternes favør samt fastlæggelse af klageadgang og partsstatus i  

 forbindelse med afgørelser om individuelle tilskud.
