I medfør af § 2 og § 3 i lov nr. 309 af 16. maj 1990 om folkekirkens institutioner til uddannelse og efteruddannelse af præster fastsættes:
Terminologi § 1.  I denne bekendtgørelse anvendes udtrykkene  

 »den permanente arbejdsgruppe« og »bestyrelsen« om den i  

 §§ 3 og 4 i lov nr. 309 af 16. maj 1990 om folkekirkens institutioner til  

 uddannelse og efteruddannelse af præster nævnte permanente arbejdsgruppe og  

 bestyrelse vedrørende folkekirkens uddannelsesinstitutioner for præster.  

 Udtrykket »institutionsudvalget« anvendes om det i § 7 i  

 Kirkeministeriets bekendtgørelse nr. 42 af 17. januar 1991 om styrelse af  

 folkekirkens institutioner til uddannelse og efteruddannelse af præster  

 nævnte institutionsudvalg.
Instituttets formål § 2.  Folkekirkens Pædagogiske Institut har som formål  

 at styrke pædagogisk virksomhed på folkekirkeligt grundlag.
Instituttets opgaver § 3.  Instituttet skal på videnskabelig basis:
 Stk. 2.  Instituttet fungerer som rådgivnings-, service-  

 og koordineringsorgan for stiftsmaterialesamlinger.
Stk. 3.  Instituttet samarbejder med beslægtede  

 institutioner og organisationer i Danmark og understøtter folkekirkens  

 kontakt med skoleverdenen.
Instituttet varetager forbindelsen til beslægtet  

 virksomhed på folkekirkens vegne, herunder de mellemkirkelige og  

 internationale forbindelser på det pædagogiske område.
 Stk. 4.  Instituttet yder undervisning på  

 Præstehøjskolen i et af bestyrelsen nærmere fastsat omfang.
 § 4.  Instituttet kan enten selv eller i samarbejde  

 med andre nedsætte projektgrupper til løsning af specifikke arbejdsopgaver  

 inden for de i § 3 nævnte arbejdsområder.
Indhold og tilrettelæggelse § 5.  Nærmere udformning af Instituttets opgaver  

 fastsættes i programplaner, der udarbejdes af rektor i samarbejde med  

 institutionsudvalget.
Programplanerne meddeles bestyrelsen.
Samtidig sendes  

 programplanerne til den permanente arbejdsgruppe til orientering.
 § 6.  Instituttet kan tilrettelægge undervisningen som  

 egne kurser eller som kurser i samarbejde med interesserede grupper og  

 institutioner.
 § 7.  Kurserne kan tilrettelægges som internatkurser  

 enten på Instituttets hjemsted eller andetsteds, således at undervisningen og  

 det daglige samvær imellem kursister og lærere danner en helhed.
 Stk. 2.  Ved internatundervisning skal deltagerne tage  

 fast ophold på kursusstedet i kursusperioden og deltage i det daglige program  

 og Instituttets fællesarrangementer.
Adgangsbetingelser § 8.  Adgang til deltagelse i Instituttets  

 undervisning har den i § 3, stk. 1, pkt. c, nævnte personkreds.
 Stk. 2.  Bestyrelsen kan efter indstilling fra rektor  

 give adgang til andre end de i stk. 1 nævnte.
 Stk. 3.  Bestyrelsen kan fastsætte regler om fordeling  

 af kursuspladser mellem de i § 3, stk. 1, pkt. c, nævnte grupper.
Andre bestemmelser § 9.  Folkekirkens Pædagogiske Institut ledes af  

 rektor.
Rektor er ansvarlig overfor bestyrelsen, som påser, at Instituttets  

 opgaver udføres på videnskabeligt grundlag.
 § 10.  Instituttets undervisning i henhold til den i §  

 5 nævnte programplan er gratis.
 Stk. 2.  Undervisningsmaterialer og eventuelle udgifter  

 til kost og logi betales ikke af Instituttet, dog således at præster, ansat i  

 folkekirken, ved internatundervisning alene refunderer instituttet et beløb  

 pr. døgn for kost efter Finansministeriets regler om fradrag i tjenestemænds  

 løn for naturalydelser.
§ 11.  Klager over rektors afgørelser i henhold til  

 denne bekendtgørelse indgives til rektor.
Hvis en klage ikke tages til følge,  

 og klageren fastholder klagen, videresender rektor klagen til bestyrelsen,  

 bilagt en udtalelse.
Stk. 2.  Klager over bestyrelsens afgørelser i henhold  

 til denne bekendtgørelse indgives til bestyrelsen.
Hvis en klage ikke tages  

 til følge, og klageren fastholder klagen, videresender bestyrelsen klagen til  

 Kirkeministeriet, bilagt en udtalelse.
 Stk. 3.  Fristen for indgivelse af klager er 4 uger fra  

 den dag, afgørelsen er meddelt den pågældende.
Ikrafttræden § 12.  Bekendtgørelsen træder i kraft den 1. august  

 1993.
