 Afdækning af ricisi m.v. ved massekonvertering.
Behovet for garantistillelse i forbindelse med massekonvertering af  

 boliglån er blevet undersøgt.
Den garanti, der udstedes til afdækning af  

 realkreditinstituttets risiko indtil der foreligger tinglyst anmærkningsfrit  

 pantebrev for det nye lån, skal dække den maksimale risiko som instituttet  

 løber i forbindelse hermed.
Garantien skal være udformet som en  

 anfordringsgaranti og stillet af et pengeinstitut eller  

 skadeforsikringsselskab.
Forskellen mellem restgæld på det gamle lån og  

 hovedstol på det nye skal være dækket.
Desuden skal omkostninger til  

 reetablering af den oprindelige panteretsstilling indenfor tgl. §§ 40-41  

 dækkes.
Altså en margingaranti.
Realkreditinstituttet skal have garantierklæringen senest ved lånets  

 udbetaling, og garantien skal kunne gøres gældende, såfremt det nye pantebrev  

 ikke leveres i anmærkningsfri stand.
Garantibeløbet anvendes til et  

 ekstraordinært afdrag på det nye lån.
 Har det nye lån solidarisk hæftelse i modsætning til det gamle, anvendes  

 garantibeløbet til dækning af omkostningerne ved ydelse af et lån, og  

 indfrielse af lånet med solidarisk hæftelse.
 Garantien skal kunne dække summen af forskellen mellem det nye låns  

 hovedstol og det gamle låns restgæld, samt 5 % af det nye låns hovedstol.
 Tilsynet kan indtil videre acceptere, at der gives en længere frist for  

 indlevering af tinglyst anmærkningsfrit pantebrev.
