Optagelse  

 i a-kassen Ankenævnet har behandlet Deres klage på møde den 22.  

 januar 2004.
Nævnet traf denne A F G Ø R E L S E De kan optages som nyuddannet i a-kassen på baggrund af  

 Deres uddannelse som meritlærer.
B E G R  

 U N D E L S E Ankenævnet har ved afgørelsen lagt til grund, at   

 	  

 De har været  

 indskrevet på uddannelsen til folkeskolelærer i perioden august 1998 til juni  

 2003,   

 	  

 De har fået  

 godskrevet dele af folkeskolelæreruddannelsen til meritlæreruddannelsen,   

 	  

 De ved eksamensbevis  

 af 5. august 2003 har bestået eksamen som meritlærer,   

 	  

 De ikke har været  

 indskrevet på eller har deltaget i uddannelsen til meritlærer, og   

 	  

 De har fået udstedt  

 eksamensbeviset efter Undervisningsministeriets regler for udstedelse af  

 bevis  

 for meritlæreruddannelsen til personer, der ikke har været indskrevet på  

 uddannelsen.
Ifølge § 4 i bekendtgørelse nr. 560 af 4. juli 2002 om  

 optagelse af lønmodtager eller nyuddannet i en a-kasse kan personer, der har  

 gennemført en uddannelse af mindst 18 måneders eller 3 semestres varighed,  

 optages.
For at uddannelsen kan give adgang til optagelse, skal uddannelsen  

 dog  

 berettige til SU og give erhvervskompetence inden for en kasses faglige  

 område,  

 jf. § 5.
 Direktoratet har i Rundskrivelse nr. 37/02 godkendt, at  

 uddannelsen til meritlærer giver adgang til optagelse med rettigheder som  

 nyuddannet, selvom uddannelsen ikke er SU-berettigende.
 Det bestemmes videre i § 6 i bekendtgørelsen, at såfremt en  

 del af en tidligere gennemført uddannelse kan overføres til en ny uddannelse,  

 er optagelse betinget af, at den samlede uddannelse under ét udgør mindst 18  

 måneder eller 3 semestre.
 Ankenævnet har ved afgørelsen lagt vægt på, at De har fået  

 overført dele af folkeskolelæreruddannelsen til meritlæreruddannelsen i et  

 sådan omfang, at De uden at have været indskrevet og fulgt  

 meritlæreruddannelsen opfylder betingelserne for at have gennemført  

 meritlæreruddannelsen og dermed få udstedt et eksamensbevis.
 Ankenævnet har endvidere lagt vægt på, at Deres samlede uddannelse  

 har varet ca. 4 år.
 Ankenævnet finder, at De på baggrund af uddannelsen til meritlærer  

 opfylder kravene til optagelse i en a-kasse.
 De kan således optages i a-kassen som nyuddannet.
 Ankenævnet henviser til § 41 i lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002, §§ 1, 4, 5 og 6 i direktoratets bekendtgørelse nr. 560 af 4. juli  

 2002 om optagelse som lønmodtager eller nyuddannet i en a-kasse, og  

 §§ 2,  

 3 og 5 i direktoratets bekendtgørelse nr. 340 af 12. maj 2003 om uddannelse  

 til  

 meritlærer.
 Ankenævnet ændrer således ankenævnets afgørelse af 12. september  

 2003.
På ankenævnets vegne Xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
xx Arbejdsløshedskasse  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  xx har i brev af 26. juni 2003 bekræftet, at De den 28. juni  

 2003 er dimitteret som meritlærer.
 De har på overflytningsblanket modtaget i xx Arbejdsløshedskasse  

 den 30. juni 2003 og i xx den 4. og den 9. juli 2003 oplyst, at De ønsker  

 overflytning på grund af afsluttet uddannelse, og at uddannelsen er afsluttet  

 den 28. juni 2003.
 De har på ledighedserklæring for nyuddannede modtaget i xx den 4.  

 juli 2003 oplyst, at uddannelsen er begyndt i august 1998 og afsluttet den  

 28.  

 juni 2003.
 A-kassen har i brev af 29. juli 2003 bedt Dem indsende kopi af  

 Deres eksamensbevis eller andet, hvoraf det fremgår, at De har bestået fag  

 svarende til 18 måneders normerede studier.
 Det fremgår af Bevis for bestået eksamen som meritlærer af 5.  

 august 2003 fra xx, at De i 2003 har bestået eksamen som meritlærer i henhold  

 til bekendtgørelse nr. 346 af 22. maj 2002 om uddannelsen til meritlærer og  

 har  

 opnået nedennævnte bedømmelser:
Pædagogiske fag og praktik ECTS-point Bedømmelse almen didaktik * 8 praktik 18 bestået psykologi * 7 pædagogik * 6 skolen i samfundet * 7 * De pædagogiske fag udgør i alt 42 ECTS-point Liniefag ECTS-point Bedømmelse Billedkunst 33 10 Dansk 42 mundtligt 8 skriftligt 6 A-kassen har i brev af 18. august 2003 truffet afgørelse om, at De  

 ikke kan optages som nyuddannet i a-kassen på baggrund af Deres uddannelse  

 som  

 meritlærer.
Afgørelsen er begrundet i, at De alene har fået udstedt et  

 eksamensbevis  

 som meritlærer og dermed ikke opfylder kravet om uddannelsens varighed og  

 deltagelse heri.
Det fremgår af brevet, at De på Deres ansøgning om optagelse ikke  

 har angivet en dato for, hvornår De er påbegyndt uddannelsen til meritlærer,  

 men at De på Deres ledighedserklæring og telefonisk over for a-kassen har  

 oplyst,  

 at uddannelsen er påbegyndt i august 1998. Det fremgår videre, at dette efter  

 de foreliggende oplysninger hænger sammen med, at De har været indskrevet på  

 den ordinære SU-uddannelse til folkeskolelærer, og at det er beståede fag  

 herfra, der er blevet konverteret til meritlæreruddannelsen.
De har således  

 ikke været indskrevet på og deltaget i selve meritlæreruddannelsen, som er  

 udbudt under åben uddannelse.
De har i brev modtaget i a-kassen den 22. august 2003 klaget over  

 afgørelsen.
De oplyser i brevet, at De har udfyldt en optagelsesblanket til  

 meritlæreruddannelsen og har taget skriftlig dansk eksamen, mens De var  

 optaget.
De anfører, at hvor a-kassen fokuserer meget på uddannelsens  

 varighed,  

 mener De, at det er det faglige niveau, som burde være afgørende.
De oplyser videre, at meritlærerbeviset er udstedt i direkte  

 forlængelse af en uddannelse til folkeskolelærer.
De anfører, at der burde  

 skabes mulighed for, at lærerstuderende, såfremt de opfylder de faglige krav  

 indeholdt i meritlæreruddannelsen, bliver ligestillet med nyuddannede  

 meritlærere med dimittendrettigheder.
De bemærker, at dette også set udfra et  

 samfundsøkonomisk synspunkt vil være at foretrække.
 A-kassen har med brev af 25. august 2003 oversendt sagen til  

 direktoratet, idet man har fastholdt den trufne afgørelse.
 A-kassen oplyser i brevet bl.a., at man har noteret, at det af  

 klagen fremgår, at De har været indskrevet på meritlæreruddannelsen og har  

 bestået skriftlig dansk, men at a-kassen imidlertid ikke efter skriftlig  

 forespørgsel har modtaget dokumentation for reel optagelse og deltagelse på  

 meritlæreruddannelsen eller dokumentation for, at der er fag, som er bestået  

 på  

 meritlæreruddannelsen.
 A-kassen oplyser videre, at det fremgår af klagen inklusive bilag,  

 at De har været indskrevet på det 4-årige ordinære studium til  

 folkeskolelærer  

 fra 1998 og frem til udstedelsen af meritlærerbevis, og at det er fag herfra,  

 der danner grundlag for udstedelsen af beviset.
 Direktoratet har den 27. august 2003 modtaget Deres brev af 26.  

 august 2003. De oplyser i brevet,  

  

 at  

  

 De den 26. august 2003 modtog kopi af a-kassens brev til direktoratet vedr.  

 xx,  

  

 at  

  

 det af brevet fremgår, at  

 direktoratet ikke har modtaget tillæg til nævnte klage sendt til a-kassen den  

 22. august 2003, og  

  

 at  

  

 De derfor  

 sender disse oplysninger direkte til direktoratet.
 De oplyser i brevet videre,  

  

 at  

  

 De i foråret henvendte Dem telefonisk til a-kassen, fordi De ville vide,  

 hvordan De stod, hvis De fik udstedt et meritlærerbevis på baggrund af de  

 fag,  

 som De havde bestået på den ordinære læreruddannelse efter 97-loven, og  

  

 at  

  

 De fik oplyst, at såfremt rektor på  

 xx ville udstede et meritlærerbevis, ville De være dagpengeberettiget.
 De oplyser,  

  

 at  

  

 De  

 herefter tog kontakt til rektor og anmodede om at få et meritlærerbevis  

 udstedt, og  

  

 at  

  

 De på seminariet  

 udfyldte en optagelsesblanket og samtidig bestod faget skriftlig dansk.
 De bemærker, at De har handlet ud fra den vejledning, som De har  

 fået af a-kassen.
 Vedlagt Deres brev var kopi af brev af 25. august 2003 fra  

 a-kassen til Dem om Deres overflytning til a-kassen fra xx.
Direktoratet har den 3. september 2003 modtaget et brev fra  

 a-kassen med bilag til Deres klagesag.
Det fremgår af brevet, at der er tale  

 om  

 2 skrivelser fra Dem af henholdsvis 26. august 2003 og 22. august 2003.  

 A-kassen oplyser, at bilagene ikke har givet a-kassen anledning til at ændre  

 afgørelsen.
 A-kassen oplyser også, at det fremgår af a-kassens vedtægt, at man  

 kan optages i a-kassen som meritlærer under forudsætning af, at man i øvrigt  

 opfylder de almindelige krav, og hermed også de krav, der stilles til en  

 gennemført  

 uddannelse.
 A-kassen oplyser endvidere, at a-kassen har mange kontakter med  

 lærerstuderende, som nærmer sig afslutningen af studiet  fx i  

 forbindelse med,  

 at de begynder at arbejde som lærere inden uddannelsens afslutning, at de  

 overvejer  

 at begynde som lærere under studiet, eller hvor det trækker ud med  

 afslutningen.  

 I den (de) situation(er) vejleder a-kassen om muligheder for optagelse, men  

 også om konsekvenser for manglende dagpengeret ved fortsat uddannelse.
 Endelig oplyser a-kassen, at man ikke har notater, der kan  

 bekræfte, at a-kassen skulle have oplyst til Dem, at man uden videre er  

 dagpengeberettiget med et meritlærerbevis.
De har i brev af 22. august 2003, som tillæg til Deres klage,  

 oplyst, at a-kassen i foråret telefonisk har oplyst til Dem, at De ville være  

 dagpengeberettiget, såfremt rektor på xx ville udstede et meritlærerbevis  

 (800  

 kr.), idet De havde bestået de fag, som var indeholdt i beviset.
De har  

 (således) handlet ud fra den vejledning, som De har fået af a-kassen.
 Deres brev af 26. august 2003 er det brev, som De også har sendt  

 til direktoratet.
 xx ved rektor xxx har den 12. september 2003 telefonisk over for  

 direktoratet oplyst, at De ikke har været indskrevet på  

 meritlæreruddannelsen,  

 men har fået udstedt et eksamensbevis for meritlæreruddannelsen efter  

 Undervisningsministeriets  

 regler for udstedelse af bevis for meritlæreruddannelsen til personer, der  

 ikke  

 har været indskrevet ved uddannelsen.
xxx har videre oplyst, at årsagen hertil er, at De - som følge af  

 at De har gennemført det meste af den ordinære læreruddannelse - allerede  

 opfyldte kravene til kompetencer ved uddannelsens afslutning.
De har således  

 fulgt den ordinære læreruddannelse i 4 år, men har ikke gennemført denne  

 .
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 12. september 2003 denne  

 afgørelse:
  De kan ikke optages som nyuddannet i a-kassen på baggrund af  

 Deres uddannelse som meritlærer.
Begrundelse Personer, som har gennemført en erhvervsmæssig  

 uddannelse af mindst 18 måneders varighed, har ret til optagelse.
Det fremgår af § 41, stk. 1, nr. 3, litra b, i lov om  

 arbejdsløshedsforsikring m.v.
Det fremgår også af § 4 i bekendtgørelse  

 nr.  

 560 af 4. juli 2002 om optagelse som lønmodtager eller nyuddannet i en  

 a-kasse.
Der kan som udgangspunkt således alene ske optagelse på baggrund  

 af et samlet uddannelsesforløb,  

  

 der er  

 normeret til at vare og faktisk har varet  

  

 mindst 18 måneder eller 3 halvårlige  

 semestre.
Det er uddannelsens længde som fuldtidsstudium, der skal lægges til  

 grund ved bedømmelsen af varigheden, jf. § 4, stk. 2, i nævnte  

 bekendtgørelse.
 For at en uddannelse skal give adgang til optagelse, skal  

 uddannelsen endvidere berettige til støtte inden for klippekortet efter lov  

 om  

 Statens Uddannelsesstøtte og give erhvervskompetence inden for en a-kasses  

 faglige område, jf. § 5, stk. 1, i nævnte bekendtgørelse om  

 optagelse.
 Direktoratet kan dog godkende, at andre uddannelser giver adgang  

 til optagelse, jf. bekendtgørelsens § 5, stk. 3.
 Direktoratet har 17. september 2002 godkendt, at uddannelsen til  

 meritlærer giver adgang til optagelse med rettigheder som nyuddannet, selv om  

 uddannelsen  

 ikke er SU-berettigende.
 Direktoratet har ved afgørelsen af Deres sag lagt vægt på,  

 uddannelsesinstitutionen i henhold til bekendtgørelse om uddannelsen til  

 meritlærer bestemmer indholdet af uddannelsen for den enkelte studerende på  

 grundlag af dennes tidligere erhvervede kvalifikationer.
Uddannelsen er således ikke normeret til at vare et bestemt antal  

 årsværk.
Undervisningsministeriet har oplyst, at uddannelsen kan vare op til  

 2  

 år.
 Der er også lagt vægt på, at den studerende i henhold til bekendtgørelse  

 om uddannelsen til meritlærer ved uddannelsens afslutning skal have en samlet  

 kompetence svarende til 2 liniefag og de 4 pædagogiske fag samt praktik, som  

 beskrevet i bekendtgørelse om uddannelse af lærere til folkeskolen.
Der er herunder lagt vægt på, at det er muligt at få udstedt et  

 eksamensbevis uden at have været indskrevet på meritlæreruddannelsen, det vil  

 sige uden faktisk at have deltaget i uddannelsen.
Dette er tilfældet, når en  

 person allerede opfylder kravene til kompetencer ved uddannelsens afslutning.
 Direktoratet har lagt vægt på,  

  

 at  

  

 De ikke har været indskrevet på meritlæreruddannelsen, men har  

 fået udstedt et eksamensbevis efter Undervisningsministeriets regler for  

 udstedelse af bevis for meritlæreruddannelsen til personer, der ikke har  

 været  

 indskrevet ved uddannelsen, og  

  

 at  

  

 årsagen hertil er, at De - som følge af at De har gennemført det meste af den  

 ordinære læreruddannelse - allerede opfyldte kravene til kompetencer ved  

 uddannelsens afslutning.
Direktoratet har således lagt vægt på, at De ikke faktisk har  

 deltaget i uddannelsen til meritlærer.
Den uddannelse, De har gennemført  

 (meritlærer), har således ikke været af mindst 18 måneders varighed.
 Det fremgår af § 6, stk. 1 i nævnte bekendtgørelse om  

 optagelse, at når en del af en tidligere gennemført uddannelse kan  

 (merit)overføres til en ny uddannelse, er optagelse dog betinget af, at den  

 samlede uddannelse under ét udgør mindst 18 måneder eller 3 semestre.
 Direktoratet har i den forbindelse lagt vægt på, at der ved  

 uddannelsen til meritlærer ikke gives egentlig merit for tidligere uddannelse  

 og/eller erhvervserfaring, men at tidligere uddannelse og/eller  

 erhvervserfaring er adgangskrav til uddannelsen og samtidig danner grundlag  

 for  

 indholdet af den enkelte studerendes uddannelse, idet det på den baggrund  

 vurderes, hvad den studerende mangler af kompetencer i forhold til  

 uddannelsens  

 krav.
 Uanset at De har mindst 18 måneders uddannelse på den ordinære  

 læreruddannelse, er der ikke tale om, at der på meritlæreruddannelsen gives  

 merit for denne uddannelse i henhold til bekendtgørelsens § 6.
 Det er herefter direktoratets opfattelse, at De ikke opfylder  

 kravet om, at uddannelsen skal være af mindst 18 måneders varighed, jf.  

 arbejdsløshedsforsikringslovens § 41, stk. 1, nr. 3, litra b, og  

 § 4 i nævnte bekendtgørelse om optagelse.
 De kan derfor ikke optages som nyuddannet i a-kassen på baggrund  

 af Deres uddannelse som meritlærer.
 Som sagen er oplyst, mener direktoratet ikke at kunne lægge Deres  

 oplysning om, at De ved telefonisk henvendelse til a-kassen i foråret fik  

 oplyst, at såfremt De fik udstedt et meritlærerbevis, ville De være  

 dagpengeberettiget, til grund.
Der er herved lagt vægt på, at der ikke foreligger et notat om  

 a-kassens vejledning.
Endvidere er lagt vægt på a-kassens oplysninger om,  

 hvad  

 a-kassen normalt vejleder om.
Endelig er der lagt vægt på, at kravet til  

 uddannelsens  

 varighed er et helt grundlæggende og i loven fastsat krav, hvorfor det har  

 formodningen imod sig, at a-kassen skulle have vejledt om, at De kunne  

 optages  

 alene på baggrund af udstedelsen af et eksamensbevis.
3. Klagen til  

 ankenævnet Ved brev af 2. oktober 2003 klagede De over  

 direktoratets afgørelse, idet de anførte følgende:
 Sagsfremstilling:
 På grund af familiemæssige problemer og manglende mulighed for at  

 skifte liniefag (matematik) er det ikke lykkedes for mig at få en fuld  

 læreruddannelse.
Derfor tog jeg kontakt til lektor på xx vedr. udstedelse af  

 meritlærerbevis i år 2007. Såfremt jeg opfyldte kravene til indholdet i  

 meritlæreruddannelsen vil dette kunne lade sig gøre.
Beviset kunne først  

 udstedes efter den nye uddannelse var startet på seminarierne.
Arbejdsdirektoratets begrundelse s.

  

 3/10 Citat:  

 Som sagen er oplyst, mener  

 direktoratet ikke at kunne lægge Deres oplysninger om, at De ved telefonisk  

 henvendelse  

 til a-kassen i foråret fik  

 oplyst, at såfremt De  

 fik udstedt et meritlærerbevis, ville De være  

 dagpengeberettiget, til grund  

.
Jeg fastholder, at jeg har modtaget oplysninger om det  

 modsatte fra xx's konsulent xxx og handlet udfra hans vejledning. (Se kopi af  

 telefonliste opkald til tlf. xx xx xx xx) den 17.01.03 kl. 14.16 - konkret  

 forespørgsel, den 11.08.03 kl. 12.17 - hvor han bekræftede hvad han tidligere  

 havde fortalt mig, og ville undersøge hvorfor jeg ikke endnu havde fået  

 dagpenge.
Henvendelser fra før 01.08.2002 kan ikke dokumenteres, da jeg ikke  

 kan fremskaffe  

 tlf. lister  


  

 fra  

 før denne dato.
Primo 2003 (17.01.03) tog jeg kontakt til xx's konsulent for xx  

 Amt xxx på tlf. xx xx xx xx for at få at vide hvilke rettigheder jeg havde  

 med  

 hensyn til medlemskab og dagpengeret.
Jeg fortalte ham at mit meritlærerbevis  

 blev udstedt på baggrund af fag fra den almindelige læreruddannelse og i  

 forlængelse  

 heraf.
Endvidere fik han oplyst at jeg  

  

 ikke  

  

 havde en komplet læreruddannelse, men manglede skr. matematik.
Se opkald på  

 tlf. liste (bilag 1, side 1) Citat fra side 3/90 :« Der er  

 herved lagt  

 vægt på, at  

 der  

  

 ikke  

 foreligger et notat om a-kassens vejledning.
Endvidere er lagt vægt på  

 a-kassens oplysninger om, hvad a-  

 kassen  

 normalt vejleder  

om  

. .... Eksamensbevis«.
 Her henvises til xx  

  

 brev af den 02.09.2003  

  

 underskrevet af xxx hvori man føler det vigtigt at  

 præcisere normale arbejdsrutiner med hensyn til de  

  

 mange  

  

 henvendelser fra lærerstuderende som ønsker at afbryde deres  

 uddannelse.
Jeg har talt med xxx vedr. min situation.
Af samtalen fremgik det  

 at xx pt. har tre som er i nogenlunde samme situation som mig.
D.v.s. har  

 fået  

 udstedt et  

  

 meritlærerbevis  

  

 på  

 baggrund af fag fra en almindelig læreruddannelse.
 Man skelner ikke mellem lærerstuderende som afbryder deres uddannelse  

 for at undervise i folkeskolen og lærerstuderende efter 97-loven som får  

 udstedt et  

  

 meritlærerbevis.
Senere kontaktede jeg xxx igen, se tlf. liste 7 (11.08.03),og  

  

 præciserede  

  

 at mit meritlærerbevis blev  

 udstedt på baggrund af en ikke fuldført lærereksamen efter 97-loven og for at  

 få bekræftet de oplysninger han tidligere havde givet mig.
Igen fortalte han  

 mig at jeg kunne optages i xx og var dagpengeberettiget og at han ville  

 undersøge hvorfor jeg endnu ikke havde modtaget dagpenge. (Se xx´s brev af d.  

 02.09.2003). På grund af ferie, ekstraordinære nye tilmeldinger til xx er det  

 utroligt svært at komme igennem tlf. til xx på tlf. xx xx xx xx i denne  

 periode.
 Jeg kender ikke xx´s forretningsgange vedr. henvendelser fra deres  

 medlemmer, men der burde være et notat fra den 11.08.2003  

 vedr. min henvendelse  

 til xxx, idet han lovede at undersøge sagen nærmere.
 Jeg mener der hersker en del tvivl om hvordan man skal takle den  

 nye meritlæreruddannelse og at lovgrundlaget ikke er  

 gennemtænk/mangler/uklar,  

 idet de første meritlærere først dimmenterer i år 2004. Derfor har  

 arbejdsdirektoratet  

 bl.a. fundet det nødvendigt at udsende  

  

 rundskrivelse  

 nr. 68103 af  

d.  



02.09.2003.Bladet  

  

 Folkeskolen nr. 37 af 11 september 2003,  

 side 4 har endvidere et notat om  

 meritlærernes manglende dagpengeret.
Vedr. tlf.  

 -lister Jeg kan oplyse at vi har 2 telefoner, henholdsvis  

tlf. nr  

. xx xx xx xx og tlf. xx xx  

 xx xx.
Jeg har ikke kunnet få lister fra før d. 01.08.2003  

,  

  

 da TDC ikke har lister  

 fra før denne dato.
Hvis et  

tlf. nr. er  

  

 et undernummer har jeg ikke mulighed  

 for at se hvem jeg har ringet til, da dette ikke fremgår af TDC's søgeprogram  

 på nettet.
Opkald fra tlf. xx xx xx xx (firmatlf.) kan man ikke, som  

 privatperson, få samtlige tlf. cifre udleveret.
Endvidere har jeg ikke  

 mulighed  

 for via tlf. listerne at finde adresserne på tlf. nr. som er ændret eller  

 udgået.
 Senere samme side 3110  

  

 fremgår det:
 Der er herved  

  

 lagt vægt  

 på..................... af et  

  

 eksamensbevis.
 Her henvises til xx  

  

 ´s  

 brev af den. 02.09.2003  

  

 underskrevet af xxx hvori man føler det vigtigt at  

 præcisere normale arbejdsrutiner med hensyn til de  

  

 mange  

  

 henvendelser fra lærerstuderende som ønsker at afbryde deres  

 uddannelse.
Jeg har talt med xxx vedr. min situation.
Af samtalen fremgik det  

 at xx pt. har tre som er i nogenlunde samme situation som mig.
D.v.s. har  

 fået  

 udstedt et  

  

 meritlaererbevis  

  

 på  

 baggrund af fag  

 fra en almindelig læreruddannelse.
For at fremme  

 sagsbehandlingen i, lignende min, som ventede på en afgørelse - ifølge  

 samtale  

 med xxx.
 Man skelner ikke mellem lærerstuderende som  

  

 afbryder  

  

 deres uddannelse  

 for at undervise i folkeskolen og lærerstuderende som får udstedt et  

  

 meritlærerbevis.
Jeg mener der hersker en del tvivl om hvordan man skal takle den  

 nye meritlæreruddannelse og at lovgrundlaget ikke er gennemtænk.
Derfor har  

 arbejdsdirektoratet  

 bl.a. udsendt  

  

 rundskrivelse nr. 68103 af d. 02.09.2003,  

  

 Bladet Folkeskolen  

 nr. 37 af 11 september 2003 side 4 har en notat om meritlærernes manglende  

 dagpengeret.
Af samme brev (xx den 02.09.2003) citat; »Vi kan supplerende tilføje,  

 at det fremgår af vores vedtægter, at man kan optages i xx som meritlærer  

 under  

 forudsætning af, at man i øvrigt opfylder de almindelige krav - og hermed  

 også  

 de krav der stilles til en gennemført  


  

 uddannelse«.  

  

 Se i øvrigt xx´s brev af den 25.08.2003 underskrevet xxx.
Jeg har under hele sagsforløbet fået hjælp og støtte fra min  

 tidligere a-kasse  

 HK, da jeg som  

 menigmand  

 ikke har en jordisk chance for at sætte mig ind i love og §-er.
Et eksempel  

 herpå er fortolkning af ovennævnte citat er, hvor der hersker forskellige  

 opfattelser af hvordan citatet skal fortolkes.
Endvidere står der i Arbejdsdirektoratets afgørelse side 3/10 »Der er herved  

 lagt vægt på, at der ikke foreligger et notat om a-kassens vejledning«.
Og »Endvidere er lagt vægt på a-kassens  

 oplysninger om, hvad a-kassen normalt vejleder om.« Arbejdsdirektoratet vægter ovennævnte oplysninger højt,  

 men hvornår bliver der lavet et notat? Og bliver det altid gjort eller har  

 man  

 glemt dette.
Hvordan skal citat:«  

  

 hvad  

 a-kassen normalt vejleder om«  

  

 forstås? For mig forekommer  

 hele sagen  

 som noget a-kassen ikke tidligere  

 har haft erfaringer med at vejlede om og at fortolkningen af lovgrundlaget  

 har  

 været diffust. (3 lignende tilfælde jf. xxx.). Min sag står og falder med  

 hvorvidt a-kassen har lavet et notat eller ej, og om hvad a-kassen normalt  

 vejleder om.
Der er intet  

  

 normalt  

  

 i  

 min sag.
Jeg har bevisbyrden på min side, men har ikke mulighed for som  

 menigmand  

 at fremskaffe beviser udover at jeg kan dokumentere at jeg har haft  

 telefonisk  

 kontakt til xx.
Set i bakspejlet har både xx og xx haft divergerende fortolkninger  

 af love og §-er.
Som menigmand har jeg ikke mulighed for at forstå og  

 fortolke  

 disse love, §er og terminologier, men er henvist til at stole på de  

 oplysninger,  

 jeg får fra kompetente personer.
Yderligere har jeg ikke, som menigmand,  

 mulighed for at fremskaffe beviser som kan understøtte mine påstande,  

 undtagen  

 omtalte tlf.-lister.
Jeg føler mig efterhånden som kastebold mellem to A-kasser.
De  

 økonomiske konsekvenser affødt af, at  

 jeg har  

 handlet udfra xx´s telefoniske vejledning tør  

 jeg  

 ikke tænke på.
Hvis man ikke som menigmand kan stole på en  

 A-kassekonsulents faglige kompetencer, så er man ilde stedt.
 Jeg kan oplyse at jeg har  

 været medlem af xx i over 25 år og er tilmeldt efterlønsordning.  

  

 Såfremt  

 man måtte ønske yderligere oplysninger står jeg til Deres disposition.
 Jeg håber på en hurtig afgørelse, så jeg kan komme videre med mit  

 liv.
4.  

 Arbejdsdirektoratets bemærkninger til klagen Ved oversendelse af sagen til ankenævnet den 10. oktober  

 2003 fandt direktoratet ikke, at der var fremkommet nye oplysninger, der gav  

 anledning til at ændre direktoratets afgørelse af 12. september 2003.
 Direktoratet bemærkede dog endvidere følgende:
 Indledningsvis skal bemærkes, at der ved meritlæreruddannelsen  

 ikke gives egentlig merit for tidligere uddannelse og/eller erhvervserfaring,  

 jf. § 6 i bekendtgørelse nr. 560 af 4. juli 2002 om optagelse som  

 lønmodtager eller nyuddannet i en a-kasse.
Tidligere uddannelse og/eller erhvervserfaring er derimod  

 adgangskrav til uddannelsen og samtidig grundlag for indholdet af den enkelte  

 studerendes uddannelse, idet det på baggrund af de opfyldte adgangskrav  

 vurderes, hvad den enkelte mangler af kompetencer i forhold til kravene til  

 kompetencer ved uddannelsens afslutning.
Der henvises til §§ 3 og 5 i  

 bekendtgørelse nr. 340 af 12. maj 2003 om uddannelsen til meritlærer.
 Der henvises endvidere til, at det fremgår af § 3 i lov om  

 uddannelse af lærere til folkeskolen, at Undervisningsministeren kan  

 fastlægge  

 regler om, at uddannelse erhvervet andre steder kan erstatte dele af  

 uddannelsen.
 Videre fremgår af § 21, stk. 2, i bekendtgørelse nr. 382  

 af 19. juni 1998 om uddannelse af lærere til folkeskolen, at rektor kan  

 fritage  

 en studerende for dele af uddannelsen, når det dokumenteres, at den  

 studerende  

 gennem uddannelse eller på anden måde har opnået tilsvarende kvalifikationer.  

 Det fremgår desuden af bekendtgørelsens § 20, at de nærmere regler om  

 uddannelsen  

 fastsættes i en studieordning, og at studieordningen bl.a. skal indeholde  

 regler om meritoverførsel, jf. § 21.
 Tilsvarende bestemmelser findes ikke i bekendtgørelse nr. 340 af  

 12. maj 2003 om uddannelsen til meritlærer, ligesom der ikke henvises til de  

 nævnte regler.
 På meritlæreruddannelsen er der således ikke tale om, at den  

 studerende fritages for dele af uddannelsen efter de for den almindelige  

 læreruddannelses gældende regler (om merit), men derimod om, at den enkelte  

 studerendes meritlæreruddannelse fastsættes på baggrund af personens  

 tidligere  

 uddannelse og/eller erhvervserfaring.
Optagelse som nyuddannet i en a-kasse på baggrund af en  

 meritlæreruddannelse forudsætter således, at personens meritlæreruddannelse  

 konkret er normeret til at vare og faktisk har varet mindst 18 måneder, jf.  

 § 41, stk. 1, nr. 3, litra b, i lov om arbejdsløshedsforsikring  

 m.v.,  

 og § 4 i nævnte bekendtgørelse om optagelse som lønmodtager eller  

 nyuddannet i en a-kasse.
Uddannelsens længde som fuldtidsstudium skal lægges  

 til grund ved bedømmelsen af varigheden.
 Der henvises i øvrigt til begrundelsen i afgørelsen.
 Til det i klagen anførte om ovennævntes telefonsamtaler med  

 a-kassen, skal bemærkes, at direktoratet ikke bestrider, at ovennævnte  

 faktisk  

 har været i telefonisk kontakt med a-kassen.
Videre skal bemærkes, at det er direktoratets opfattelse, at en  

 a-kasse ikke har pligt til at udarbejde notater på baggrund af alle  

 telefoniske  

 henvendelser.
Mange opkald vedrører således helt generelle spørgsmål, som der  

 gives helt generelle svar på.
Det bemærkes i øvrigt, at a-kassens notatpligt  

 alene gælder a-kassens medlemmer.
 Direktoratet skal endvidere bemærke, at uanset om ovennævnte måtte  

 være blevet vejledt om, at hun ville have ret til optagelse som nyuddannet i  

 a-kassen (og dermed ret til dagpenge) på baggrund af uddannelsen, selv om hun  

 ikke faktisk har deltaget i uddannelsen (og dermed ikke opfylder det helt  

 grundlæggende og i loven fastsatte krav om, at uddannelsen skal have været af  

 mindst 18 måneders varighed), men alene har fået udstedt et eksamensbevis,  

 kan  

 dette ikke føre til en anden vurdering.
 Ovennævnte opfylder således ikke det i loven fastsatte krav om, at  

 uddannelsen skal være af mindst 18 måneders varighed for at berettige til  

 optagelse som nyuddannet i en a-kasse, og hverken a-kassen eller direktoratet  

 kan stille en person bedre end loven giver mulighed for.
 Vedrørende det i klagen anførte om, at der hersker tvivl om,  

 hvordan uddannelsen skal behandles i forhold til reglerne om optagelse i en  

 a-kasse, og at direktoratet derfor har fundet det nødvendigt at udsende  

 Rundskrivelse nr. 68/03 af 2. september 2002, skal direktoratet bemærke, at  

 a-kassen ikke synes at have været i tvivl om afgørelsen, men at direktoratet  

 vurderede, at det var relevant at formidle denne viden til andre a-kasser,  

 hvilket er en af årsagerne til nævnte Rundskrivelse.
5. Nyt efter  

 klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002 § 41.  

  

 Ret  

 til optagelse som medlem har personer, 3)  

 	  

 som enten ...
 har gennemført en erhvervsmæssig uddannelse af mindst 18 måneders  

 varighed eller en erhvervsgrunduddannelse i henhold til lov om  

 erhvervsgrunduddannelse,  

 når kassen modtager skriftlig begæring om optagelse senest 2 uger efter  

 uddannelsens  

 afslutning.
Direktoratets  

 bekendtgørelse nr. 560 af 4. juli 2002 om optagelse som lønmodtager eller  

 nyuddannet i en a-kasse § 1.  

  

 Reglerne  

 i denne bekendtgørelse gælder for personer, der bor og arbejder i Danmark.  

 Reglerne gælder endvidere for personer, der bor og afslutter en  

 erhvervsmæssig  

 uddannelse.
 § 4.  

  

 Personer, der har gennemført en uddannelse af mindst 18 måneders eller 3  

 halvårlige semestres varighed, kan optages, jf. § 5.
 Stk. 2.  

  

 Et  

 deltidsstudium skal have en varighed, der svarer til et fuldtidsstudium på 18  

 måneder,  

 for at danne grundlag for optagelse.
§ 5.  

  

 For  

 at en uddannelse skal give adgang til optagelse, skal uddannelsen 1)  

 	  

 berettige til støtte  

 inden for klippekortet efter lov om Statens Uddannelsesstøtte, og 2)  

 	  

 give  

 erhvervskompetence inden for en kasses faglige område.
 Stk. 2.  

  

 En  

 erhvervsuddannelse efter lov om erhvervsuddannelser, lov om  

 landbrugsuddannelser,  

 lov om social- og sundhedsuddannelser o.lign. giver tilsvarende adgang til  

 optagelse.
 Stk. 3.  

  

 Direktoratet kan godkende, at andre uddannelser giver adgang til optagelse.
 § 6.  

  

 Kan  

 en del af en tidligere gennemført uddannelse overføres til en ny uddannelse,  

 er  

 optagelse betinget af, at den samlede uddannelse under ét udgør mindst 18  

 måneder eller 3 semestre.
 Stk. 2.  

  

 En  

 uddannelse eller en del af en uddannelse kan kun én gang danne grundlag for  

 optagelse.
Direktoratets  

 bekendtgørelse nr. 340 af 12. maj 2003 om uddannelse til meritlærer § 2.  

  

 Uddannelsen  

 henvender sig til personer med forudgående faglige eller pædagogiske  

 kvalifikationer, der ønsker at undervise i folkeskolen.
Stk. 2.  

  

 Uddannelsens  

 formål er, 1)  

 	  

 at den studerende  

 tilegner sig faglige, pædagogiske og praktiske forudsætninger for at virke  

 som  

 lærer i folkeskolen, og 2)  

 	  

 at den studerende  

 under anvendelse af sine teoretiske og praktiske forudsætninger lærer at  

 samarbejde og at planlægge, udføre og vurdere undervisning.
§ 3.  

  

 Adgang  

 til uddannelsen forudsætter enten 1)  

 	  

 en afsluttet  

 kandidat-, eller bacheloruddannelse i et eller to af folkeskolens fag eller 2)  

 	  

 en afsluttet  

 uddannelse som pædagog eller ernærings- og  

 husholdningsøkonom/professionsbachelor  

 i ernæring og sundhed.
Stk. 2.  

  

 Der kan  

 dispenseres fra adgangsforudsætningerne i stk. 1. En dispensation  

 forudsætter,  

 at ansøgeren 1)  

 	  

 er mindst 30 år, 2)  

 	  

 vurderes at være  

 studieegnet, 3)  

 	  

 har en adgangsgivende  

 eksamen eller færdigheder og kundskaber i dansk, et fremmedsprog og matematik  

 eller et andet fag svarende til mindst HF-fællesfag-niveau, 4)  

 	  

 har forudgående  

 erhvervsuddannelse eller anden uddannelse på niveau hermed og 5)  

 	  

 har mindst 2 års  

 erhvervserfaring, f.eks. undervisningserfaring eller erfaring fra arbejde med  

 børn og unge.
 § 5.  

  

 Ved  

 uddannelsens afslutning skal den studerende have en samlet kompetence  

 svarende  

 til 2 liniefag og de 4 pædagogiske fag samt praktik, som beskrevet i  

 bekendtgørelse om uddannelse af lærere til folkeskolen.
 Stk. 2.  

  

 Uddannelsen  

 indeholder et eller flere fag fra hver af følgende faggrupper, jf.  

 stk. 4:
 1)  

 	  

 Liniefag: Dansk,  

 engelsk, fransk, historie, kristendomskundskab/religion, samfundsfag, tysk,  

 biologi, fysik/kemi, geografi, matematik, natur/teknik, billedkunst,  

 hjemkundskab,  

 håndarbejde, idræt, musik og sløjd.
 2)  

 	  

 Pædagogiske fag:  

 Almen didaktik, psykologi, pædagogik og skolen i samfundet.
Stk. 3.  

  

 I  

 uddannelsen indgår endvidere praktik i et omfang svarende til højst 18  

 ECTS-point i European Credit Transfer System, hvor 60 ECTS-point svarer til  

 en  

 heltidsstuderendes arbejde i 1 år.
Praktikken, der tilrettelægges over højst  

 12  

 uger, finder sted i folkeskolen eller en fri grundskole og omfatter  

 undervisningstimer med børn og deltagelse i øvrige læreropgaver under  

 vejledning  

 af en eller flere praktiklærere, og desuden undervisning af de studerende ved  

 praktikstedets lærere.
Begge den studerendes liniefag indgår i praktikken,  

 som  

 koordineres med de øvrige dele af uddannelsen.
 Stk. 4.  

  

 Institutionen  

 bestemmer indholdet af uddannelsen for den enkelte studerende på grundlag af  

 dennes tidligere erhvervede kvalifikationer, jf. § 3, stk. 1 og 2.
Vejledning af 20.  

 september 1995 om optagelse i en arbejdsløshedskasse Til § 4 Uddannelsens varighed Der kan som udgangspunkt alene ske optagelse på baggrund af et  

 samlet uddannelsesforløb, der er normeret til at vare og faktisk har varet  

 mindst 18 måneder/3 halvårlige semestre.
 Uddannelsens længde som fuldtidsstudium skal lægges til grund ved  

 bedømmelsen af varigheden.
 Flere selvstændige uddannelser, hvor hver enkelt uddannelse er  

 normeret til mindre end 18 måneder/3 halvårlige semestre, kan ikke  

 sammenstykkes og berettiger derfor ikke til optagelse som dimittend.
 Kravet om, at uddannelsen faktisk skal have varet mindst 18  

 måneder/3 halvårlige semestre, fraviges for så vidt angår personer, der efter  

 helt eller delvist at have gennemført en uddannelse gennemfører en anden  

 uddannelse, som er normeret til at vare mindst 18 måneder/3 halvårlige  

 semestre, og i den forbindelse får meritoverført dele af den første  

 uddannelse.  

 Det er dog en betingelse, at det samlede uddannelsesforløb faktisk har varet  

 mindst 18 måneder/3 halvårlige semestre.
 En uddannelse af over 18 måneders/3 halvårlige semestres varighed,  

 der afbrydes og senere genoptages og gennemføres, opfylder betingelserne for  

 optagelse.
 En uddannelse, som er tilrettelagt på en sådan måde, at det  

 forudsættes, at den studerende kan have fuldtidsarbejde sideløbende med  

 gennemførelsen af uddannelsen (deltidsstudium), og som opfylder kravet om  

 mindst  

 18 måneders/3 halvårlige semestres varighed bedømt som fuldtidsstudium, kan  

 danne grundlag for optagelse.
 En uddannelse, som er tilrettelagt som både fuldtids- og  

 deltidsstudium, vil kunne danne grundlag for optagelse, såfremt uddannelsen  

 som  

 fuldtidsstudium opfylder kravet om mindst 18 måneders/3 halvårlige semestres  

 varighed.
