(Til krinimalforsorgens institutioner og politiet) I henhold til § 2 og § 3 i lov nr. 367 af 18. maj 1994 om ændring af  

 straffeloven og lov om udgifterne i strafferetsplejen, fastsættes:
 § 1. Personer, der er indsat i kriminalforsorgens institutioner inden 1.  

 juni 1994, betaler for udgifter til underhold, forplejning og hjemsendelse  

 100 kr. pr. påbegyndt tidsrum af 24 timer fra indsættelsen til og med den 31.  

 maj 1994, jfr. dog § 2. Udgifterne henregnes til sagsomkostningerne i  

 straffesagen.
 Stk. 2. Personer, der indsættes efter den 1. juni 1994, betaler ikke for  

 udgifter til underhold, forplejning og hjemsendelse.
 § 2. For indsatte, der i perioden frem til og med 31. maj 1994 med mindst  

 et døgns varsel - fx som følge af udgang eller lignende - har været  

 fraværende fra institutionen i ikke under 3 døgn, og hvis forplejning under  

 udgangen m.v. ikke er betalt af kriminalforsorgen, nedsættes betalingen med  

 40 kr. for hvert døgns fravær.
 Stk. 2. For dømte, der frem til og med 31. maj 1994 selv har skaffet sig  

 fuld forplejning, nedsættes betalingen efter § 1, stk. 1, med 40 kr. pr.  

 døgn.
 § 3. Cirkulæret træder i kraft den 1. juni 1994.
 Stk. 2. Samtidig ophæves Justitsministeriets cirkulærer nr. 53 af 27.  

 marts 1940 og nr. 79 af 15. juni 1984, cirkulæreskrivelse af 23. april 1965  

 om inddrivelse af afsoningsomkostninger og skrivelse af 7. juni 1966 om  

 samtykke til inddrivelse af sagsomkostninger i indsattes pengemidler.
