 Et selskabs afbetalingskontrakter indeholder en bestemmelse om, at  

 samtlige de på kontrakten nævnte genstande vedbliver at være sælgerens  

 ejendom, indtil den fulde købspris incl renter af det til enhver tid skyldige  

 beløb skadesløst er betalt, og at beløbet forrentes med 12 pct p a, som  

 følger diskontoen.
Selskabet foretager renteberegning en gang om måneden (1 pct af kontoens  

 ultimosaldo), og det beregnede rentebeløb tilskrives kundens konto.
Ved  

 betaling af hele restbeløbet inden 3 måneder beregnes ingen rente.
 Af bilagene vedrørende de enkelte indbetalinger (rater) fremgår det ikke,  

 hvor stor en del af det indbetalte beløb der er rente, men hver tredie måned  

 tilsender selskabet kunden et kontoudtog, hvoraf de debiterede rentebeløb og  

 de foretagne indbetalinger fremgår.
 Rentetillæggene vil kunne holdes uden for den afgiftspligtige værdi.
 Se også Mn.71, Mn.226, Mn.343, Mn.361, Mn.382 og Mn.399.
