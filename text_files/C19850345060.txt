 Baggrund:
- Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljøovens ikrafttræden. (Ikraftholdelsesbekendtgørelsen.) - Bekendtgørelse nr. 323 af 7. juli 1983 om arbejdets udførelse.
 Denne At-meddelelse oplyser om krav til ventilation, såvel rumventilation  

 som udsugning fra forurenende arbejdsprocesser.
 Arbejdsmiljølovgivningen fastsætter, at arbejdsrum skal have tilstrækkelig  

 tilførsel af frisk luft på en hensigtsmæssig måde (rumventilation) om  

 nødvendigt som mekanisk ventilation.
 Sundhedsskadelige eller eksplosive luftarter samt røg, damp, stærk hede  

 eller stank skal så vidt muligt fjernes på udviklingsstedet (udsugning).
RUMVENTILATION Ventilation er nødvendig for at fjerne forurening, fugtighed og varme, som  

 afgives af arbejdsprocesser, materialer, inventar, bygningsdele og personer,  

 der opholder sig i rummet.
Rumventilation er en ventilation, der fjerner luft fra hele rummet og  

 tilfører dette en tilsvarende mængde udeluft.
Den er egnet, når der skal  

 ventileres for varme og forurening, der afgives i små koncentrationer fra  

 mange steder i rummet, som det er tilfældet ved visse produktioner, ved  

 udåndingsluft fra personer og afdunstninger fra overflader af inventar og  

 bygningsdele.
Rumventilation er ikke tilstrækkelig, hvis der foregår arbejdsprocesser,  

 der udvikler sundhedsskadelige eller eksplosive luftarter eller anden  

 forurening i større koncentrationer.
I så fald kræves en udsugning, der  

 fjerner forureningen på udviklingsstedet.
 Forholdene i arbejdsrummet (belastningen af lokaleluften) er bestemmende  

 for, hvilke krav der stilles til luftskiftet og dermed til rumventilationens  

 udformning.
Rumventilationens udformning Naturlig ventilation vil ofte være tilstrækkelig i arbejdsrum med  

 meget små belastninger og få personer, fx kontor, lager og lignende.
 Naturlig ventilation kan styres ved at åbne og lukke døre, vinduer og  

 ventiler.
 Den vil dog altid være afhængig af vejr og vind og derfor vanskelig at  

 kontrollere.
Nyere bygninger er meget tætte.
Der skal derfor være ventiler og aftræk,  

 for at den naturlige ventilation fungerer.
 Mekanisk ventilation kan være nødvendig for at opnå et  

 tilstrækkeligt luftskifte, hvis luften i rummet er belastet fra fx  

 produktionsprocesser, maskiner, belysning eller mange mennesker.
Den simpleste form for mekanisk ventilation er at lade en ventilator suge  

 luften ud.
Erstatningsluften kommer ind på samme måde som ved naturlig  

 ventilation, men ventilationen er mindre afhængig af vejrforhold.
Udsugning Det kan være påkrævet at etablere en særlig udsugning fra forurenende  

 arbejdsprocesser.
Arbejdsmiljølovgivningen fastsætter at sundhedsfarlige eller eksplosive luftarter, samt røg, damp o.l.,  

 der udvikles i arbejdsrum, så vidt muligt skal fjernes på udviklingsstedet.
at påvirkningen fra stoffer og materialer under arbejdet skal  

 nedbringes så meget, som det er teknisk muligt og at  fastsatte grænseværdier skal holdes.
 Udsugning kræves, selv om den forurenende arbejdsproces ikke er  

 kontinuerlig, blot den er jævnlig gentagen og ikke af uvæsentlig varighed.
Udsugningen skal indrettes efter forholdene og forureningens art.
Den skal  

 nedbringe luftforureningen så meget, som det er teknisk rimeligt.
Udsugningen skal fjerne forureningen på udviklingsstedet, så den ikke  

 passerer de ansattes åndedrætszone.
Ved at fjerne forureningen på  

 udviklingsstedet kan man nøjes med at udsuge forholdsvis små luftmængder.
Der skal etableres udsugning i overensstemmelse med kravene.
Det gælder,  

 selv om grænseværdierne overholdes.
Om grænseværdier og deres brug henvises  

 til At-meddelelse nr. 3.02.4 om grænseværdier for stoffer og materialer.
Udsugningens udformning Ved udformningen af udsugningen er det vigtigt at huske, at udsugning kun  

 har vikrning i en ret kort afstand fra sugeåbningen, medens en indblæsning  

 har virkning i en ret lang afstand.
 Denne virkning kan bruges til at »styre« en forurening hen til  

 udsugningen, luftstrålen må ikke afbøjes på vejen mod udsugningsåbningen.
Ved mange arbejdsprocesser udvikles der varme.
Den varme luft kan få  

 forureningen til at stige opad.
Ved nogle arbejdsprocesser består forureningen af »tunge«  

 partikler, der udsendes med stor hastighed.
Dette har stor betydning for,  

 hvorledes udsugningen skal placeres og udformes.
ERSTATNINGSLUFT Når der fjernes luft, opstår der et undertryk i bygningen, og der vil  

 derfor suges luft ind i bygningen.
 Skal luftfornyelsen være velkontrolleret, bør der i stedet indblæses  

 erstatningsluft i samme mængde, som suges ud.
Hvis luften kommer ind ad revner og sprækker, vil den have udeluftens  

 temperatur.
Der vil derfor være risiko for træk.
Risikoen for træk afhænger  

 navnlig af erstatningsluftens temperatur og hasitghed samt  

 indsugningsåbningens placering og udformning, medens udsugningens placering  

 har ringe betydning herfor.
Ventilation skal være trækfri.
Erstatningsluften bør derfor blæses ind og  

 opvarmes.
Ved større luftmængder vil dette altid være nødvendigt.
Selv om erstatningsluften har samme temperatur som den omgivende luft,  

 virker den som træk.
Lufthastigheden bør derfor ikke overstige 0,15 m/s ved  

 stillesiddende arbejde og 0,4 m/s ved fysisk arbejde.
 Erstatningsluften skal være ren, dvs. indtaget må ikke placeres i nærheden  

 af forureningskilder.
LUFTMÅLING Måling af luften skal, for at have værdi, foretages under typiske drifts-  

 og udendørsforhold.
Til vurdering af, om ventilationen er tilstrækkelig for  

 så vidt angår udåndingsluft og personlugt, anvender arbejdstilsynet mængden  

 af CO2 (carbondioxid/kultveilte) i rummet.
 Hvis CO2-mængden overstiger 0,2 % i mere end korte perioder, anses  

 ventilationen for at være utilstrækkelig.
En overskridelse af grænsen på 0,2% vil normalt kun ske i meget tætte  

 bygninger med mange personer, fx børneinstitutioner og skoler.
I  

 børneinstitutioner bør der være en ventilation, der giver et luftskifte på  

 mindst 2 gange i timen.
Dansk Standard (DS 447) om ventilationsanlæg kan  

 tjene til nærmere vejledning.
Luftskifte på 0,5 gange i timen er tilstrækkelig til at fjerne afgasning  

 fra overfladen på inventar og bygningsdele.
Indholdet af formaldehyd i luften  

 skal være under 0,15 mg pr. kubikmeter luft.
RECIRKULATION Den udsugede luft må recirkulere, dvs. føres tilbage til lokalet efter at  

 have passeret et filter, medmindre der udvikles sundhedsskadelige stoffer i  

 det ventilerede rum.
Der skal dog altid være så stor en friskluftandel, at  

 CO2-værdien holdes lav.
 Hvor forureningen består af inert støv (inaktivt støv), tillades  

 recirkulation på følgende betingelser:
 - Filtrene skal være af en sådan kvalitet, at støvindholdet i returluften  

 er væsentligt under grænseværdien.
 - Der føres kontrol med ventilations- og filteranlæggets effektivitet.
 - Renset luft fra en arbejdsplads med forurening må ikke føres til anden  

 arbejdsplads, hvor en sådan forurening ikke forekommer.
 Om recirkulation ved svejsning se At-meddelelse nr.2.09.2.
