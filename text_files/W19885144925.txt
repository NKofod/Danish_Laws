 Ansøgning om patent på en »fremgangsmåde til at udkrystallisere  

 fruktose fra en vandig, forurenet opløsning deraf« blev afslået af  

 Patentdirektoratet med den begrundelse, at fruktose var omfattet af  

 patentlovens kapitel XI, pkt. 1, stk. 2, og at der således var tale om en  

 tilvirkning af et næringsmiddel.
Afgørelsen blev indbragt for Patentankenævnet, idet klageren anførte,  

 at der var tale om et nydelsesmiddel og at der ikke var tale om tilvirkning,  

 men derimod en rensning.
Ankenævnet udtalte, at spørgsmålet om disclaimer,  

 som blev fremført under den mundtlige forhandling, ikke kunne komme på tale i  

 sagen.
Nævnet tiltrådte, at fruktose henføres under kategorien næringsmidler  

 og stadfæstede direktoratets afgørelse.
År 1988, den 9. december afsagde patentankenævnet (Grønning-Nielsen, Hans  

 Chr.
Thomsen, P.F.
Jensen, Niordson, Ansgar Sørensen) følgende k e n d e l s e i sagen j.nr.
P. 22/87: Klage fra Suomen Sokeri Osakeyhtio, Finland, v/Patentbureau Budde, Schou & Co.
over patentdirektoratets afgørelse af 11. august 1987 af patentansøgning nr.  

 248/75.
 Den 27. januar 1975 indleverede klageren en ansøgning på en  

 »fremgangsmåde til at udkrystallisere fruktose fra en vandig, forurenet  

 opløsning deraf«.
 Ansøgningens krav af 13. marts 1975 lød således:
»1. Fremgangsmåde til at krystallisere fruktose fra en vandig  

 opløsning indeholdende fruktose og glucose for forurening, k e n d e t e g n  

 e t ved, at man (a) tilvejebringer en vandig opløsning af fruktose indeholdende glucose  

 som forurening og mindst ca. 90% tørstof, idet fruktoseindholdet i tørstoffet  

 udgør mindst 90 vægtprocent, (b) indstiller opløsningens pH til området 4,0-6,0, fortrinsvis 5,0, (c) bringer opløsningen til en temperatur, ved hvilken den er mættet med  

 hensyn til fruktose, (d) tilsætter opløsningen fruktosepodekrystaller, (e) sænker temperaturen i den herved fremkomne masse med reguleret  

 hastighed, således at massen gøres overmættet med hensyn til fruktose, og  

 således at der frembringes en forøgelse i podekrystallernes krystalstørrelse  

 uden nogen nævneværdi dannelse af fruktosekrystaller, og (f) adskiller fruktosekrystallerne fra massen, når krystalstørrelsen  

 ligger i området fra ca. 200 til ca. 500 ((SPECIAL TEGN E6))m.
 2. Fremgangsmåde ifølge krav 1, k e n d e t e g n e t ved, at massen i  

 trin (e) holdes ved en overmætning på 1,1-1,2 med hensyn til fruktose.
 3. Fremgangsmåde ifølge krav 1, k e n d e t e g n e t ved, at man efter  

 dannelsen af en betydelig mængde krystaller i krystallisationstrinnet (e)  

 tilsætter en yderligere mængde vandig opløsning af fruktose fra trin (a),  

 regulerer temperaturen og mængden af tilsat opløsning således, at der fås en  

 opløsning, som er mættet med hensyn til fruktose, og at man udfører andet  

 krystallisationstrin ved atter at sænke temperaturen i massen med reguleret  

 hastighed til øgelse af fruktosekrystallernes størrelse deri uden nogen  

 nævneværdi dannelse af nye fruktosekrystaller, og at man adskiller  

 fruktosekrystallerne fra massen, når krystalstørrelsen ligger i området fra  

 ca. 200 til ca. 500 ((SPECIAL TEGN E6))m.
 4. Fremgangsmåde ifølge krav 3, k e n d e t e g n e t ved, at man under  

 trinnet (e) og den efterfølgende anden krystallisation holder massen ved en  

 overmætning på 1,1-1,2 med hensyn til fruktose.
 5. Fremgangsmåde ifølge krav 3, k e n d e t e g n e t ved, at  

 krystallisationen udføres i ikke mindre end 2 trin, idet man for hvert trin  

 anvender en særskilt krystallisationsenhed og herved forøger massens rumfang  

 fra trin til trin.
 6. Fremgangsmåde ifølge krav 3, k e n d e t e g n e t ved, at man tillader  

 dannelse af en krystalmængde på 45-55 vægtprocent af tørstofmængden i  

 opløsningen i trinnet (e), inden man tilsætter en portion frisk opløsning,  

 hvis temperatur er sådan, at opløsningen sammen med massen danner en  

 blanding, i hvilken massen befinder sig omtrent ved mætningspunktet med  

 hensyn til fruktose.
 7. Fremgangsmåde ifølge krav 1, k e n d e t e g n e t ved, at temperaturen  

 hos massen i trin (e) reguleres i en krystallisator før tilvejebringelse af  

 optimale betingelser for tilvækst på de oprindelige podekrystaller uden nogen  

 nævneværdig dannelse af nye krystaller, og at man, medens denne temperatur  

 holdes konstant, tilsætter frisk opløsning med samme temperatur som eller  

 højere temperatur end massen til massen med en reguleret, accelereret  

 hastighed modsvarende krystallernes tilvæksthastighed, indtil  

 krystallisatoren er fyldt, idet overmætningen hos massen med hensyn til  

 fruktose holdes indenfor området 1,1-1,2.
 8. Fremgangsmåde ifølge krav 7, k e n d e t e g n e t ved, at man efter  

 trinnet med tilførsel af fruktoseopløsning sænker massens temperatur med  

 reguleret hastighed, således at overmætningen med hensyn til fruktose holdes  

 indenfor området 1,1-1,2.
 9. Fremgangsmåde ifølge krav 1, k e n d e t e g n e t ved, at man anvender  

 en krystalmasse fra et foregående krystallisationstrin som podekrystaller.
 10. Fremgangsmåde ifølge krav 1, k e n d e t e g n e t ved, at man under  

 krystallisationen blæser tør varm luft mod massens overflade til bortdampning  

 af vand derfra.
 11. Fremgangsmåde ifølge krav 1, k e n d e t e g n e t ved, at  

 fremgangsmåden gennemføres kontinuerligt.
12. Fremgangsmåde til krystallisation af fruktose fra vandig opløsning  

 indeholdende fruktose og glucose som forurening, k e n d e t e g n e t ved,  

 at man (a) tilvejebringer en vandig opløsning af fruktose indeholdende glucose  

 som forurening og mindst ca. 90% tørstof, idet fruktoseindholdet i tørstoffet  

 udgør mindst 90 vægtprocent, (b) indstiller opløsningens pH til området 4,0-6,0 fortrinsvis til 5,0, (c) bringer opløsningen til en temperatur på ca. 58 til ca. 65 grader C,  

 ved hvilken den er mættet med hensyn til fruktose, (d) tilsætter opløsningen fruktosepodekrystaller, (e) sænker temperaturen i den herved fremkomne masse med reguleret  

 hastighed under tilvejebringelse af en overmætning på 1,1-1,2 med hensyn til  

 fruktose, således at det bevirker forøgelse i podekrystallernes  

 krystalstørrelse uden nogen nævneværdig dannelse af nye fruktosekrystaller,  

 og (f) fraskiller fruktosekrystallerne, når krystalstørrelsen ligger i  

 området fra ca. 200 til ca. 500 ((SPECIAL TEGN E6))m.
13. Fremgangsmåde ifølge krav 1, k e n d e t e g n e t ved, at den vandige  

 opløsning af fruktose indeholder ca. 2-4 vægtprocent, beregnet på mængden af  

 fast sukker, af et lavmolekylært organisk opløsningsmiddel valgt blandt  

 gruppen bestående af methanol, ethanol og isopropanol, således at  

 opløsningsmidlets tilstedeværelse bevirker en forøgelse af fruktoses  

 krystallisationshastighed.« Direktoratet udtalte i skrivelse af 23. maj 1980:
 »Ansøgningen angår en fremgangsmåde ved tilvirkning af næringsmidler,  

 hvilken fremgangsmåde i medfør af kapitel XI, pkt. 1, stk. 2 i patentloven er  

 udelukket fra adgang til patent.
 I øvrigt bemærkes, at en fremgangsmåde til krystallisering af fructose fra  

 en vandig opløsning med en pH-værdi på 3,5-8,0 indeholdende mindst 95%  

 fructose kendes fra US patentskrift nr. 3.513.023, se spalte 2, linie 39 -  

 spalte 4, linie 43, ved hvilken fremgangsmåde temperaturen holdes mellem 60  

 og 85 grader C medens der tilsættes podekrystaller, hvorpå opløsningen  

 afkøles langsomt og fructosekrystaller dannes.
Det i ansøgningen omhandlede ses ikke at adskille sig væsentligt fra den  

 således kendte teknik og ansøgningen skønnes derfor heller ikke i teknisk  

 henseende at kunne føre til patent.« Klageren fremsendte herefter ved skrivelse af 21. november 1980 følgende  

 ændrede patentkrav:
»1. Fremgangsmåde til krystallisation af fruktose fra en vandig  

 opløsning deraf indeholdende glucose som urenhed, ved hvilken man (a) tilvejebringer en vandig opløsning af fruktose indeholdende glucose  

 som urenhed og mindst ca. 90% tørstof, idet fruktoseindholdet i tørstoffet  

 udgør mindst ca. 90 vægtprocent, (b) bringer den vandige fruktoseopløsning til en temperatur, ved hvilken  

 den er mættet med fruktose, (c) tilsætter fruktosepodekrystaller til opløsningen, (d) sænker temperaturen i den herved fremkomne masse med reguleret  

 hastighed, så massen gøres overmættet med fruktose og så podekrystallerne  

 bringes til at vokse uden nævneværdig dannelse af nye fruktosekrystaller, og (e) skiller fruktosekrystallerne fra massen, når krystalstørrelsen er fra  

 ca. 200 til ca. 500 ((SPECIAL TEGN E6))m, k e n d e t e g n e t ved, at den  

 fruktoseopløsnings pH, hvorfra fruktose skal krystalliseres, indstilles til  

 4,0-6,0, fortrinsvis 5,0.
2. Fremgangsmåde ifølge krav 1, k e n d e t e g n e t ved, at man efter  

 dannelsen af en krystalmængde på 45-55 vægtprocent af opløsningens  

 tørstofmængde i trinnet (d) tilsætter en yderligere mængde vandig  

 fruktoseopløsning, hvis pH er indstillet til 4-6.« Klageren anførte i denne forbindelse bl.a.:
»I forbindelse med direktoratets første argument skal vi kort henføre  

 til, at fruktose ikke uden videre kan regnes for et næringsmiddel.
Dette  

 afhænger i høj grad af det formål, hvortil fruktosen benyttes.
Der kendes  

 således talrige tekniske formål, hvortil fruktose anvendes, og som absolut  

 ikke kan henføres under næringsmiddelområdet.
I virkeligheden er fruktose for  

 kostbart et stof at anvende i de fleste næringsmidler og mødes i praksis  

 formentlig kun i specialtilfælde, f.eks. i diætetiske levnedsmidler.
Derimod  

 anvendes fruktose i vid udtrækning i nydelsesmidler såsom såvel hårdt som  

 blødt slik, tyggegummi og en række læskedrikke (navnlig på grund af sin høje  

 vandopløselighed og deraf følgende store stabilitet mod udfældning).
Da fruktose er meget reaktivt som i øvrigt alle sukkerarter, anvendes det  

 endvidere i stor udstrækning som kemisk råmateriale.
Særlig interessante er  

 sukkerfedtsyreestrene, der er overfladeaktive og anvendes blandt andet som  

 emulgatorer.
Fruktose-1,6-diphosphat har specialanvendelse som biokemisk  

 reagens.
Ved reduktion af fruktose fremstilles endvidere mannitol, idet der  

 herved fås lige dele mannitol og sorbitol, hvoraf førstnævnte er et vigtigt  

 bindemiddel og fyldstof inden for lægemiddelindustrien.
Endvidere anvendes  

 fruktose som laboratoriekemikalium i såvel kemiske som biokemiske  

 laboratorier.
Det ses således, at man ikke uden videre kan gå ud fra, at den ved  

 fremgangsmåden ifølge opfindelsen udkrystalliserede fruktose skal anvendes i  

 næringsmidler.
Det forhold at fruktosen i og for sig kan anvendes i  

 næringsmidler (men faktisk kun i meget ringe omfang benyttes til dette formål  

 i praksis) bør således ikke afskære ansøgerne fra at opnå patent på den  

 ansøgte fremgangsmåde, der i sine overvejende aspekter dækker den tekniske  

 anvendelse af fruktose, der ikke strider mod den nuværende patentlovs  

 overgangsbestemmelser, hvilket ligeledes er tilfældet med det næstvigtigste  

 anvendelsesområde for sådan fruktose, nemlig i nydelsesmidler.« Patentdirektoratet afslog ansøgningen ved skrivelse af 11. august 1987 med  

 følgende begrundelse:
 »Deres den 27 jan 1975 hertil indleverede ansøgning om patent på  

 »Fremgangsmåde til at udkrystallisere fruktose fra en vandig, forurenet  

 opløsning heraf«, er afslået af de nedenfor anførte grunde.
 Denne afgørelse kan De i henhold til bestemmelsen i § 25, stk. 1 i  

 patentloven inden 2 måneder fra dato påklage til patentankenævnet, Nyropsgade  

 45, 1602 København V.
 Samtidig med klagen skal der indbetales en afgift på 2000,- kr.
 1) Fruktose er omfattet af patentlovens kapitel XI, pkt. 1, stk. 2, jfr.  

 Mogens Koktvedgaard og Lise Østerborg: Patentloven med indledning og  

 kommentarer, 2. reviderede udgave, side 86. Udkrystallisation af fruktose fra  

 en vandig opløsning indeholdende urenheder (jfr. krav 1 og 2 af 21,. november  

 1980) er en oprensning af fruktose og som sådan en tilvirkning af et  

 næringsmiddel.
2) Ansøgningen har derfor ikke kunnet imødekommes på det foreliggende  

 grundlag.' Denne afgørelse har klageren ved skrivelse af 8. oktober 1987 indbragt for  

 Patentankenævnet med påstand om, at den påklagede afgørelse omstødes, således  

 at ansøgningen optages til fortsat behandling i direktoratet på grundlag af  

 kravene af 21. november 1980.
 Ankenævnet har behandlet sagen i sit møde den 1. november 1988.
For klageren mødte cand.scient Niels G.
Carlsen.
Klageren har navnlig anført, at fruktose vel har en næringsværdi, men på  

 grund af omkostningerne ved fremstillingen ikke uden videre anvendes som  

 næringsmiddel, bortset fra anvendelse i diætnæringsmidler o. lign., men at  

 fruktose derimod indgår i forskellige produkter som nydelsesmiddel og i  

 øvrigt har udbredt teknisk anvendelse.
Ved den ansøgte fremgangsmåde er der  

 ikke tale om tilvirkning, idet der alene foregår en rensning, der ikke  

 indebærer nogen kemisk reaktion, ligesom processen er reversibel.
 Ankenævnet skal udtale:
 Nævnet har for så vidt angår spørgsmålet om disclaimer under den mundtlige  

 forhandling tilkendegivet, at en sådan ikke finder anvendelse på  

 patentområdet.
Det tiltrædes under hensyn til fruktoses anvendelsesmuligheder, at den er  

 henført under kategorien nærngsmidler, og den indankede afgørelse vil  

 allerede af den grund være at stadfæste.
Det bemærkes, at der - uanset om  

 processen i streng kemisk forstand må antages at være reversibel - findes at  

 foreligge en tilvirkningsmetode.
Herefter bestemmes:
 Den påklagede afgørelse stadfæstes.
 Mogens Koktvedgaard og Lise Østerborg: Patentloven med indledning og  

 kommentarer, 2. reviderede udgave 1979, side 86 og side 88. Siden 1. januar  

 1989 har patent på næringsmidler og patent på fremgangsmåder ved tilvirkning  

 af næringsmidler kunnet meddeles.
