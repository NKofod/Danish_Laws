(Forenkling af  

 dispensationsbestemmelser m.v.) Ved lov nr. 888 af 29. december 1989 om ændring af forskellige skattelove  

 (Forenkling af dispensationsbestemmelser m.v.) er der gennemført ændringer af  

 en række skattelove.
Det drejer sig om afskrivningsloven,  

 etableringskontoloven, investeringsfondsloven, personskatteloven,  

 selskabsskatteloven, arveafgiftsloven, ejendomsavancebeskatningsloven,  

 ligningsloven, lov om særlig indkomstskat og kildeskatteloven.
 Loven er et led i regelforenklingen på skatteområdet.
 Ved loven er der bl.a. sket en lovfæstelse (objektivering) af praksis  

 efter en række dispensationsbestemmelser, der har været baseret på en så fast  

 praksis, at ansøgningsproceduren alene har virket som et besværligt og  

 overflødigt led.
 Endvidere er der ved loven sket ophævelse af en række bestemmelser, der  

 ikke, eller kun i ringe omfang, har været anvendt i praksis.
 Endelig indeholder loven ændringer af materiel karakter.
 Loven har som helhed virkning fra og med indkomståret 1990.
 I det følgende omtales de ændringer, der ved loven er sket i  

 afskrivningsloven, etableringskontoloven, investeringsfondsloven og  

 selskabsskatteloven.
For enkelte af de ændrede regler gælder særlige bestemmelser for, hvornår  

 disse får virkning.
Disse særlige bestemmelser er omtalt i forbindelse med  

 gennemgangen nedenfor.
 Afskrivningsloven er senest optrykt ved lovbekendtgørelse nr. 205 af 23.  

 marts 1990, etableringskontoloven ved lovbekendtgørelse nr. 240 af 17. april  

 1990 og investeringsfondsloven ved lovbekendtgørelse nr. 241 af 17. april  

 1990.
 Der er senere ved lov nr. 386 af 13. juni 1990 om ændring af forskellige  

 lovbestemmelser om reguleringer af overførsler m.v. (Ændrede  

 reguleringsbestemmelser) gennemført ændringer, som ikke er optaget i de  

 nævnte lovbekendtgørelser.
I. Ændringer af afskrivningsloven 1. Objektivering af begæringsbestemmelsen i § 29 A.
Modtagelse af forsikrings- eller erstatningssummer, der udløser en  

 fortjeneste i form af genvundne afskrivninger, skal efter afskrivningslovens  

 § 29 A ikke henregnes til skattepligtig særlig indkomst, hvis summen fuldt ud  

 anvendes til genopførelse eller genanskaffelse.
Skatteyderen har et krav  

 herpå, hvis betingelserne er opfyldt.
Lovændringen indebærer alene en  

 præcisering af, at skatteyderen ikke længere skal ansøge om  

 (»begære«) skattefritagelse for at opnå sin ret.
Erklæring om  

 summens anvendelse skal gives i forbindelse med indgivelse af selvangivelse.  

 Bestemmelsens indhold er uændret.
 2. Objektivering af dispensationsbestemmelsen i § 29  

 D.
 Dok- og beddingsanlæg har i medfør af bestemmelsen i afskrivningslovens §  

 29 D efter tilladelse kunnet afskrives efter afskrivningslovens afsnit I  

 (maskiner og driftsmidler m.v.).
Bestemmelsen i § 29 D er ved lovændringen blevet objektiveret, således at  

 der ikke længere skal søges om tilladelse. Ændringen har alene medført, at  

 ansøgningsproceduren er afskaffet.
Det materielle indhold er opretholdt.
Afskrivningsreglerne i afskrivningslovens afsnit I kan således fortsat  

 anvendes på dok- og beddingsanlæg, der er beregnet til bygning og reparation  

 af skibe, samt på de til selve dokken eller beddingen hørende bygninger,  

 installationer og lignende.
Anvendelsen af reglerne er fortsat betinget af,  

 at der i et indkomstår anskaffes aktiver som foran nævnt til en samlet  

 anskaffelsessum af mindst 200.000 kr.
Den tidligere praksis har været meget lempelig, og der har i hovedsagen  

 været givet tilladelse, når blot udgifterne har været afholdt på det  

 geografiske område, hvor dok- og beddingsanlægget har befundet sig.
Udgifter  

 til ombygning af marketenderi, baderum, udvidelse af reparationslokaler,  

 udskiftning af vinduer mv. vil således nu kunne afskrives umiddelbart efter  

 lovens afsnit I.
 Aktiver, som afskrives efter bestemmelsen i afskrivningslovens § 29 D,  

 skal ifølge stk. 2 fortsat afskrives på en særskilt afskrivningssaldo.
 3. Objektivering og ændring af bestemmelsen i § 29 R,  

 stk. 2.
Når skatteyderen dør, er hovedreglen efter afskrivningslovens § 29 R,  

 stk. 1, at forskudsafskrivninger på maskiner og bygninger efterbeskattes  

 efter reglerne i lovens § 29 P.
Efter denne lovbestemmelse skal der ske en  

 regulering af de skatteansættelser, der er påvirket af  

 forskudsafskrivningerne.
En efterlevende ægtefælle, som overtager boet til  

 hensidden i udskiftet bo, eller en enearving efter afdøde har dog hidtil i  

 medfør af § 29 R, stk. 2, kunnet få tilladelse til at overtage  

 forskudsafskrivningerne.
Ved lovændringen er der sket såvel en objektivering af bestemmelsen i § 29  

 R, stk. 2, som en udvidelse af kredsen af successionsberettigede.
Efter  

 ændringen af § 29 R, stk. 2, kan forskudsafskrivninger, når indehaveren af en  

 erhvervsvirksomhed dør, uden tilladelse overtages af en ægtefælle eller højst  

 een arving efter afdøde på de for afdøde gældende betingelser.
Udvidelsen af kredsen af successionsberettigede er begrundet i, at  

 indtræden i afdødes forskudsafskrivninger skal kunne finde sted uanset  

 antallet af arvinger efter afdøde.
Succession er således ikke længere  

 udelukket, fordi afdøde efterlader sig flere arvinger.
Det er alene successor og ikke de øvrige arvinger, der hæfter for en  

 eventuel efterbeskatning efter reglerne i lovens § 29 R, som måtte opstå,  

 hvis forudsætningerne for de foretagne forskudsafskrivninger ikke opfyldes.  

 Herved fraviges det almindelige princip om, at privatskiftende arvinger  

 hæfter solidarisk.
Forskudsafskrivningerne kan kun overtages af een person,  

 der skal være en af arvingerne eller ægtefællen.
Kun den, der overtager  

 forskudsafskrivningerne, hæfter for en eventuel fremtidig efterbeskatning.  

 Eventuel efterbeskatning skal foretages på grundlag af afdødes skattepligtige  

 indkomst i forskudsafskrivningsåret.
II. Ændringer af etableringskontoloven 1. Ophævelse af 10 personersreglen i § 5, stk. 2.
Til etablering af selvstændig erhvervsvirksomhed i etableringskontolovens  

 forstand er hidtil efter lovens § 5, stk. 2, krævet, at kontohaveren eller  

 dennes ægtefælle deltager med personlig arbejdsindsats i ikke uvæsentligt  

 omfang, og at antallet af ejere højst er 10. Ved lovændringen er 10  

 personersreglen ophævet.
Herefter gælder alene arbejdskravet.
 Til afgørelsen af om arbejdskravet er opfyldt, skal de i cirkulære nr. 167  

 af 30. oktober 1984 om indskud på etableringskonto, pkt. 26 og 27, givne  

 retningslinier fortsat følges.
 2. Delvis objektivering af dispensationsbestemmelsen i  

 § 5, stk. 4.
 Dispensationsbestemmelsen i etableringskontolovens § 5, stk. 4, vedrører  

 indskud, der er foretaget før 17. maj 1983.
 Før lovændringen kunne skatteministeren tillade, at etableringsgrænsen på  

 127.400 kr. pristalsreguleret (for 1990 140.300 kr.) samt kravet om personlig  

 arbejdsindsats fraviges, når særlige omstændigheder talte derfor, og indskud  

 på etableringskonto var sket inden 17. maj 1983. Beløbsgrænsen kunne dog kun  

 fraviges, hvis man havde anskaffet aktiver for mindst 30.000 kr.
Efter den ved lovændringen skete affattelse af etableringskontolovens § 5,  

 stk. 4, udgør etableringsgrænsen nu 30.000 kr. for indskud på  

 etableringskonto, der er foretaget inden 17. maj 1983. Dispensationsreglen er  

 derimod opretholdt for så vidt angår arbejdskravet.
Endelig er bestemmelsen i  

 § 5, stk. 4, ved lovændringen i sin helhed gjort tidsbegrænset, således at  

 den kun finder anvendelse indtil udgangen af indkomståret 1995.
 3. Ophævelse af dispensationsbestemmelsen i § 5, stk.  

 6, 2. pkt.
Formuegoder, der er anskaffet tidligere end 3 år før etableringsåret, har  

 i medfør af bestemmelsen i etableringskontolovens § 5, stk. 6, 2. pkt., efter  

 tilladelse kunnet medregnes ved opgørelsen af anskaffelsessummen.
Ved  

 lovændringen er denne dispensationsmulighed bortfaldet.
 4. Objektivering af dispensationsbestemmelsen i § 9,  

 stk. 2.
Efter de hidtil gældende regler har indskud på etableringskonto ikke  

 kunnet hæves før etableringsfristens udløb uden stedfunden etablering.
Der  

 har dog i medfør af etableringskontolovens § 9, stk. 2, kunnet gives  

 tilladelse til at hæve indskuddene i utide mod efterbeskatning.
Ved  

 lovændringen er kravet om dispensation afskaffet, således at samtlige  

 etableringskontoindskud nu - uden tilladelse - kan hæves i utide mod  

 efterbeskatning.
Kontohaveren kan ikke nøjes med kun at hæve nogle af sine  

 indskud på etableringskonto.
Hævningen skal omfatte samtlige hans indskud.
Indskud på etableringskonti kan fortsat kun hæves i utide, efter at  

 efterbeskatning er beregnet og opkrævet.
Selve efterbeskatningsproceduren er  

 ikke ændret.
Kontohaveren skal fremover blot henvende sig til sin  

 slutligningskommune for at iværksætte efterbeskatningen.
Når  

 efterbeskatningen er gennemført, får pengeinstituttet meddelelse om, at  

 restbeløbet kan udbetales til kontohaveren.
 5. Tilføjelse til efterbeskatningsbestemmelserne i §  

 9, stk. 3, og § 11 A, stk. 1.
 Samtidig med den fri adgang til at hæve etableringskontomidler i utide,  

 jf. foran punkt 4, er der ved lovændringen indføjet et nyt punktum i  

 etableringskontolovens § 9, stk. 3, og § 11 A, stk. 1. Denne ændring skal  

 sikre, at efterbeskatningen sker med samme procent som den, hvormed  

 indskuddet er fradraget.
 Efterbeskatning af etableringskontoindskud finder sted, når etablering  

 ikke er sket inden udløbet af etableringsfristen (etableringskontolovens § 9,  

 stk. 1), når indskuddene forinden hæves i medfør af etableringskontolovens §  

 9, stk. 2, uden at etablering er sket, og når indskud hæves, uden at beløbet  

 kan forlods afskrives på de aktiver, hvorpå der ifølge skemaet til  

 pengeinstituttet skulle foretages en sådan afskrivning  

 (etableringskontolovens § 11 A, stk. 1).
 Efterbeskatningen sker ved, at indskudsbeløbet med årlige 5 pct.-tillæg  

 medregnes i den skattepligtige indkomst for det indkomstår, hvori indskuddet  

 er fradraget (fradragsåret).
 De nævnte 5 pct.-tillæg udgør summen af 5 pct. af indskudsbeløbet for  

 hvert år fra udløbet af det indkomstår, hvori indskuddet er fradraget, og  

 indtil etableringsfristens udløb/udløbet af det indkomstår, hvori indskuddet  

 er hævet.
For indskud, der er foretaget den 16. februar 1987 eller senere, sker  

 efterbeskatningen ifølge etableringskontolovens § 9, stk. 3, 1. pkt., og § 11  

 A, stk. 1, 2. pkt., med summen af satsen for almindelig indkomstskat efter  

 personskattelovens § 6 (22 pct.) og med satserne for de kommunale og  

 amtskommunale indkomstskatter og kirkelige afgifter (ca. 29 pct.) for  

 fradragsåret.
Efterbeskatningen sker således for indskud, der er foretaget  

 den 16. februar 1987 eller senere med en samlet sats på alene ca. 51 pct.
 På grund af overgangsreglen i personskattelovens § 24, hvorefter dele af  

 de fradragsberettigede udgifter for indkomstårene 1987-1991 kan omlægges til  

 fradrag i den skattepligtige personlige indkomst, er det muligt, at indskud  

 på etableringskonto for disse indkomstår får en fradragsværdi på op til 68  

 pct. mod de ca. 51 pct., som er gældende ved fradrag i den skattepligtige  

 almindelige indkomst.
 Ved den skete indføjelse af det nye punktum i etableringskontolovens § 9,  

 stk. 3, og § 11 A, stk. 1, fraviges den almindelige regel i § 9, stk. 3, 1.  

 pkt., og § 11 A, stk. 1, 2. pkt., om en samlet efterbeskatningssats på alene  

 ca. 51 pct. for etableringskontoindskud foretaget den 16. februar 1987 eller  

 senere.
 Ved det nye punktum, der er indføjet i loven som § 9, stk. 3, 2. pkt., og  

 som § 11 A, stk. 1, 3. pkt., er det bestemt, at såfremt den skattepligtige i  

 fradragsåret har været omfattet af personskattelovens § 24, finder den  

 almindelige regel i etableringskontolovens § 9, stk. 3, 1. pkt., og § 11 A,  

 stk. 1, 2. pkt., om en samlet efterbeskatningssats på alene ca. 51 pct. dog  

 ikke anvendelse i det omfang, indskuddet med årlige 5 pct.-tillæg kan rummes  

 inden for det beløb, der efter personskattelovens § 24 kunne fradrages ved  

 opgørelsen af den personlige indkomst.
 Det bemærkes, at der i lovteksten i § 11 A, stk. 1, 3. pkt., er sket en  

 korrekturfejl, hvorved det først nævnte »1. pkt.« rettelig skal  

 være »2. pkt.«.
 Ændringen af etableringskontolovens § 9, stk. 3, og § 11 A, stk. 1, får  

 kun virkning for indskud, der foretages i perioden 4. oktober 1989  

 (lovforslagets fremsættelsesdato) til 15. maj 1992 (hvor virkningen af  

 overgangsreglen i personskattelovens § 24 er udløbet).
 6. Objektivering af dispensationsbestemmelsen i § 11,  

 stk. 2.
I tilfælde af midlertidigt skattepligtsophør er der i hidtidig  

 dispensationspraksis i medfør af bestemmelsen i etableringskontolovens § 11,  

 stk. 2, 3. pkt., givet tilladelse til, at efterbeskatning udsættes i indtil 3  

 år.
Bestemmelsen er ved lovændringen blevet objektiveret med den begrænsning,  

 at skattepligten nu skal indtræde inden 2 år efter ophøret.
Ikke hævede  

 indskud kan således nu opretholdes på de oprindelige vilkår, såfremt  

 kontohaveren inden 2 år efter skattepligtens ophør på ny bliver fuldt  

 skattepligtig efter kildeskattelovens § 1. Herved svarer reglen til den  

 samtidig gennemførte ændring af investeringsfondslovens § 10, stk. 3, jf.  

 nedenfor afsnit III, pkt. 5. Det er reelt en udsættelse med  

 efterbeskatningen, der finder sted i de tilfælde, hvor kontohaveren ikke  

 bliver fuldt skattepligtig efter kildeskattelovens § 1 inden 2 års fristens  

 udløb.
 7. Objektivering af dispensationsbestemmelsen i § 11,  

 stk. 3, 3. pkt.
Ikke hævede indskud har hidtil i medfør af dispensationsbestemmelsen i  

 etableringskontolovens § 11, stk. 3, 3. pkt., kunnet tillades opretholdt,  

 selvom virksomheden afhændes eller ophører, hvis den skattepligtige inden 1  

 år på ny etablerer sig.
Bestemmelsen er ved lovændringen blevet objektiveret,  

 således at ikke hævede indskud, uden at dispensation er nødvendig, kan  

 opretholdes på de oprindelige vilkår, såfremt kontohaveren inden 1 år efter  

 afhændelsen eller ophøret på ny etablerer selvstændig virksomhed.
III. Ændringer af investeringsfondsloven 1. Ophævelse af 10 personersreglen i § 3 A, stk. 3.
Skattepligtige personer har efter lovens § 3 A, stk. 3, hidtil kun kunnet  

 benytte henlæggelser til investeringsfonds til forlods afskrivning på aktiver  

 i en virksomhed, såfremt antallet af ejere af virksomheden højst er 10 og den  

 skattepligtige person i ikke uvæsentligt omfang deltager i driften af  

 virksomheden.
Ved lovændringen er 10 personersreglen ophævet.
Herefter gælder  

 alene arbejdskravet.
 Reglerne for, hvornår arbejdskravet anses for opfyldt, fremgår af  

 cirkulære nr. 166 af 29. oktober 1984 om investeringsfonds, pkt. 33 og 34.
 2. Begrænsning i anvendelsen af  

 dispensationsbestemmelsen i § 3 A, stk. 5, til udgangen af indkomståret 1990.
 Bestemmelsen i lovens § 3 A, stk. 5, giver mulighed for at dispensere fra  

 kravet om personlig arbejdsindsats og gælder alene for henlæggelser foretaget  

 før 17. maj 1983.
 Ved lovændringen er muligheden for at dispensere begrænset til at gælde  

 med virkning til og med indkomståret 1990.
 3. Objektivering af dispensationsbestemmelsen i § 9,  

 stk. 2.
 Henlæggelser til investeringsfonds har efter investeringsfondslovens § 9,  

 stk. 2, kun efter tilladelse kunnet hæves mod efterbeskatning før  

 anvendelsesfristens udløb.
 Ved lovændringen er der gennemført en liberalisering af bestemmelsen,  

 således at henlæggelser med virkning fra og med indkomståret 1990 uden  

 tilladelse kan hæves i utide mod efterbeskatning, dvs. førend 12/6-års  

 anvendelsesfristen udløber.
De på investeringsfondskonti indskudte bundne beløb kan fortsat kun hæves,  

 efter at efterbeskatning er beregnet og opkrævet.
Selve  

 efterbeskatningsproceduren er ikke ændret.
Kontohaveren skal fremover blot  

 henvende sig til sin slutligningskommune for at iværksætte efterbeskatningen.  

 Når efterbeskatningen er gennemført, får pengeinstituttet meddelelse om, at  

 restbeløbet kan udbetales til kontohaveren.
 4. Objektivering af dispensationsbestemmelsen i § 10,  

 stk. 2.
 Hvis erhvervsvirksomheden afhændes eller ophører, har henlæggelserne  

 hidtil i medfør af investeringsfondslovens § 10, stk. 2, kunnet tillades  

 opretholdt, såfremt indehaveren inden 1 år overtog en anden virksomhed.
Bestemmelsen er ved lovændringen blevet objektiveret, således at ikke  

 hævede indskud, uden at dispensation er nødvendig, kan opretholdes på de  

 oprindelige vilkår.
Fristen er samtidig forlænget til 2 år.
 5. Objektivering af dispensationsbestemmelsen i § 10,  

 stk. 3.
 Der har hidtil i medfør af dispensationsbestemmelsen i  

 investeringsfondslovens § 10, stk. 3, i tilfælde af skattepligtsophør kunnet  

 gives tilladelse til opretholdelse af henlæggelser til investeringsfonds,  

 såfremt der var tale om et midlertidigt skattepligtsophør af varighed under 1  

 år.
Bestemmelsen er ved lovændringen blevet objektiveret, ligesom 1-års  

 fristen er forlænget til 2 år.
Den gennemførte lovændring betyder således, at  

 skattepligtsophør ikke medfører efterbeskatning, såfremt kontohaveren inden 2  

 år herefter på ny bliver skattepligtig af erhvervsvirksomhed.
 6. Objektivering og ændring af  

 dispensationsbestemmelsen i § 10, stk. 4.
 Der har hidtil i medfør af dispensationsbestemmelsen i  

 investeringsfondslovens § 10, stk. 4, i tilfælde, hvor indehaveren af en  

 erhvervsvirksomhed er afgået ved døden, kunnet meddeles en efterlevende  

 ægtefælle, der hensidder i uskiftet bo, eller en enearving tilladelse til at  

 overtage afdødes henlæggelser til investeringsfonds på de for afdøde gældende  

 betingelser.
 Bestemmelsen er ved lovændringen blevet objektiveret, og kredsen af  

 successionsberettigede udvidet.
Efter den ændrede lovbestemmelse kan ægtefællen eller enhver arving efter  

 afdøde således nu uden tilladelse overtage afdødes  

 investeringsfondshenlæggelser.
Henlæggelserne kan kun overtages af een  

 person, der skal være en af arvingerne eller ægtefællen.
Kun den, der  

 overtager henlæggelserne, hæfter for en eventuel fremtidig efterbeskatning.  

 En eventuel efterbeskatning foretages som hidtil på grundlag af afdødes  

 skattepligtige indkomst for de år, hvori henlæggelserne er foretaget.
Den ændrede lovbestemmelse har virkning fra og med indkomståret 1990. Det  

 betyder, at den ændrede bestemmelse får virkning, når den efterlevende  

 ægtefælle eller en arving den 1. januar 1990 eller senere overtager afdødes  

 investeringsfondshenlæggelser.
Det er ikke til hinder herfor, om dødsfaldet  

 måtte være indtruffet før den 1. januar 1990.
IV. Ændringer af selskabsskatteloven 1. Ophævelse af dispensationsbestemmelserne i § 4, stk. 2, og § 6,  

 stk. 2.
 Efter de tidligere bestemmelser i selskabsskattelovens § 4, stk. 2, kunne  

 Ligningsrådet, hvor særlige forhold gjorde sig gældende, tillade, at der ved  

 den første skatteansættelse for et dansk selskab anvendtes et andet skatteår  

 end nævnt i selskabsskattelovens § 4, stk. 1. Tilsvarende gjaldt for  

 udenlandske selskaber, jfr. selskabsskattelovens tidligere § 6, stk. 2, jfr.  

 stk. 1.
 Bestemmelserne sigtede på tilfælde, hvor et selskab afsluttede regnskabet  

 kort før skatteårets begyndelse, og hvor det bl.a. af hensyn til  

 færdiggørelse af regnskaber kunne være praktisk først at medtage selskabet  

 for det efterfølgende skatteår.
 Da reglerne imidlertid i praksis ikke har haft nogen betydning, er de ved  

 lovændringen ophævet.
 2. Ændring af § 5 B og afsnit VII.
 I selskabsskattelovens § 5 B, stk. 2, er henvisningen til  

 selskabsskattelovens § 35 A, stk. 3-7, erstattet af en henvisning til  

 fondsbeskatningslovens §§ 16-19.
 Fondsbeskatningslovens §§ 16-19 anviser, med hvilke indgangsværdier  

 afskrivningsberettigede aktiver skal indgå ved overgang til beskatning efter  

 fondsbeskatningsloven.
Det kan kort nævnes, at driftsmidler indgår med handelsværdien, mens  

 bygninger indgår med den afskrivningsberettigede del af ejendomsværdien.
For  

 så vidt angår bygninger reduceres de samlede afskrivninger med de  

 normalafskrivninger, der i alt kunne være foretaget, såfremt der fuldt ud var  

 normalafskrevet siden anskaffelsesåret.
Der henvises i øvrigt til pkt. 46-55  

 i cirkulære nr. 133 af 28. november 1986 om beskatning af fonde, visse  

 foreninger og institutter m.v.
Selskabsskattelovens § 35 A indeholdt før lovændringen de samme principper  

 for fastsættelse af indgangsværdier.
De detaljerede afskrivningsmæssige  

 særregler i § 35 A var dog i vidt omfang forældede.
De forældede bestemmelser  

 er derfor ved lovændringen blevet ophævet.
Selskabsskattelovens § 5 B indeholder regler om en forenings overgang fra  

 kooperationsbeskatning.
I § 5 B, stk. 2, var før lovændringen anført, at  

 reglerne i selskabsskattelovens § 35 A, stk. 3-7, finder anvendelse ved den  

 første ansættelse, for hvilken den nævnte ændring af skattemæssig status har  

 virkning.
Da bestemmelsen i selskabsskattelovens § 5 B, stk. 2, henviser til  

 principperne for fastsættelse af indgangsværdier, er den derfor som nævnt  

 ændret således, at der nu henvises til bestemmelserne i  

 fondsbeskatningsloven, hvor overgangsreglerne er i overensstemmelse med de  

 gældende afskrivningsregler.
Overgangsreglerne ved overgang til ændret  

 beskatning, som omtalt i selskabsskattelovens § 5 B, fremstår herefter  

 tydeligere.
 En række forældede overgangsbestemmelser i selskabsskattelovens afsnit VII  

 er samtidig ved lovændringen ophævet.
 3. Ophævelse af dispensationsbestemmelsen i § 10, stk.  

 1, in fine.
 Ved lovændringen er dispensationsbestemmelsen i selskabsskattelovens §  

 10, stk. 1, in fine, ophævet.
 Med indførelsen af selskabsskattelovens § 10, stk. 1, videreførtes  

 statsskattelovens tidligere hovedregel om, at selskabers indkomst for et  

 givet regnskabsår beskattes i det indkomstår, der følger nærmest efter  

 regnskabsafslutningen.
 Der forekom dog selskaber, som først blev ansat til beskatning et skatteår  

 senere, og denne beskatningsrytme (opstået før skatteåret 1961/62) blev  

 videreført ved bestemmelsen i selskabsskattelovens § 10, stk. 2.
Dispensationsbestemmelsen i § 10, stk. 1, in fine, blev indføjet for at  

 åbne mulighed for, at der under ganske specielle omstændigheder kunne ske  

 bagudbeskatning.
Ved bagudbeskatning forstås, at indkomsten for et givet  

 regnskabsår, i stedet for beskatning efter de almindelige regler, tillades  

 fremført til beskatning i det andet skatteår efter regnskabsafslutningen.  

 Baggrunden herfor var bl.a. at give mulighed for sambeskatning mellem  

 selskaber, hvor det ene selskab var omfattet af selskabsskattelovens § 10,  

 stk. 2.
Det er Ligningsrådet, der havde kompetencen til at give dispensation.
Der  

 har kun været få ansøgninger om dispensation.
Fælles for dem har været, at  

 anmodningen om dispensation blev fremsat i forbindelse med ansøgning om  

 tilladelse til sambeskatning.
 Baggrunden for de givne tilladelser var til dels den tidligere regel om,  

 at hvis der var etableret en sambeskatning, så skulle de nyerhvervede eller  

 nyetablerede selskaber også indgå i sambeskatningen.
Der er ikke længere noget krav om, at alle koncernforbundne selskaber  

 sambeskattes.
Men under hensyn til hidtidig praksis blev der fortsat givet  

 dispensation, når der fremsattes anmodning fra allerede etablerede  

 sambeskattede koncerner.
Nyetablerede koncerner (selskaber, der ikke i  

 forvejen var sambeskattede), fik afslag på anmodning om bagud forskudt  

 beskatningsrytme, selv om moderselskabet blev beskattet på denne måde.
 Ophævelsen af dispensationsbestemmelsen betyder, at allerede etablerede  

 bagudbeskattede koncerner må vende tilbage til normal beskatningsrytme, hvis  

 nye datterselskaber skal inddrages i sambeskatningen.
