Skriftlig fremsættelse (27. april  

 2001) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
Forslag til lov om ændring af lov om  

 naturgasforsyning (Lovforslag nr.
L 232) Lov nr. 449 af 31. maj 2000 om naturgasforsyning  

 trådte i kraft den 1. juli 2000. Formålet med loven var at  

 tilpasse og modernisere de lovgivningsmæssige rammer for  

 naturgasforsyningen i forbindelse med implementeringen af Europa-Parlamentets  

 og Rådets direktiv 98/30EF af 22. juni 1998 om fælles regler for  

 det indre marked for naturgas (gasdirektivet).
Der har i forbindelse med det lovforberedende arbejde  

 løbende været en dialog med Europa-Kommissionen om  

 gennemførelsen i dansk ret af gasdirektivet.
Ved en fornyet gennemgang  

 af den danske lovgivning har Europa-Kommissionens embedsmænd rejst  

 tvivl om, hvorvidt naturgasforsyningslovens bestemmelser om bindende  

 videresalgspriser er i overensstemmelse med EU s konkurrenceregler.
 Baggrunden for lovforslagets fremsættelse er dels at  

 bringe de lovgivningsmæssige forhold i orden i relation til EU-retten,  

 dels at tage højde for nye EU-krav i forbindelse med  

 Europa-Kommissionens netop fremlagte forslag til nyt gasdirektiv.
I lovforslaget stilles der forslag om, at den  

 gældende lovs bestemmelser om bindende videresalgspriser og ensartede  

 landsdækkende retningslinier ophæves.
Som konsekvens heraf  

 foreslås en ændring af bevillingssystemet, således at der  

 fastsættes en objektiv grænse mellem bevilling på  

 henholdsvis faste og individuelle vilkår.
Afgrænsningen mellem de  

 to bevillingsformer foreslås at ske ved en forbrugsgrænse  

 på 300.000 m3 naturgas pr. år.
Det foreslås i lovforslaget, at der i lighed med  

 elområdet stilles krav om selskabsmæssig adskillelse af  

  transmissions-, distributions- og  forsyningspligtige aktiviteter.
Hermed  

 tages der højde for de nye EU-krav i Europa-Kommissionens netop  

 fremlagte forslag til ændring af gasdirektivet.
Samtidig  

 imødekommes også kritikken af manglende gennemsigtighed på  

 naturgasområdet ved sammenblanding af monopolaktiviteter og handel med  

 naturgas.
 For at sikre en klar økonomisk adskillelse af de  

 konkurrenceudsatte aktiviteter foreslås, at de regionale selskabers  

 forsyningsvirksomhed skal ske i selskaber med begrænset ansvar.
 Endvidere foreslås det, at miljø- og  

 energiministeren efter forelæggelse for Folketingets Energipolitiske  

 Udvalg får mulighed for at åbne naturgasmarkedet hurtigere end  

 svarende til den markedsåbning, der er fastlagt i den gældende  

 lov.
I forbindelse med mine drøftelser med de  

 energipolitiske ordførere har det været diskuteret, hvorledes  

 Energitilsynets og dets sekretariats uafhængighed bedst muligt sikres.  

 Drøftelserne herom er endnu ikke er afsluttet.
Jeg vil derfor gerne  

 tilkendegive, at jeg er parat til at fortsætte drøftelserne i  

 forbindelse med behandlingen af lovforslaget.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
