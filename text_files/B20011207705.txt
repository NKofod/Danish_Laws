Bestemmelser om etablering og drift af  

 kontrolorganisation (FCO), der må udføre kontrolmålinger  

 af luftfartsanlæg med luftfartøj m.v.*)   

  (BL 8-2, 1. udgave) I medfør af § 52 og § 149, stk. 10, i lov om  

 luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 810 af 19. november 1998 om  

 henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede  

 forskrifter, følgende:
1. Referencedokumenter 1.1 Annex 10 til Chicago-konventionen, Aeronautical  

 Telecommunications, Volume I, II og IV, seneste udgave.
 1.2 Annex 14 til Chicago-konventionen, Aerodromes, Volume  

 I, Aerodrome Design and Operations, seneste udgave.
 1.3 ICAO Doc 8071, Manual on Testing of Radio Navigation  

 Aids, Volume I og III, seneste udgave.
1.4 ICAO Doc 8168, Aircraft Operations.
Volume II -  

 Construction of Visual and Instrument Flight Procedures, seneste udgave.
 1.5 ICAO Doc 9157, Aerodrome Design Manual, Part 4, Visual  

 Aids, seneste udgave.
 1.6 CAP 670, Air Traffic Services, Safety Requirements,  

 seneste udgave.
 1.7 BL 3-2, Bestemmelser om etablering af offentlige  

 IMC-flyvepladser, seneste udgave.
 1.8 BL 3-3, Radionavigations- og  

 radiolandingshjælpemidler på jorden, seneste udgave.
 1.9 BL 5-50, Bestemmelser om godkendelse af  

 luftfartsforetagender til at udføre erhvervsmæssig lufttrafik i  

 henhold til JAR-OPS 1 og/eller JAR-OPS 3, seneste udgave.
 1.10 BL 8-1, Bestemmelser om kontrolmåling af  

 luftfartsanlæg m.m. fra luften m.v., seneste udgave.
 1.11 Pjecen "Kvalitetsstyring", udgivet af Statens  

 Luftfartsvæsen i juni 1996.
1.12 De dokumenter, der er nævnt i pkt. 1.1 - 1.5 og  

 pkt. 1.7 - 1.11, kan købes ved henvendelse til Statens Luftfartsvæsen Luftfartsinformationstjenesten Ellebjergvej 50 2450 København SV Tlf.: 3618 6000 Fax: 3618 6001 1.13 Det dokument, der er nævnt i pkt. 1.6, kan  

 købes ved henvendelse til Westward Documedia Ltd.
37, Windsor Street BG-Cheltenham GL52 2DG England Tlf.: 00 44 870 887 1410 Fax: 00 44 870 887 1411 2. Definitioner Kontrolorganisation, FCO (Flight Calibration  

 Organisation):
 En organisation, der er godkendt af Statens  

 Luftfartsvæsen til at udføre kontrolmålinger fra luften  

 med luftfartøj af anlæg, hvor en sådan kontrolflyvning  

 kræves i henhold til BL 8-1.
 NOTAM (Notice to Airmen):
 En meddelelse, fordelt ved hjælp af  

 telekommunikation, om etablering, status eller ændring af  

 luftfartsanlæg, tjenester, procedurer eller fareaktiviteter, om hvilke  

 kendskab er af væsentlig betydning for flyoperationers  

 gennemførelse.
 Koncessionshaver (Licence holder):
 Ved koncessionshaver forstås i denne BL den, der har  

 fået tilladelse til at indrette og drive en offentlig flyveplads eller  

 et civilt område på en militær flyveplads, eller den, der  

 har fået tilladelse til at drive en flyvekontrolenhed, som ikke er  

 tilknyttet en bestemt flyveplads.
3. Anvendelsesområde Denne BL fastsætter bestemmelser for etablering og  

 drift af en kontrolorganisation (Flight Calibration Organisation - FCO) der  

 må udføre kontrolmålinger fra luften inden for dansk  

 område samt i områder, hvor Danmark i henhold til indgåede  

 internationale aftaler er forpligtet til at udøve  

 lufttrafiktjeneste.
4. Generelt 4.1 Den ansvarlige leder af en godkendt  

 kontrolorganisation (FCO) skal sikre, at organisationen drives og  

 kontrolmålinger udføres i overensstemmelse med bestemmelserne i  

 denne BL samt i overensstemmelse med driftshåndbogen.
5. Godkendelse af kontrolorganisation (FCO) 5.1 En FCO og dens måleudstyr skal være  

 godkendt af Statens Luftfartsvæsen.
5.2 Ansøgning om godkendelse af en FCO skal  

 indsendes til Statens Luftfartsvæsen.
Ansøgningen skal  

 være Statens Luftfartsvæsen i hænde senest 3 måneder  

 før godkendelsen ønskes anvendt.
 5.3 Godkendelsen er betinget af, at der indsendes  

 tilfredsstillende dokumentation for følgende:
 a.
 Driftshåndbog indeholdende beskrivelse af  

 organisationen, ansvarsfordelingen samt kvalitetsstyringssystemet samt  

 instrukser for udførelse af kontrolmåling m.v.
 b.
 Oplysninger om det luftfartøj, der skal anvendes i  

 organisationen, herunder dokumentation for de enkelte flyantenners  

 dækningsdiagram.
 c.
 Oplysninger om organisationens udstyr til  

 kontrolmåling, herunder også udstyrets valideringsmanualer,  

 vedligeholdelseshåndbog og dokumentation for de anvendte  

 måleinstrumenters nøjagtighed i forhold til de anlæg, der  

 kontrolmåles.
 d.
 Beskrivelse af målemetode for kontrolmåling af  

 de enkelte anlæg.
 e.
 Eksempler på kontrolmålingsrapporter, herunder  

 foreløbige kontrolmålingsrapporter.
5.4 Godkendelse udstedes med gyldighed i 5 år.
Til  

 godkendelsen kan knyttes vilkår/betingelser og begrænsninger,  

 herunder hvilke anlægsarter organisationen må  

 kontrolmåle.
 5.5 Statens Luftfartsvæsen skal underrettes om  

 ændringer i de forhold, der er omfattet af pkt. 5.3.
6. Valideringsrapport 6.1 For alt udstyr, der ønskes anvendt i  

 forbindelse med kontrolmåling, skal der være udarbejdet en  

 valideringsrapport, der skal indeholde følgende:
 a.
 Detaljeret beskrivelse af udstyret og dets elementer.
 b.
 Underleverandørens erklæringer om opfyldelse  

 af specifikationskrav, også for software.
 c.
 Beskrivelse og resultat af udførte funktions- og  

 belastningsprøver.
7. Luftfartøj og besætning 7.1 Et luftfartøj, der anvendes til  

 kontrolmåling, skal opereres af kontrolorganisationen selv eller af et  

 luftfartsselskab, der er godkendt hertil af Statens Luftfartsvæsen.
 7.1.1 Hvis luftfartøjet opereres af  

 kontrolorganisationen selv, skal organisationens flyvevirksomhed  

 udføres i henhold til en driftshåndbog, der er godkendt af  

 Statens Luftfartsvæsen.
 7.2 Luftfartøjet, som ønskes anvendt, skal  

 være velegnet til formålet og skal kunne opereres på en  

 måde, der sikrer nøjagtig måling af parametre.
 7.3 Luftfartøjet skal være en flermotoret  

 type, som er i stand til at operere sikkert fuld lastet i tilfælde af  

 udfald af en motor.
 7.4 Luftfartøjet skal være instrumenteret for  

 og godkendt til instrumentflyvning.
7.5 Luftfartøjet skal opereres af 2  

 besætningsmedlemmer.
Fartøjschefen skal have mindst 3.000  

 flyvetimer, heraf mindst 1.000 flyvetimer på luftfartøjer, der  

 opereres i henhold til performance klasse A, jf.
BL 5-50 (JAR-OPS 1).  

 Andenpiloten skal have mindst 500 flyvetimer, heraf mindst 100 timer på  

 luftfartøjer, der opereres i henhold til performance klasse A, jf.
BL  

 5-50 (JAR-OPS 1).
 7.6 Luftfartøjets tværvindsbegrænsning  

 skal være således, at den tillader, at  

 målenøjagtigheden ligger inden for de stillede krav.  

 Begrænsningen skal være angivet i den operationelle instruks.
 7.7 Luftfartøjet skal have et stabilt elektrisk  

 system med tilstrækkelig kapacitet til at forsyne  

 kontrolmålingsudstyret.
 7.8 Luftfartøjets propelmodulation skal reduceres  

 til et acceptabelt niveau.
 7.9 For supplerende installationer i luftfartøjet,  

 herunder antenner, intercom, konsoller, strømforsyning og sæder,  

 skal der foreligge supplerende luftdygtighedsbevis.
7.10 Kontrolmåling skal udføres  

 således, at støjgener omkring flyvepladsen begrænses mest  

 muligt.
Under kontrolmåling skal eventuelle  

 støjbegrænsende bestemmelser for den pågældende  

 flyveplads overholdes, medmindre Statens Luftfartsvæsen har meddelt  

 dispensation til kontrolorganisationen.
Anm.: Luftfartøjet skal være konstrueret  

 til at flyve unormale procedurer under kontrolmålingen.
Det er normalt  

 praksis at tilføje mærkning og/eller lys, som øger  

 synligheden af luftfartøjet i alle normale vejrforhold.
8. Kontrolmåleudstyr 8.1 Formålet med at udføre  

 kontrolmåling er at dokumentere, at det pågældende  

 anlægs parametre, herunder også anlæggenes  

 overvågningssystemer/monitorer, opfylder givne specifikationer.
 8.2 Kontrolmåleudstyr må ikke interferere med  

 operationen eller nøjagtigheden af luftfartøjets normale  

 navigations- og radioudstyr.
8.3 Kontrolmåleudstyr skal være  

 tilstrækkelig beskyttet mod almindelig EMC-udstråling internt  

 eller eksternt.
Unormale effekter af interferens skal klart fremgå af  

 kontrolrapporten.
 8.4 Kontrolmåleudstyret skal kunne aflytte  

 hjælpemidlers identitetsmodulation.
8.5 Kontrolmåleudstyret skal kunne bestemme og  

 registrere luftfartøjets position i rummet relativt til et fast  

 referencepunkt.
Målenøjagtigheden skal være  

 tilstrækkelig i forhold til den målte parameter.
 8.6 Kontrolmåleudstyret skal kunne registrere  

 hjælpemidlers målte parametre.
 8.6.1 Alle rekorderinger skal markeres på en  

 sådan måde, at de bringes i indbyrdes forhold til  

 luftfartøjets position på det målte tidspunkt.
 Anm. 1: Vejledning findes i ICAO Doc 8071, Manual on  

 Testing Radio Navigation Aids, Volume 1, Testing of Ground-based Navigation  

 Systems.
 Anm. 2: Hvis det er muligt, skal kontrolmåleudstyret  

 med tilhørende antenner være uafhængig af  

 luftfartøjets operationelle radioudstyr.
 8.7 Antenner skal installeres således, at de ikke er  

 afskåret fra at modtage signaler under normale flyveprofiler.
Anm.:  For at opnå dette kan det være  

 nødvendigt at anvende mere end en måleantenne for en speciel  

 funktion.
Hvis der anvendes dobbelt målemodtager, skal disse tilsluttes  

 en fælles måleantenne.
8.7.1 Antenner, som anvendes i forbindelse med  

 positionsbestemmelsesudstyr, skal placeres under hensyntagen til  

 luftfartøjets referencepunkt.
Hvis antenner og referencepunkt ikke er  

 i tæt overensstemmelse, skal denne afvigelse indregnes i beregningerne  

 for målenøjagtigheden og i fastsættelsen af den  

 operationelle tværvindsbegrænsning.
Alternativt skal afvigelsen  

 korrigeres ved hjælp af luftfartøjets "attitude sensors" og data  

 omkring bevægelse af antennernes fasecenter.
 8.8 Målenøjagtigheden for en given parameter  

 skal være tilstrækkelig i forhold til de operationelle krav for  

 parameteren.
 8.8.1 Målenøjagtigheden inden for 95%  

 sandsynlighed skal beregnes for hver af de målte parametre.  

 Beregningsmetoden skal klart beskrives.
 8.8.2 Hvis målingen består i en kombination af  

 modtageroutput og luftfartøjets position, skal summen af alle  

 fejlbidrag, inklusive bidrag fra luftfartøjets position, beregnes og  

 anføres.
 8.8.3 Hvis flere målinger kombineres til at  

 producere et enkelt resultat, skal fejlbidraget adderes ved hjælp af  

 Root Mean Square (RMS) metoden for at beregne den samlede  

 målenøjagtighed.
 8.8.4 For målinger, som kun kan aflæses fra  

 registreringer, skal nøjagtigheden og opløsningen af  

 rekorderingsudstyret indregnes i den samlede  

 målenøjagtighed.
 8.8.5 Når der gennemføres modifikationer, der  

 kan påvirke målenøjagtigheden af en given parameter, skal  

 der foretages nye beregninger.
8.9 Temperaturstabiliteten skal være således,  

 at den krævede målenøjagtighed kan opretholdes under de  

 aktuelle betingelser for kontrolmålingen.
Operatøren skal  

 definere disse betingelser (temperatur- og luftfugtighedsområde).
 8.9.1 Detaljerede oplysninger om kontroludstyrets  

 temperaturafhængighed skal foreligge i form af testresultater  

 udført af operatøren eller fabrikanten.
 8.9.2 Hvis kontroludstyret kræver en opvarmnings-  

 eller nedkølingstid, skal dette klart fremgå af  

 instruktionen.
Anm.: Hvis det er nødvendigt, skal  

 temperaturafhængigt udstyr være installeret i  

 temperaturkontrollerede omgivelser.
En indikator/alarm skal installeres for  

 at informere flyveinspektøren om enhver afvigelse i  

 temperaturbetingelserne.
9. Kalibrering og standarder 9.1 Udstyr, der anvendes i forbindelse med  

 kontrolmåling, skal kalibreres op til en defineret standard.
 9.2 Der skal være udarbejdet klart definerede  

 kalibreringsprocedurer for alt udstyr, der anvendes til  

 kontrolmåling.
 9.3 Udstyr og standarder, der anvendes i  

 kalibreringsprocessen, skal kunne spores til nationale eller internationale  

 standarder.
9.4 Når et udstyr ifølge det oplyste er  

 selvkalibrerende, skal den interne proces være beskrevet.
Dette  

 involverer præsentation af, hvorledes udstyrets interne standard  

 anvendes til forbindelse med hver parameter, som kan måles eller  

 genereres.
Den interne standard skal kunne spores til national eller  

 international standard.
 9.5 Oplysninger om kalibreringsintervaller skal være  

 indeholdt i kalibreringsjournalen.
10. Software 10.1 Al software, der anvendes i forbindelse med  

 kontrolmålinger, skal være af en sådan standard, at  

 nøjagtighed og integritet af udstyr, som anvender software, kan  

 garanteres.
 Anm.: Vejledning findes i CAP 670, Air Traffic  

 Services, Safety Requirements.
11. Operationelle instrukser 11.1 De operationelle instrukser skal sikre, at alle  

 kontrolmålinger udføres i overensstemmelse med definerede og  

 dokumenterede procedurer.
 11.2 Instrukserne skal indeholde præcise detaljer  

 om:
 a.
 Flyveprofil, som anvendes ved hver type  

 kontrolmåling.
 b.
 Pre-flight kalibrering af udstyr.
 c.
 Opstilling af alt nødvendigt udstyr til at bestemme  

 og følge positionen.
 d.
 Planlagt vedligeholdelse og kalibrering af udstyr.
 e.
 Anvendelse af udstyr.
 f.
 Udarbejdelse af kontrolrapport.
 g.
 Certificering.
 h.
 Metoder for beregning af alle resultater, der ikke direkte  

 kan aflæses på udstyr.
12. Uddannelses- og kvalifikationskrav for personale, der er  

 beskæftiget med kontrolmåling 12.1 Personale, der er beskæftiget med  

 kontrolmåling, skal være tilstrækkeligt uddannet og  

 kvalificeret til at udføre de aktuelle jobfunktioner.
Uddannelse og  

 kvalifikationskrav skal være beskrevet i driftshåndbogen.
 12.2 Ved kontrolmåling af  

 præcisionshjælpemidler skal det sikres, at personalet har  

 tilstrækkeligt kendskab til enhver lokalitet, der kontrolmåles.  

 Organisationens driftshåndbog skal indeholde procedurer, så den  

 nødvendige indsigt opnås.
13. Kontrolrapport 13.1 En kontrolrapport skal udarbejdes for hver foretaget  

 kontrolmåling.
Rapporten skal klart og nøjagtigt dokumentere de  

 målte egenskaber af de kontrollerede  

 hjælpemidler/flyve-procedurer.
13.2 Kontrolrapportens format skal være godkendt af  

 Statens Luftfartsvæsen.
Rapporten skal mindst have det indhold, der  

 fremgår af bilag 1 til denne BL.
13.3 Kontrolrapporten fremsendes til Statens  

 Luftfartsvæsen og til koncessionshaveren.
Originalen skal opbevares i  

 minimum 5 år.
For den kommissionerende kontrolmåling skal  

 rapporten dog opbevares i hele anlæggets levetid.
13.4 Efter udført kontrolmåling afgives en  

 foreløbig rapport til koncessionshaveren.
Denne foreløbige  

 rapport, hvis format ligeledes skal være godkendt af Statens  

 Luftfartsvæsen, skal indeholde anbefaling af, om det kontrollerede  

 anlæg fortsat kan holdes i drift, eller om det skal tages ud af  

 drift.
Anm.: Ansvaret for at tage et anlæg ud af drift  

 påhviler koncessionshaveren, jf.
BL 8-1, pkt. 4.2.
14. Rekorderinger og grafer 14.1 Rekorderede måledata og figurer skal produceres  

 på en sådan måde, at udstyrets nøjagtighed kan  

 adskilles fra de målte værdier.
 14.2 Hvis rekorderede måledata eller grafer anvendes  

 til figurer i en kontrolrapport, skal målestoksforholdet være  

 sammenligneligt med de tilladte måletolerancer.
 Anm.: Hvis rekorderede måledata eller grafer kun  

 anvendes til at vise, at resultaterne er inden for bestemte tolerancer, kan  

 de præsenteres med en reduceret skala.
 14.3 Rekorderede måledata, som anvendes til  

 præsentation af rekordering og grafer, skal lagres med en  

 nøjagtighed, der tillader, at forstørrede plot kan produceres  

 efter anmodning.
 14.4 For målinger, hvor parametre er evalueret ved  

 sammenligning af modtagersignal og output fra positionsbestemmelsesudstyret,  

 er det kun nødvendigt at præsentere dette i kontrolrapporten,  

 jf. afsnit 13. Positionsdata og råsignaldata skal rekorderes og lagres  

 og skal kunne præsenteres efter anmodning fra Statens  

 Luftfartsvæsen.
 Anm.: Koncessionshaveren kan forlange yderligere data  

 fra kontrolmålingen præsenteret.
 14.5 Hver rekordering og graf skal klart kunne  

 identificeres.
15. Tilbagekaldelse 15.1 Statens Luftfartsvæsen kan tilbagekalde eller  

 ændre en given godkendelse af kontrolorganisationen, hvis betingelserne  

 for opnåelse af godkendelse ikke længere er opfyldt, og forholdet  

 ikke bliver rettet inden for en frist, der fastsættes af Statens  

 Luftfartsvæsen.
 15.2 Statens Luftfartsvæsen kan endvidere  

 tilbagekalde eller ændre godkendelsen, hvis der under udøvelsen  

 af virksomheden finder væsentlig tilsidesættelse sted af de i  

 luftfartsloven eller i godkendelsen indeholdte eller for virksomheden i  

 øvrigt gældende forskrifter, eller det må antages, at  

 kontrolorganisationen ikke er i stand til behørigt at opretholde den  

 godkendte virksomhed, jf. luftfartslovens § 58.
16. Dispensation Statens Luftfartsvæsen kan i ganske særlige  

 tilfælde dispensere fra bestemmelserne i denne BL, når det  

 skønnes foreneligt med de hensyn, der ligger til grund for de  

 pågældende bestemmelser.
17. Straf 17.1 Overtrædelse af bestemmelserne i pkt. 5.1, pkt.  

 5.5, afsnit 7, pkt. 8.2 - 8.9, afsnit 9, 10, 12, 13 og 14 straffes med  

 bøde.
 17.2 For overtrædelser begået af selskaber  

 m.v. (juridiske personer) kan der pålægges strafansvar efter  

 reglerne i straffelovens 5. kapitel, jf. luftfartslovens § 149, stk. 14.
18. Ikrafttræden Denne BL træder i kraft den 15. august 2001.
Statens Luftfartsvæsen, den 10. juli  

 2001 Ole Rasmussen /Karsten Theil Bilag 1 Kontrolrapportens indhold 1.
 Anlæggets navn og identifikation.
 2.
 Fabrikat, type og klassifikation af anlægget, der  

 skal måles.
 3.
 Dato.
 4.
 Rapportnummer.
 5.
 Type af kontrolmåling.
 6.
 Luftfartøjets registreringsbogstaver.
 7.
 Vejr.
 8.
 Navne og funktionsbetegnelse for personer, som deltager i  

 kontrolmålingen.
 9.
 Resultat af udførte målinger.
 10.
 Oplysning om yderligere bilag/tillæg.
 11.
 Oplysning om udførelse af ekstra flyvninger, som  

 var nødvendige for justering af anlægget.
 12.
 En udtalelse fra fartøjschefen om egenskaberne for  

 det målte anlæg.
 13.
 Bemærkninger fra Flight Inspector/Teodolot  

 operatør/Ground Inspector.
 14.
 Oplysning om eventuelle særlige observationer.
 15.
 Status om, hvorvidt anlægget er  

 tilfredsstillende/ikke tilfredsstillende.
 16.
 Flight Inspectors underskrift.
 17.
 Fartøjschefens underskrift.
 18.
 Underskrift af ansvarlige leder af FCO.
 *)   BL'en har som udkast været  

 notificeret over for Europa-Kommissionen i overensstemmelse med reglerne i  

 Europa-Parlamentets og Rådets Direktiv 98/34/EF  

 (informationsproceduredirektivet), som ændret senest ved direktiv  

 98/48/EF.
