Sambeskatning   tilførsel af aktiver  

 underskud Spørgsmål.
 1.
 Er det korrekt, at en overdragelse af aktierne i  

 Datterselskaberne (jf. definitionen i afsnit 2. nedenfor) fra A til et  

 helejet nystiftet datterselskab (i det følgende benævnt  

 "Holding") som led i en skattefri tilførsel af aktiver inden udgangen  

 af indkomståret 2000, og A's efterfølgende ophør ved en  

 skattepligtig fusion med B pr. 1. januar 2001 ikke vil påvirke den  

 eksisterende sambeskatning af Koncernselskaberne i henseende til:
a. anvendelsen af de skattemæssige underskud, der er  

 fremført og opgjort til fremførsel ved opgørelsen af  

 sambeskatningsindkomsten for A, Holding og Koncernselskaberne for  

 indkomståret 2000, til fremførsel og modregning i fremtidige  

 indkomstopgørelser for de Koncernselskaber, der omfattes af en  

 sambeskatning med Holding for indkomståret 2001 og senere  

 indkomstår? b.genbeskatning af underskud efter ligningslovens §§ 33 D  

 og 33 E? 2.
Er det uden betydning for besvarelsen af  

 spørgsmål 1.a. og 1.b., at overdragelsen af aktierne i  

 Datterselskaberne fra A ikke sker inden udgangen af indkomståret 2000  

 til Holding, men i stedet sker den 1. januar 2001 til et eksisterende  

 skuffeselskab (i det følgende benævnt "Holding II"), der vil  

 indgå i sambeskatningen med A og Koncernselskaberne for  

 indkomståret 2000 og som inden udgangen af indkomståret 2000  

 overdrages fra den nuværende ejer (et Koncernselskab) til A? 3.
Er det uden betydning for besvarelsen af  

 spørgsmål 1.a. og 1.b., at overdragelsen af aktierne i  

 Datterselskaberne fra A  ikke sker inden udgangen af indkomståret 2000  

 til Holding, men i stedet sker den 1. januar 2001 til Koncernselskabet D (jf.  

 definitionen i afsnit 2. nedenfor) der har været omfattet af  

 sambeskatningen med A og øvrige Koncernselskaber i de seneste 5  

 indkomstår, og som inden udgangen af indkomståret 2000 overdrages  

 fra den nuværende ejer (et andet Koncernselskab) til A? Svar Ad 1.
 Nej, det er ikke korrekt, jf. afsnittet om  

 sagsfremstilling og begrundelse nedenfor.
 Ad 2.
 Ja, det er uden betydning, idet svaret også for  

 så vidt angår dette spørgsmål vil være  

 negativt, jf. afsnittet om sagsfremstilling og begrundelse nedenfor.
 Ad 3.
 Nej, det er ikke uden betydning, idet Ligningsrådet  

 kan acceptere den i dette spørgsmål omtalte model, jf. afsnittet  

 nedenfor om sagsfremstilling og begrundelse.
Sagsfremstilling og begrundelse 1. BAGGRUND.
Ledelsen i en koncern ønskede at gennemføre  

 en fusion af koncernens to selskaber, A og B med A som ophørende  

 selskab.
A ejede 52 % af aktierne i B.
 Fusionen skulle gennemføres som en skattepligtig  

 fusion.
I den eksisterende sambeskatning med A indgik 8 selskaber,  

 hvoraf 3 var direkte ejet, mens aktiebesiddelsen i de øvrige  

 koncernselskaber var indirekte ejet.
Efter opgørelsen af  

 sambeskatningsindkomsten for indkomståret 1999 var der til modregning i  

 sambeskatningsindkomsten for efterfølgende år opgjort  

 skattemæssige underskud.
Der var i sambeskatningsindkomsterne for 1998  

 og 1999 et samlet underskud i udenlandske datterselskaber, hvoraf en del var  

 fremført til modregning for indkomståret 2000 og senere.
2. DEN PÅTÆNKTE TRANSAKTION 2.1. Overdragelse til Holding inden udgangen af  

 2000 Som et led i forberedelsen af fusionen  

 påtænktes aktierne i Datterselskaberne indskudt i et nyt helejet  

 datterselskab af A (i det følgende benævnt "Holding") inden  

 udgangen af 2000. Indskuddet påtænktes gennemført som led  

 i en skattefri tilførsel af aktiver, der omfattede hele A's virksomhed  

 og samtlige aktiver, med undtagelse af A's  aktier i B og en gæld, som  

 A havde optaget til finansiering af anskaffelsen af disse aktier.
Holding  

 ville blive etableret med første regnskabs- og indkomstår fra  

 stiftelsen og til 31. december 2000.
 Holding forventedes inddraget i sambeskatningen med A og  

 Koncernselskaberne for indkomståret 2000.
 A ville ophøre ved den påtænkte fusion  

 med B pr. 1. januar 2001 og ville derfor kun indgå i sambeskatningen  

 indtil ophøret.
2.2. Overdragelse til Holding II den 1. januar 2001 Som første alternativ til den i 2.1. anførte  

 transaktion påtænktes aktierne i Datterselskaberne i stedet  

 indskudt i Holding II den 1. januar 2001. Dette ville indebære en  

 betydelig administrativ lettelse af transaktionen, idet der i så fald  

 ikke ville være noget behov for udarbejdelse af særskilte  

 regnskaber for Holding og Koncernselskaberne for perioden fra  

 overførslen frem til den 31. december 2000.
Holding II var et helejet datterselskab af et af de af A  

 indirekte ejede selskaber "C" , der havde ejet samtlige aktier i hele  

 indkomståret 2000. Holding II var købt som skuffeselskab og  

 havde indtil nu været uden aktivitet.
Samtlige aktier i Holding II  

 ville inden udgangen af indkomståret 2000 blive overdraget fra C til A.  

 Holding II påtænktes i så fald at blive inddraget i  

 sambeskatningen med A og Koncernselskaberne fra og med indkomståret  

 2000.
Den 1. januar 2001 påtænktes aktierne i  

 Datterselskaberne overdraget som led i en skattefri tilførsel af  

 aktiver fra A til Holding II, hvorefter A ville ophøre ved fusionen  

 med B.
Sambeskatningen for indkomståret 2001 ville derfor omfatte  

 Holding II og Koncernselskaberne 2.3. Overdragelse til "D" den 1. januar 2001 Som andet alternativ til den i 2.1. anførte  

 transaktion påtænktes aktierne i Datterselskaberne i stedet  

 indskudt i D den 1. januar 2001. Fordelene ved dette alternativ ville  

 være de samme, som er anført for det første alternativ i  

 afsnit 2.2. ovenfor.
I forhold til løsningen i afsnit 2.2. ville dette  

 alternativ dog indebære en række væsentlige praktiske  

 ulemper.
D var et helejet datterselskab af et af A´s helejede  

 datterselskaber og havde været omfattet af sambeskatningen med A og de  

 øvrige Koncernselskaber i de seneste 5 indkomstår.
Samtlige  

 aktier i D forventedess inden udgangen af indkomståret 2000 at blive  

 overdraget til A.
Den 1. januar 2001 påtænktes aktierne i  

 Datterselskaberne overdraget som led i en skattefri tilførsel af  

 aktiver fra A til D, hvorefter A ville ophøre ved fusionen med B.  

 Sambeskatningen for indkomståret 2001 ville derfor omfatte D og de  

 øvrige Koncernselskaber.
 Rådgivers bemærkninger.
 Rådgiver fandt, at samtlige de stillede  

 spørgsmål skulle besvares bekræftende.
 Sambeskatningsenheden, der bestod af Koncernselskaberne,  

 ville fortsætte uafbrudt fra 2000 til 2001 med uændret mulighed  

 for modregning af underskud mellem selskaberne efter reglerne i  

 Sambeskatningscirkulæret (Cirk. nr. 209 af 23. december 1999), pkt.  

 2.4.
 Rådgiver henviste til Ligningsvejledningen 1999,  

 S.D.4.10, hvor det anføres:
"Ved fusion mellem to moderselskaber, der hver for sig har  

 været sambeskattet med deres respektive datterselskaber, kan det  

 modtagende moderselskab ikke succedere i det indskydende moderselskabs  

 sambeskatning.
For datterselskaber af det indskydende selskab skal der derfor  

 eventuelt etableres en ny sambeskatning med det modtagende selskab.  

Underskud i det indskydende selskabs datterselskaber fra tiden forud for  

 fusion kan som udgangspunkt kun udnyttes af selskaberne selv og eventuelt  

 disse selskaber imellem. (revisionsfirmaets understregning)" Ligningsvejledningen omtaler den situation, hvor der  

 gennemføres en skattefri fusion af to moderselskaber, uden at der for  

 det indskydende moderselskabs sambeskattede datterselskaber indskydes en nyt  

 moderselskab, svarende til Holding/Holding II i den foreliggende sag.
Det  

 fastslås i den fremhævede sætning, at moderselskabets  

 ophør ved fusionen ikke ændrer ved adgangen til modregning af  

 skattemæssige underskud fra før fusionen mellem det indskydende  

 selskabs sambeskattede datterselskaber.
Dette er tilsvarende fastslået  

 i Ligningsrådets afgørelse, refereret i TfS 1993.563.
Der henvistes desuden til Ligningsrådets  

 afgørelse, refereret i TfS 1995.388. I denne sag var der for 1994  

 etableret en sambeskatning mellem et dansk selskab, M, og dettes engelske  

 datterselskab, D.
I forbindelse med en omstrukturering af koncernen ville  

 aktierne i M i løbet af 1994 blive overdraget fra dets udenlandske  

 moderselskab til dets danske søsterselskab H, som således ikke  

 ville have været omfattet af sambeskatningen med M og D i 1994.  

 Herefter ville aktierne i D i løbet af 1995 blive overdraget fra M til  

 H, således at M og D blev søsterselskaber.
Ligningsrådet  

 fastslog, at den i 1994 etablerede sambeskatningsenhed mellem M og D fra og  

 med 1994 ville fortsætte med at være sambeskattet som en  

 selvstændig enhed, og at eventuelle underskud i 1994 i M og D kunne  

 bringes til fradrag i overskud, der i følgende år blev optjent i  

 ét af disse to selskaber.
Ligningsrådet fastslog desuden, at  

 salget af aktierne i D fra M til H i 1995 ville være uden  

 sambeskatningsmæssig betydning.
 Rådgiver gjorde i den forbindelse opmærksom  

 på, at forholdene i de i TfS 1995.388 og de i TfS 1994.58 refererede  

 afgørelser er ens, bortset fra at der i TfS 1994.58 er tale om  

 overdragelse til et nystiftet selskab, hvorfor praksis efter  

 revisionsfirmaets opfattelse er den seneste, som fremgår af TfS  

 1995.388. Både i TfS 1994.58 og i TfS 1995.388 er der tale om, at det  

 nye moderselskab i sambeskatningen ikke kunne indgå i sambeskatningen i  

 det år hvor underskuddet opstod.
 Efter det citerede afsnit fra Ligningsvejledningen og den  

 citerede afgørelse fra Ligningsrådet må sambeskatningen af  

 Koncernselskaberne og adgangen til modregning af underskud mellem selskaberne  

 være uændret efter de ovenfor i afsnit 2 påtænkte  

 transaktioner, uanset om aktierne i Koncernselskaberne indskydes i Holding  

 inden udgangen af 2000 eller i Holding II eller D den 1. januar 2001.
 Der henvistes videre til, at ingen af de i afsnit 2  

 beskrevne modeller for omstruktureringen indebar afhændelse af  

 virksomhed i et fast driftssted i udlandet, som kunne medføre  

 genbeskatning af underskud efter ligningslovens § 33 D, eller ophør af  

 sambeskatning med eller afhændelse af et udenlandsk datterselskab, som  

 kunne medføre genbeskatning efter ligningslovens § 33 E.
Ligningsrådets afgørelse Ligningsrådet fandt, at såvel den i  

 spørgsmål 1 som den i spørgsmål 2 beskrevne model  

 ville medføre, at anvendelsen af skattemæssige underskud fra  

 indkomstårene 1998 og 1999 ville blive påvirket.
Begge modeller  

 ville implicere etableringen af en ny sambeskatningsenhed for  

 indkomståret 2000, idet der indskydes et holdingselskab mellem A og de  

 øvrige sambeskattede selskaber.
Ganske vist ville de hidtidige  

 koncernselskaber fortsat deltage i sambeskatningen, men selskaberne ville  

 få et nyt moderselskab, der ikke havde været med i  

 sambeskatningskredsen for de år, hvor der var skattemæssige  

 underskud - nemlig indkomstårene 1998 og 1999.
Ved etablering af en ny sambeskatningsenhed vil  

 skattemæssige underskud, der er opstået i tiden inden  

 etableringen af den nye sambeskatningsenhed, ikke kunne fremføres til  

 andre selskaber i den nye sambeskatningsenhed.
Gamle underskud vil dog til  

 trods for etableringen af en ny sambeskatningsenhed kunne fremføres  

 inden for de eksisterende subsambeskatningsenheder.
 Det betød, at underskud opstået forud for  

 indkomståret 2000 fortsat ville kunne fremføres mellem  

 selskaberne i de enkelte subsambeskatninger efter de almindeligt  

 gældende sambeskatningsregler.
 Underskud i selskaberne indenfor hver af  subsambeskatningskredsene vil  

 derimod ikke kunne overføres til selskaber i de andre  

 subsambeskatningskredse.
 Dette resultat er i overensstemmelse med den offentliggjorte bindende  

 forhåndsbesked i TfS 1994,58, der har væsentlige lighedspunkter  

 med nærværende sag.
TfS 1994,388 kan ikke medføre et andet resultat.  

 Ligningsrådet fandt, at besvarelsen af spørgsmålene 2 og 3  

 med sikkerhed indebærer, at der svares på, om der ville kunne ske  

 sambeskatning til trods for de påtænkte ændringer i  

 selskabernes ejerstruktur.
Svaret omhandler derimod ikke - med en sådan  

 rimelig grad af sikkerhed, at det er præjudicerende for  

 nærværende sag - en stillingtagen til adgangen til at  

 fremføre gamle underskud i den ændrede selskabsstruktur.
Heller ikke den ovenfor gengivne formulering fra  

 Ligningsvejledningen findes at kunne begrunde et andet resultat.
Underskud  

 vil selvsagt altid kunne udnyttes af selskaberne selv i overensstemmelse med  

 reglen i ligningslovens § 15. Underskudsudnyttelse selskaberne imellem (dvs  

 imellem datterselskaberne af et ved en fusion ophørende selskab) kan,  

 som det fremgår af den nævnte formulering eventuelt lade  

 sig gøre.
Det vil sige, at en sådan underskudsanvendelse  

 selskaberne imellem forudsætter, at sambeskatningsreglerne er  

 overholdt.
Således vil en subsambeskatning kunne fortsætte som en  

 bestående sambeskatning, selvom selskaberne i subsambeskatningen  

 får et nyt moderselskab i forbindelse med en fusion.
Ligningsrådet kunne derimod godkende den model, der  

 er beskrevet i spørgsmål 3. Ifølge denne model ville et  

 selskab, der havde deltaget i den hidtidige sambeskatningskreds, herunder i  

 de 2 indkomstår, hvor der var skattemæssige underskud til  

 fremførsel, blive nyt moderselskab for den bestående  

 sambeskatningsenhed.
Modellen implicerede alene omplaceringer af selskaber  

 indenfor den eksisterende sambeskatningskreds, hvilket også tidligere  

 er anerkendt i tidligere offentliggjorte forhåndsbeskeder, jf.
TfS  

 1993,563 og TfS 1994,369.
