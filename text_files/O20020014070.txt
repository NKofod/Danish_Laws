Resumé En kvinde på 47 år konsulterede sin læge tre gange fordi hun  

 havde smerter i øverste del af maven.
Kvinden havde desuden halsbrand og sure  

 opstød.
Lægen vurderede at kvinden havde mavekatar, og ordinerede  

 maveneutraliserende medicin.
Tre uger efter sidste lægekonsultation døde  

 kvinden af hjertestop.
Kvindens efterladte ægtefælle klagede til  

 Sundhedsvæsenets Patientklagenævn over lægen.
Nævnet indhentede to  

 lægefaglige  

 vurderinger fra sagkyndige konsulenter (begge alment praktiserende læger).  

 Herefter traf nævnet afgørelse om at der ikke var grundlag for at kritisere  

 lægens vurdering af kvindens symptomer.
Ægtemanden klagede til Folketingets Ombudsmand.  

 Ombudsmanden kunne ikke kritisere indholdet af Patientklagenævnets afgørelse,  

 men kritiserede nævnets sagsbehandling.
Ombudsmanden mente det havde været  

 bedst stemmende med god forvaltningsskik hvis nævnet, før det traf afgørelse,  

 havde orienteret klageren om at nævnet ikke ville imødekomme ønsket om at  

 sagen  

 blev forelagt sagkyndige konsulenter med speciale i patologi, hjertesygdomme,  

 mavesygdomme og allergi.
Nævnet partshørte ikke manden over den anden  

 indhentede sagkyndige erklæring i sagen.
Dette mente ombudsmanden at nævnet  

 burde have gjort - ikke efter forvaltningslovens § 19, men derimod efter §  

 10,  

 stk. 7, i bekendtgørelsen om nævnets forretningsorden.
 Endelig kritiserede ombudsmanden Patientklagenævnets  

 begrundelse for afgørelsen. (J.nr. 2000-  

  

 1240-420).
Klage over Sundhedsvæsenets Patientklagenævn.
God  

 forvaltningsskik.
Partshøring.
Begrundelse As nu afdøde  

 hustru, B, kontaktede den 6. april 1999 praktiserende læge C telefonisk fordi  

 hun mente hun havde akut mavekatar.
Hun havde haft tiltagende ondt i nogle  

 dage  

 og ikke sovet natten til den 6. april.
Der blev aftalt tid til konsultation  

 samme dag hvor lægen undersøgte hende og ordinerede - som jeg forstår det -  

 medicin mod mavekatar.
 Lægen noterede følgende om  

 Bs henvendelser den 6. april 1999:
06-04-99: TK Mener at have mavekatar akut.  

 Tiltagende ondt i nogle dage, ikke sovet i nat.
Taget enkelte Aciloc uden  

 gavn.  

 For et par år siden Nizax med effekt.
Til kons. (C) 06-04-99:
Nogle dage tiltagende ondt i  

 epigastriet men også udstrålende mod venstre arm.
Halsbrand og sure opstød.
 Ingen umiddelbar effekt af  

 enkelte Aciloc.
 Obj: Ikke alment påvirket.  

 Intet peritonealt, men meget øm i epigastriet.
rp. caps Nizax 300 mg vesp i  

 op til 4 uger. (C) Den 13. april 1999 kontaktede  

 B igen praktiserende læge C telefonisk idet hun mente hun var overfølsom over  

 for præparatet Nizax.
 Lægen noterede følgende om  

 Bs telefoniske henvendelse den 13. april 1999:
13-04-99: TK Gavn af Nizax - men nu  

 hævelse af læber og omkring øjne + kløe.
Pt. overbevist om, at det er  

 udløst af tabl. sep.
Nizax Forsøger i stedet rp. tabl.  

 Lanzo 30 mg dgl  

  

 Cave Nizax?  

  

 (C) B henvendte sig på ny til  

 praktiserende læge C den 5. maj 1999. Lægen noterede følgende om Bs  

 henvendelse den 5. maj 1999:
 05-05-99:
Generelt fået det bedre, men  

 stadig mavesymptomer med forværring ved selv let anstrengelse.
Svien  

 retrosternalt  

 med svien helt op i halsen, men ikke mavesmerter.
I starten var der feber op  

 til 39, men nu normal temp.
I starten desuden diarré og opkastning.
 Ikke fået Lanzo de senere  

 dage, men efter at have opbrugt pakken har hun i stedet taget Aciloc 400 mg x  

 1  

 - 2. Lanzo var bedre end Aciloc.
Henv.
Til ( ) (C) Den 24. maj 1999 døde B af  

 hjertestop.
Hun blev 47 år.
A beskrev i sin klage af 10. august 1999 til  

 Patientklagenævnet omstændighederne omkring Bs død således:
Min hustru stod op tidligt  

 om morgenen den 24.5.99, kl. ca. 5.10 og klagede over hun var dårlig og havde  

 ondt i brystet.
Jeg gav hende et glas mælk, som hun drak lidt af.
Pludselig  

 begyndte hun at svede og sad ret op i stolen og kastede op.
Da jeg kom hen  

 til  

 hende kunne jeg ikke komme i kontakt med hende.
Jeg lagde hende i aflåst  

 sideleje på gulvet og ringede straks til alarmcentralen.
Falck var her inden  

 for et par minutter og forsøgte genoplivning med bl.a. elektrochok, men der  

 var  

 intet at gøre. Den 12. juli 1999 modtog læge  

 C brev fra A hvor han oplyste at hans hustru var død pludseligt den 24. maj  

 1999. A var desuden i telefonisk kontakt med lægen den 16. juli 1999. Lægen  

 noterede følgende om telefonsamtalen:
 16-07-99: Tlf. til manden.
 Fortæller, at hustruen døde  

 pludseligt og uventet af hjertestop om morgenen den 24.5. Der blev forsøgt  

 genoplivning uden held.
 Han havde bedt om obduktion,  

 men det blev desværre ikke effektueret.
Jeg kan oplyse, at der ikke  

 herfra har været mistanke på hjertelidelse.
Men set i bakspejlet kan man da  

 godt overveje, om de mavesymptomer, pt. havde, evt. kunne have været udtryk  

 for  

 hjertesygdom.
 A klagede den 10. august 1999  

 - som nævnt ovenfor - til Sundhedsvæsenets Patientklagenævn.
A klagede bl.a.  

 over læge C og anførte i den forbindelse følgende:
 Jeg klager over læge (C) for  

 grov uagtsomhed ved at have stillet en fejlagtig diagnose ved besøg i  

 konsultationen den 6/4-99, 13/4-99 og 5/5-99 og dermed undladt at give hende  

 behandling/undersøgelse, der kunne have reddet hendes liv.
 Min hustru henvendte sig til  

 lægen ved alle 3 besøg, med smerter i brystet og ud i venstre arm samt  

 forøgede  

 smerter ved let overanstrengelse.
 På trods af at alle 3  

 symptomer peger på problemer med hjertet stillede (C) diagnosen akut  

 mavekatar, og havde ikke mistanke om hjertelidelse selv om, efter hvad  

 jeg har  

 fået oplyst, at smerter fra brystet og ud i venstre arm ikke forekommer ved  

 mavekatar.
 Min hustru blev henvist til  

 en mave specialist, men der var det først muligt at få en tid i juni måned.
 Under alle omstændigheder  

 burde han i de tilfælde hvor der kan være tale om flere diagnoser behandle  

 for  

 den mest alvorlige og livstruende først.
Herudover har min hustru gået  

 til behandling for alt for højt blodtryk siden vores eneste søn på 15 år døde  

 for 5½ år siden og fået hjertemedicin herfor i alle årene.
De sidste 2 år hos  

 (C).
 Endvidere har min hustru i de  

 sidste 2 år gået til behandling hos hudlæge ( ) for nikkeleksem og allergi  

 opstået ved en arbejdsskade, hvor hun var under medicinsk behandling.
I journalen skriver lægen,  

 efter han har fået oplyst om dødsfaldet   

  

 Jeg kan oplyse, at der ikke herfra har været mistanke på hjertelidelse.  

 Men set i bakspejlet kan man da godt overveje, om de mavesymptomer, pt. havde  

 evt. kunne have været udtryk for en hjertesygdom.  

  

  Efter min opfattelse klar  

 indrømmelse fra lægen, at han har stillet og behandlet efter en forkert  

 diagnose.
 Ikke en men tre gange har  

 lægen stillet en forkert diagnose, på trods af at diagnosen med  

 hjerteproblemer  

 ikke burde være vanskelig at se, foruden han var vidende om at min hustru  

 havde  

 mistet sin søn, med efterfølgende psykiske og fysiske problemer, der alle  

 slider hårdt på hjertet samt forhøjet blodtryk og allergi/eksem.
 Jeg er af den opfattelse, at  

 der er en direkte linie mellem min hustrus symptomer omhandlende dage og  

 hendes  

 død og læge (C) derfor har handlet groft uagtsomt.
 A klagede bl.a. også over at  

 X Sygehus ikke havde obduceret B til trods for at dette var aftalt med ham,  

 og  

 at sygehuset måtte være klar over at der kunne være tale om fejlbehandling.  

 Desuden klagede A over at dødsattesten ikke var rigtigt udfyldt.
 Den 19. august 1999 skrev  

 Sundhedsvæsenets Patientklagenævn at nævnet havde forstået det sådan at A  

 ønskede at klage over følgende:
At læge (C) ved  

 konsultationerne den 6. og 13. april samt den 5. maj 1999 vurderede, at  

 årsagen  

 til (B)s symptomer var akut mavekatar. Med hensyn til klagen over X  

 Sygehus skrev Patientklagenævnet følgende:
Vi kan ikke behandle denne  

 del af Deres klage, fordi det falder uden for nævnets kompetence at behandle  

 de  

 påklagede forhold, da obduktion og udfærdigelse af dødsattest ikke foretages  

 i  

 en behandlingssituation.
Dette følger af § 1, stk. 1, i nævnets  

 forretningsorden, hvorefter nævnet behandler klager over den sundhedsfaglige  

 virksomhed vedrørende patientbehandling.
De kan om disse spørgsmål  

 rette henvendelse til Sundhedsstyrelsen, der fører tilsyn med den  

 sundhedsfaglige virksomhed, der udføres af personer inden for  

 sundhedsvæsenet,  

 jf. § 4 i lov om sundhedsvæsenets centralstyrelse m.v.  Nævnet sendte samme dag As  

 klage til Embedslægen i Y Amt med henblik på at embedslægen indhentede de  

 nødvendige oplysninger i anledning af hans klage.
 Læge C udtalte bl.a. følgende  

 i brev af 6. september 1999 til embedslægen:
Det er uændret min  

 opfattelse, at øvre dyspepsi (mavekatar) var en relevant arbejdsdiagnose, og  

 at  

 patientens respons på den iværksatte behandling har støttet mig i at  

 fastholde  

 diagnosen som den sandsynlige forklaring på patientens symptomer. I brev af 12. oktober 1999  

 skrev Embedslægen i Y Amt bl.a. følgende til Patientklagenævnet:
SUNDHEDSFAGLIGE  

 PROBLEMSTILLINGER Der skal foretages en  

 vurdering af følgende spørgsmål:
1) Var praktiserende læge  

 (C)s undersøgelse og behandling af (B) i perioden fra den 6. april til  

 den 5.  

 maj 1999 i overensstemmelse med almindelig anerkendt praksis? Den 28. oktober 1999 afgav  

 sagkyndig konsulent i Almen Medicin, praktiserende læge (D), følgende  

 sagkyndige udtalelse:
 Vurdering:
 Praktiserende læge (C) har  

 levet op til den almindelige anerkendte faglige standard, i forbindelse med  

 undersøgelse og behandling af (B), i perioden fra 06.04. - 05.05.1999.
 Begrundelse:
 Det fremgår af  

 journalnotatet, at (B), den 06.04.1999, var i telefonisk kontakt med læge  

 (C),  

 fordi hun mente, at hun havde akut mavekatar.
Fik tid i konsultationen  

 samme dag, hvor (C) fandt, at (B) ikke var alment påvirket, det vil sige, der  

 var ikke andre symptomer end ømhed i epigastriet.
Der var altså ikke  

 symptomer  

 tydende på sygdom ved hjertet, så som dårlig hudkulør, åndenød eller smerter  

 bag brystbenet.
 Praktiserende læge (C)  

 ordinerede syreneutraliserende medicin (kapsel Nizax 300 mg.), som (B) skulle  

 tage om aftenen.
 Ved efterfølgende telefonisk  

 kontakt en uge senere oplyste (B) at der havde været god virkning af disse  

 syreneutraliserende tabletter, men at hun havde fået symptomer på  

 overfølsomhed, hvorfor der blev skiftet over til et andet medikamina med  

 virkning på syreproduktionen (tablet Lanzo 30 mg.).
 Ved konsultationen den  

 05.05.1999 er det anført, at (B) havde det bedre, men fortsat havde symptomer  

 med svien, ikke smerter bagved brystbenet (retrosternalt), og op i halsen,  

 samtidig havde der været feber, diarré og opkastning.
 Der blev herefter foretaget  

 henvisning til ( ) (speciallæge?).
 Der har således ikke i de  

 telefoniske kontakter og konsultationer der har været hos (C), i perioden  

 06.04.1999 - 05.05.1999, været symptomer der tydede på hjertelidelse.
Derimod har det været  

 lægeligt korrekt at tolke de oplyste symptomer som kommende fra mavesækken og  

 den nederste del af spiserøret. I brev af 16. november 1999  

 sendte Patientklagenævnet A de oplysninger der ville danne grundlag for  

 nævnets  

 afgørelse af sagen.
Nævnet sendte også et forslag til afgørelse til ham og  

 bad  

 om hans bemærkninger til materialet.
Nævnets forslag til afgørelse havde  

 følgende ordlyd:
   

  

 Praktiserende læge (C) har ikke overtrådt lægeloven ved sin behandling  

 af (B) i perioden fra den 6. april til den 5. maj 1999 i sin praksis.
(B) kontaktede den 6. april  

 1999 praktiserende læge (C) telefonisk, idet hun havde haft tiltagende  

 smerter i  

 maven gennem nogle dage.
Der blev aftalt tid i konsultationen senere samme  

 dag,  

 hvor læge (C) undersøgte (B) og ordinerede medicin mod mavekatar.
 Den 13. april 1999 kontaktede  

 (B) igen læge (C), idet hun mente, at hun var overfølsom overfor den medicin,  

 lægen  

 havde ordineret den 6. april 1999. Fortsatte gener i maven var årsagen til,  

 at  

 (B) den 5. maj 1999 henvendte sig i konsultationen hos læge (C).
 Den 24. maj 1999 fik (B) ondt  

 i brystet, da hun stod op, og kort tid efter afgik hun ved døden på grund af  

 hjertestop.
 Der er klaget over, at læge  

 (C) ved konsultationerne den 6. og 13. april samt den 5. maj 1999 vurderede,  

 at  

 årsagen til (B)s symptomer var akut mavekatar.
 Patientklagenævnet finder  

 ikke grundlag for at kritisere læge (C) for hans vurdering af (B)s  

 symptomer.
For så vidt angår  

 konsultationerne den 6. april 1999, har nævnet lagt vægt på, at det af  

 journalen fremgår, at (B) angav, at hun selv mente, at hun havde pådraget sig  

 en akut mavekatar.
Hun oplyste læge (C) om, at hun et par år tidligere havde  

 fået syreneutraliserende medicin (Nizax). Ved henvendelsen oplyste hun, at  

 hun  

 havde smerter i øverste del af maven udstrålende mod venstre arm, og at hun  

 havde halsbrand og sure opstød.
Læge (C) undersøgte (E) [skal være (B); min  

 bemærkning] og fandt, at hun var meget øm i øverste del af maven, men ellers  

 upåvirket.
Læge (C) ordinerede syreneutraliserende medicin (kapsel Nizax 300  

 mg), som (B) skulle tage om aftenen.
For så vidt angår  

 telefonkonsultationen den 13. april 1999, har nævnet lagt vægt på, at (B)  

 ifølge journalen fandt, at hun havde haft gavn af medicinen, men at hun  

 mente,  

 at hun ikke kunne tåle den, idet hun havde kløe og hævelse af læberne og  

 omkring øjnene.
Læge (C) anbefalede (B) at afbryde behandlingen med Nizax og  

 ordinerede i stedet et andet syreneutraliserende præparat (tablet Lanzo 30  

 mg).
Nævnet har, for så vidt angår  

 konsultationen den 5. maj 1999, lagt vægt på, at (B) ifølge journalen  

 oplyste,  

 at hun generelt havde fået det bedre, idet hun ikke længere havde  

 mavesmerter,  

 men at hun stadig havde svien bagved brystbenet og op i halsen, samt at hun  

 havde haft feber, diare og opkastning.
På denne baggrund valgte læge (C) at  

 henvise (B) til speciallæge i intern medicin.
 Endelig har nævnet lagt vægt  

 på, at læge (C) ifølge journalen den 16. juli 1999 havde telefonisk kontakt  

 med  

 (B)s mand, og herefter i journalen har anført, at (B)s  

 mavesymptomer set i  

 bakspejlet kunne have været udtryk for en hjertesygdom, men at han ikke havde  

 haft mistanke herom.
Patientklagenævnet finder, at  

 læge (C) ved konsultationerne den 6. og 13. april samt den 5. maj 1999 ikke  

 havde anledning til at tolke (B)s symptomer som tegn på en  

 hjertelidelse, idet  

 han ved sine undersøgelser ikke havde fundet dårlig hudkulør, åndenød eller  

 smerter bag brystbenet.
Det er nævnets opfattelse, at lægen relevant tolkede  

 (B)s symptomer som tegn på sygdom i mavesækken og i nederste del af  

 spiserøret. Den 23. november 1999 skrev  

 A til Sundhedsvæsenets Patientklagenævn at han ikke kunne godkende nævnets  

 forslag til afgørelse.
A kritiserede bl.a. den sagkyndige udtalelse fra læge  

 D  

 som efter hans opfattelse bar præg af en subjektiv indstilling.
A gennemgik  

 den  

 sagkyndige udtalelse således:
For det første kan det undre  

 mig, at en sagkyndig konsulent i Almen Medicin finder det indsamlede  

 materiale  

 er tilstrækkeligt til at belyse sagen. Min hustru konsulterer sin læge  

 6.  

 april 1999 vedrørende mavesmerter.
Min hustru er i den kommende måned i  

 løbende  

 kontakt med lægen vedrørende tiltagende smerter.
Den 5. maj 1999 er sidste  

 gang  

 min hustru konsulterer sin læge.
Den 24. maj 1999 afgår min hustru ved døden,  

 efter fra morgenstunden at have haft ondt i brystet.
I øvrigt de samme  

 smerter,  

 som hun overfor mig havde klaget over i hele forløbet.
 Sagkyndig konsulent i Almen  

 Medicin finder således ikke grundlag, for at indhente oplysninger i perioden  

 5.  

 maj 1999 til 24. maj 1999. Sagkyndig konsulent i Almen Medicin har på ingen  

 måde søgt resultatet af en eventuel obduktion, eller en udtalelse fra  

 sagkyndig  

 i dødsårsager, eksempelvis en patolog.
Sagkyndig konsulent i Almen  

 Medicin, mener at praktiserende læge (C) har levet op til den  

 almindelige  

 anerkendte faglige standard,  , hvilket konkluderes udfra den  

 sagkyndige  

 konsulent i Almen Medicin, egen begrundelse.
Hvilken jeg finder subjektiv,  

 modsat den beskrivelse af hændelsesforløbet der foreligger fra  

 Embedslægeinstitutionen i (Y) Amt.
I begrundelsen fra sagkyndig  

 konsulent i Almen Medicin nævnes det at min hustru:   var i telefonisk  

 kontakt  

 med (C), fordi hun mente, hun havde akut mavekatar.
Videre står der, at  

 hun  

 samme dag var til konsultation hos lægen.
Lægen skriver ifølge sagkyndig  

 konsulent i Almen Medicin, i sin journal:   at (B) ikke var alment  

 påvirket,  

 det vil sige, der var ikke andre symptomer end ømhed i epigastriet.
Der var  

 altså ikke symptomer tydende på sygdom ved hjertet, så som dårlig hudkulør,  

 åndenød eller smerter bag brystbenet.
 Ved min egen gennemgang af  

 journaludskriften finder jeg at sammenfatningen af denne konsultation, fra  

 sagkyndig konsulent i Almen Medicin vurderes både mangelfuldt og subjektivt.
For det første udelades  

 fuldstændig journalens første sætning vedrørende konsultationen den 06-04-99:  

 Nogle dage tiltagende ondt i epigastriet men også udstrålende mod  

 venstre  

 arm. For det andet nedtones det, at min hustru er   meget øm i  

 epigastriet,  

 med:   ømhed i epigastriet.
Endelig læser jeg ingen steder i  

 journalen,  

 hvorvidt der er observeret dårlig hudkulør, åndenød eller smerter bag  

 brystbenet.
Denne sidste konklusion kan jeg udelukkende tillægge sagkyndig  

 konsulent i Almen Medicin.
Ved den efterfølgende  

 konsultation den 13. april 1999 står i journalen, at læse: Gavn af  

 Nizax - men  

 nu hævelse af læber og omkring øjne + kløe.
Pt. overbevist om, at det er  

 udløst  

 af tabl. I min opfattelse af sproget,  

 er der en væsentlig forskel på Gavn og God virkning.  

 Sidstnævnte har en  

 langt mere positiv klang end det første.
I spørgsmålet om hvorvidt min hustru  

 er overfølsom, er sagkyndig konsulent i Almen Medicin enig med såvel min  

 hustru  

 som hendes læge.
Men sagkyndig konsulent i Almen Medicin stiller ikke  

 spørgsmålstegn ved denne overfølsomhed.
Der spørges ikke til, om det  

 eventuelt  

 kunne skyldes fejlmedicinering.
Ved konsultationen den 5. maj  

 1999 står der i journalen, at læse: Generelt fået det bedre, men stadig  

 mavesymptomer  

 med forværring ved let anstrengelse.
Svien retrosternalt med svien helt op i  

 halsen, men ikke mavesmerter. Om dette skriver sagkyndig  

 konsulent i Almen Medicin: Ved konsultationen den 05.05.1999 er det  

 anført, at  

 (B) havde det bedre, men fortsat havde symptomer med svien, ikke smerter  

 bagved  

 brystbenet (retrosternalt), og op i halsen, samtidig havde der været feber,  

 diarré og opkastning. Sagkyndig konsulent i Almen  

 Medicin hæfter sig overhovedet ikke ved, at min hustru har:   

  mavesymptomer  

 med forværring ved let anstrengelse   Efter at min hustru gennem en  

 måned,  

 havde haft svære problemer med svien og halsbrand, gøres stadig intet.
I  

 journalen står: Svien retrosternalt   Sagkyndig konsulent i Almen  

 Medicin gør  

 særskilt opmærksom på, at der er tale om svien og ikke smerte retrosternalt.
Jeg må spørge hvorfor denne  

 nedtoning af svien til smerte er så vigtig? Jeg har svært ved, at skelne  

 mellem  

 svie og smerte.
I min sprogopfattelse er det blot en gradbøjning af det  

 samme.  

 Og desuden ved jeg, at mennesket er i stand til, at vænne sig til smerte.
Og  

 skulle det derfor ikke være sandsynligt, at min hustru således naturligt har  

 nedtonet tilstanden? Og er det ikke lægens ansvar, at være opmærksom på dette  

 faktum? Det er i hvert fald spørgsmål, sagkyndig konsulent i Almen Medicin  

 overhovedet ikke tager op, som mulige problemstillinger.
 Sagkyndig konsulent i Almen  

 Medicin slutter således sin vurdering: Der har således ikke i de  

 telefoniske  

 kontakter og konsultationer der har været hos (C), i perioden 06.04.1999 -  

 05-05- 1999, været symptomer der tydede på hjertelidelse.
Derimod har det været  

 lægeligt korrekt, at tolke de oplyste symptomer, som kommende fra mavesækken  

 og  

 den nederste del af spiserøret. Men jeg læser ingen steder i  

 journalen, at der er symptomer i mavesækken.
Tværtimod læser jeg ved den  

 første  

 konsultation den 06-04-99: Intet peritonealt   Den 05-05-99 læser  

 jeg i  

 journalen:   men ikke mavesmerter.
Jeg har selv søgt oplysninger  

 hos NetDoktor, under emnet Halsbrand, sure opstød, mavesyre- reflux og  

 spiserørs-katar.
Emnet er belyst af Læge ( ) og Overlæge Professor  

 dr.med.  

 ( ). I deres beskrivelse af hvorledes diagnosen stilles for mavesyre-reflux  

 og  

 spiserørs-katar, understreges det at symptomerne ved mavesyre-reflux  

 kan  

 forveksles med mavesår, hjertesmerter (angina pectoris),   Og videre en  

 række  

 andre sygdomme.
Og de slutter: Undertiden er det derfor nødvendigt at  

 undersøge for disse tilstande. Endvidere har jeg siden min hustrus død,  

 ved  

 indtil flere lejligheder spurgt andre læger hvad deres reaktion ville have  

 været.
De har sammenfattende sagt, at deres opmærksomhed ville have været  

 vakt  

 allerede efter første konsultation.
Men at der nok ville have været forsøgt  

 med  

 syreneutraliserende medicin til at begynde med.
Men ingen af de læger jeg  

 selv  

 efterfølgende har talt med, ville lade en hel måned gå med de samme  

 symptomer,  

 uden at foretage undersøgelse af hjertet.
 Jeg finder at nævnet i sit  

 forslag til afgørelse, udelukkende bygger sin vurdering på den redegørelse,  

 der  

 foreligger fra sagkyndig konsulent i Almen Medicin, praktiserende læge (D).
 Heller ikke nævnet finder  

 grundlag for anden sagkyndig vurdering, end den der foreligger fra sagkyndig  

 konsulent i Almen Medicin.
Jeg mener ikke, at  

 Patientklagenævnet har søgt sagen tilstrækkeligt grundigt undersøgt.
Der er  

 ikke rettet henvendelse til speciallæge ( ), som min hustru blev henvist til.
 Min hustru nåede aldrig  

 derud, fordi hun først kunne få en tid der lå efter hendes død, men hun  

 ringede  

 2 gange og det blev lovet hende, at hvis der kom et afbud ville de ringe.
 Et par dage før hun døde  

 talte vi endda om, at vi ville kontakte vores gamle læge i (Z)-by, men vi  

 blev  

 enige at lige se om det blev bedre i løbet af weekenden.
Der er ikke indhentet  

 vurdering fra en specialist i dødsårsager, som en patolog.
Der er ikke hentet  

 vurdering fra hverken en specialist i hjertesygdomme, fra en specialist i  

 mavesygdomme eller fra en specialist i overfølsomheds symptomer.
Endelig tager hverken  

 sagkyndig konsulent i Almen Medicin eller Patientklagenævnet højde for det  

 faktum, at min hustru led af forhøjet blodtryk.
En lidelse hun havde haft,  

 siden vores 15 årige søn, 5 år tidligere var død.
En lidelse hun fik målt  

 blodtryk og fik medicin for igennem de sidste 5 år og heraf de 2 sidste hos  

 (C).
 Kun Embedslægeinstitutionen i  

 (Y) Amt tager højde for dette.
 Jeg forkaster til fulde  

 Patientklagenævnets forslag til afgørelse.
Jeg forlanger en grundigere  

 og langt mere saglig vurdering af forløbet.
Jeg forlanger at andre sagkyndige  

 personer, inddrages og fremligger deres vurdering af forløbet.
 Jeg forlanger, at disse  

 sagkyndige personer findes blandt sundhedssektorens øvrige faggrupper, og  

 ikke  

 kun hentes blandt alment praktiserende læger.
Jeg forlanger ligeledes, at  

 man også inddrager perioden før den 6. april 99, idet der kan ligge  

 oplysninger  

 i hendes journal og fra andre specialister, hvor hun var i behandling, der  

 kan  

 have afgørende betydning for sagen og oplysninger som hendes læge burde kende  

 til. I brev af 30. november 1999 skrev  

 Sundhedsvæsenets Patientklagenævn følgende til A:
 Patientklagenævnet har  

 modtaget Deres brev af 23. november 1999 med Deres kommentarer til det  

 forslag  

 til afgørelse, der er sendt til Dem den 16. november 1999.
 Da De stiller spørgsmålstegn  

 ved nævnets oplysning af sagen, finder jeg det formålstjenligt at orientere  

 Dem  

 om følgende forhold af mere generel karakter.
Ifølge § 19, stk. 1 i lov om  

 sundhedsvæsenets centralstyrelse m.v. kan Patientklagenævnet lade  

 embedslægeinstitutionen undersøge en klagesag.
Ifølge fast praksis i nævnet  

 undersøges sagen af embedslægen i det amt, hvor det forhold, der klages over,  

 har fundet sted.
Embedslægen indhenter journalmateriale og kommentarer fra de  

 indklagede sundhedspersoner, og udfærdiger på baggrund heraf et  

 hændelsesforløb, der er en objektiv beskrivelse af hvad der har fundet sted.  

 I  

 nogle tilfælde medtages behandling eller hændelser forud for, i nogle  

 tilfælde  

 også efter det forhold, der klages over.
Embedslægen formulerer sagens  

 sundhedsfaglige problemstillinger og  

  

 kan  

  

 udarbejde en indstilling til sagens afgørelse.
Når sagsbehandleren modtager  

 embedslægens redegørelse, journalmateriale og kommentarer fra de indklagede  

 sundhedspersoner, foretager denne en foreløbig vurdering af, om dette  

 materiale  

 er tilstrækkeligt til, at der kan træffes afgørelse i sagen.
Sædvanligvis vil  

 sagsbehandleren forelægge det samlede materiale for en af nævnets sagkyndige  

 konsulenter.
Der tages i forbindelse hermed stilling til den sagkyndige  

 konsulents habilitet, ligesom den sagkyndige konsulent selv skal afvise at  

 udtale sig i sagen, hvis han anser, at han har et habilitetsproblem.
Konsulenten skal vurdere, om  

 den indklagede sundhedsperson har handlet over eller under normen for  

 almindelig anerkendt standard på det pågældende faglige område.
Det er  

 nævnets opfattelse,  

 at det er mest rimeligt, at den sagkyndige konsulent har samme  

 uddannelsesmæssige baggrund, som den indklagede sundhedsperson.
En  

 praktiserende læge vil således blive bedømt af en sagkyndig i almen medicin,  

 en  

 kirurg af en sagkyndig i kirurgi o.s.v.
Den sagkyndige konsulents vurdering  

 er  

 subjektiv, men bygger på alt det i sagen foreliggende materiale, faglige  

 standarder, faglige referenceprogrammer m.v.
Når den sagkyndige konsulent  

 har udarbejdet sin vurdering, vil sagsbehandleren endnu engang tage stilling  

 til, om sagen er tilstrækkeligt belyst til, at der kan udfærdiges et  

 afgørelsesforslag.
Hvis dette er tilfældet, vil sagsbehandleren udfærdige et  

 afgørelsesforslag.
For så vidt angår de sundhedsfaglige problematikker bygger  

 dette afgørelsesforslag på den sagkyndige konsulents vurdering.
 Som sagsbehandler i Deres  

 klagesag vedrørende (B), har jeg fundet, at sagen var tilstrækkeligt belyst  

 og  

 af sagkyndig (D) tilstrækkeligt begrundet til, at jeg kunne udfærdige det  

 fremsendte forslag til afgørelse.
Jeg vil derfor nu lade det  

 være op til nævnet på sit møde at tage stilling til, hvorvidt Deres  

 bemærkninger til det fremsendte afgørelsesforslag skal føre til, at sagen  

 skal  

 belyses yderligere, eller at der træffes en anden afgørelse end foreslået af  

 mig. Den 21. december 1999 klagede  

 A til medicinaldirektøren i Sundhedsstyrelsen over Sundhedsvæsenets  

 Patientklagenævns brev af 30. november 1999 og over nævnets sagsbehandling.
A  

 sendte en kopi af brevet til Patientklagenævnet.
 Patientklagenævnets direktør  

 skrev følgende svar af 10. januar 2000 til A:
Tak for Deres brev af 21.  

 december 1999, som De har sendt i original til medicinaldirektør ( ) i  

 Sundhedsstyrelsen og i kopi til Patientklagenævnet.
Jeg har i sidste uge  

 aftalt  

 med jurist ( ) i Sundhedsstyrelsens ( ) kontor, at jeg som direktør for  

 Patientklagenævnet besvarer Deres klage over sagsbehandlingen i  

 Patientklagenævnet, idet Sundhedsstyrelsen ikke har kompetence til at  

 behandle  

 sådanne klager.
Det er med beklagelse, at jeg  

 konstaterer, at De har følt, at sagsbehandler (F) i sit brev til Dem af 30.  

 november 1999 har givet udtryk for vrede og irritation overfor Deres  

 kommentarer til det fremsendte afgørelsesforslag.
Jeg har i dag talt med (F),  

 der har forklaret mig, at han alene med sit brev til Dem ønskede at afklare  

 sagsbehandlingsmæssige forhold, som De ikke senere i forbindelse med nævnets  

 afgørelse af Deres sag vil blive gjort bekendt med.
Det var ikke  

 sagsbehandlerens hensigt at give Dem oplysninger, som han formodede, De  

 allerede var i besiddelse af, og han beklager, hvis han har misforstået Deres  

 behov for information.
(F) har i sit brev til Dem af  

 30. november 1999 anført, at den sagkyndige konsulents habilitet vurderes af  

 såvel sagsbehandleren som af den sagkyndige konsulent selv.
Ifølge  

 forvaltningslovens  

 kapitel 2 er den person, der medvirker ved behandlingen af en sag, forpligtet  

 til selv at gøre opmærksom på sin eventuelle inhabilitet.
Jeg finder det  

 betryggende, at vurderingen af den sagkyndige konsulents habilitet i  

 Patientklagenævnet vurderes af såvel sagsbehandleren som af den sagkyndige  

 selv.
Jeg kan bekræfte, at det er  

 sædvane i Patientklagenævnet at benytte sagkyndige konsulenter med samme  

 uddannelsesmæssige baggrund som den indklagede sundhedsperson.
Nævnet kan dog  

 på sit møde beslutte, at sagen skal forelægges en konsulent med en anden  

 uddannelsesmæssig baggrund.
Deres holdning hertil, som De har givet udtryk  

 for  

 i Deres brev af 21. december 1999, forelægges nævnet sammen med sagens øvrige  

 akter.
De har anført, at det er  

 uheldigt, at underskriverens faglige baggrund ikke fremgår af  

 Patientklagenævnets skrivelser.
Jeg er enig med Dem i dette og vil snarest  

 tage  

 initiativ til en ændring af denne praksis.
Jeg kan oplyse Dem om, at  

 sagsbehandlerne i Patientklagenævnet er jurister.
Jeg er ked af, at det er  

 Deres opfattelse, at Patientklagenævnet ikke giver Dem en retfærdig sagsgang.  

 Det er min opfattelse, at sagsbehandlingen i Patientklagenævnet foregår på et  

 sagligt grundlag og varetages af dygtige medarbejdere, herunder et særdeles  

 kompetent  

 korps af sagkyndige konsulenter. Jeg forstår det sådan at  

 Patientklagenævnet på et møde den 29. december 1999 besluttede at indhente en  

 ny sagkyndig vurdering i sagen fra en konsulent der ligesom D var alment  

 praktiserende læge.
Nævnet orienterede ikke A herom.
 Den 26. januar 2000 udtalte  

 alment praktiserende læge G følgende:
   

  

 Vedrørende klage fra (A) over praktiserende læge (C)s behandling af  

 (B).
 Nævnet har bedt om en  

 yderligere sagkyndig vurdering i denne sag.
Det indhentede materiale er  

 tilstrækkeligt til at bedømme sagen.
Embedslægen har foretaget en afgrænsning  

 af klagen og relevant gennemgang af hændelsesforløbet.
 Vurdering:
Det fremgår af sagens materiale at (B) igennem flere år  

 var behandlet for forhøjet blodtryk, og blodtrykket synes at have været  

 velreguleret på den givne behandling.
Der foreligger ikke oplysninger om at  

 (B)  

 tidligere havde haft hjerteproblemer, men det er oplyst at hun tidligere var  

 behandlet med syreneutraliserende medicin.
Det fremgår af læge (C)s journal at (B) opsøgte lægen  

 den 06.04.1999 efter nogle dages smerter højt oppe i maven under brystbenet  

 (epigastriet), at der var halsbrand og sure opstød samt udstråling til  

 venstre  

 arm.
Lægen fandt ved sin objektive undersøgelse ikke (B) påvirket, men han  

 fandt ømhed det pågældende sted.
Vurdering:  

  

 Syrerelaterede  

 smerter i mavesæk og på overgang mellem mavesæk og spiserør er ofte sviende,  

 og  

 sammen med symptomerne halsbrand og sure opstød må det anses for faglig  

 korrekt  

 at praktiserende læge (C) vurderede, og handlede efter, at der forelå en  

 syreproblematik.
Der forelå ikke oplysninger om smerter i hjerteregionen, der  

 var ømhed opadtil i maven og den oplyste udstråling mod venstre arm var i den  

 konkrete situation [ ] en detalje som ikke i sig selv overbevisende burde  

 have givet  

 anledning til overvejelser om udredning for hjertelidelse.
 (B) oplyste telefonisk til praktiserende læge (C) den  

 13.04.1999 at der var gavn af behandlingen, men at der samtidig var optrådt  

 symptomer som tydede på overfølsomhed hævelse af læber og øjenregion samt  

 kløe.  

 Det ordinerede syreneutraliserende præparat (Nizax) blev korrekt indstillet  

 og  

 lægen ordinerede et andet mavesyrereducerende præparat (Lanzo).
Den 05.05.1999 oplyste (B) til lægen i konsultationen,  

 at hun  

  

 havde fået det bedre,  

  

 men at  

 symptomerne stadig var til stede med svien bag brystbenet.
Tidligere optrådt  

 diarré og opkastning var ophørt.
Vurdering:  

  

 Der forelå  

 således fortsat bedring af symptomerne, og der forelå ikke nye symptomer som  

 med tyngde pegede på at der forelå en hjerteproblematik.
På den anden side  

 var  

 der stadig tydelige symptomer som blev forværret ved anstrengelse, og jeg  

 finder at praktiserende læge (C) handlede i overensstemmelse med sædvanlig  

 faglig praksis ved at henvise (B) til vurdering på speciallægeniveau (intern  

 medicin).
Symptomer med svien/smerter/sure opstød lige under og  

 bag brystbenet optræder som et hyppigt symptom i almen praksis.
Forsøg med  

 medicinsk behandling (samt almen rådgivning vedrørende blandt andet kost,  

 rygning og lignende) vil sædvanligvis blive forsøgt, hvilket da også skete i  

 den aktuelle sag. (B) oplyste efterfølgende om bedring af tilstanden, der  

 foreligger derfor ikke anledning til at anfægte praktiserende læge (C)s  

 vurdering og opfattelse af at der forelå en problematik omkring  

 mave-tarmsystemet.
Jeg finder på det foreliggende grundlag, at  

 praktiserende læge (C) handlede korrekt ved at viderehenvise (B) til intern  

 medicinsk vurdering da symptomerne, på trods af bedringen fortsat var til  

 stede.
Der forelå ikke ved konsultationen den 05.05.1999 symptomer som pegede  

 på at (B) burde akut udredes en for hjerteproblematik.
 Det indgår i min vurdering af denne sag, at klageren  

 (A), ikke synes at have været til stede under de to konsultationer (B) havde  

 hos læge (C) den 06.04.1999 og 05.05.1999, ligesom det fremgår af sagen at  

 dødsårsagen ikke er afklaret idet der ikke blev foretaget obduktion.
Sammenfattende  

  

 finder  

 jeg således praktiserende læge (C) har undersøgt og behandlet (B) i  

 overensstemmelse med sædvanlig faglig standard. Nævnet sendte ikke denne  

 anden sagkyndige udtalelse til partshøring.
 Den 8. februar 2000 traf  

 nævnet følgende afgørelse:
   

  

 Praktiserende læge (C) har ikke overtrådt lægeloven ved sin behandling  

 af (B) i perioden fra den 6. april til den 5. maj 1999 i sin praksis.
(B) havde i flere år lidt af  

 forhøjet blodtryk.
Blodtrykket var efterhånden velreguleret efter behandling  

 med blodtrykssænkende medicin (Monopril).
(B) kontaktede den 6. april  

 1999 praktiserende læge (C) telefonisk, idet hun havde haft tiltagende  

 smerter  

 i maven gennem nogle dage.
Der blev aftalt tid i konsultationen senere samme  

 dag, hvor læge (C) undersøgte (B) og ordinerede medicin mod mavekatar.
 Den 13. april 1999 kontaktede  

 (B) igen læge (C), idet hun mente, at hun var overfølsom overfor den medicin,  

 lægen havde ordineret den 6. april 1999. Fortsatte gener i maven var årsagen  

 til, at (B) den 5. maj 1999 henvendte sig i konsultationen hos læge (C).
 Den 24. maj 1999 fik (B) ondt  

 i brystet, da hun stod op, og kort efter afgik hun ved døden på grund af  

 hjertestop.
 Der er klaget over, at læge  

 (C) ved konsultationerne den 6. og 13. april samt den 5. maj 1999 vurderede,  

 at  

 årsagen til (B)s symptomer var akut mavekatar.
 Patientklagenævnet finder  

 ikke grundlag for at kritisere læge (C) for hans vurdering af (B)s  

 symptomer.
For så vidt angår  

 konsultationerne den 6. april 1999, har nævnet lagt vægt på, at det af  

 journalen fremgår, at (B) angav, at hun selv mente, at hun havde pådraget sig  

 en akut mavekatar.
Hun oplyste læge (C) om, at hun et par år tidligere havde  

 fået syreneutraliserende medicin (Nizax). Ved henvendelsen oplyste hun, at  

 hun  

 havde smerter i øverste del af maven udstrålende mod venstre arm, og at hun  

 havde halsbrand og sure opstød.
Læge (C) undersøgte (E) [skal være (B); min  

 bemærkning] og fandt, at hun var meget øm i øverste del af maven, men ellers  

 upåvirket.
Læge (C) ordinerede syreneutraliserende medicin (kapsel Nizax 300  

 mg), som (B) skulle tage om aftenen.
For så vidt angår  

 telefonkonsultationen den 13. april 1999, har nævnet lagt vægt på, at (B)  

 ifølge journalen fandt, at hun havde haft gavn af medicinen, men at hun  

 mente,  

 at hun ikke kunne tåle den, idet hun havde kløe og hævelse af læberne og  

 omkring øjnene.
Læge (C) anbefalede (B) at afbryde behandlingen med Nizax og  

 ordinerede i stedet et andet syreneutraliserende præparat (tablet Lanzo 30  

 mg).
Nævnet har, for så vidt angår  

 konsultationen den 5. maj 1999, lagt vægt på, at (B) ifølge journalen  

 oplyste,  

 at hun generelt havde fået det bedre, idet hun ikke længere havde  

 mavesmerter,  

 men at hun stadig havde svien bagved brystbenet og op i halsen, samt at hun  

 havde haft feber, diare og opkastning.
På denne baggrund valgte læge (C) at  

 henvise (B) til speciallæge i intern medicin.
 Endelig har nævnet lagt vægt  

 på, at læge (C) ifølge journalen den 16. juli 1999 havde telefonisk kontakt  

 med  

 (B)s mand, og herefter i journalen har anført, at (B)s  

 mavesymptomer set i  

 bakspejlet kunne have været udtryk for en hjertesygdom, men at han ikke havde  

 haft mistanke herom.
Patientklagenævnet finder, at  

 læge (C) ved konsultationerne den 6. og 13. april samt den 5. maj 1999 ikke  

 havde anledning til at tolke (B)s symptomer som tegn på en  

 hjertelidelse, idet  

 han ved sine undersøgelser ikke havde fundet dårlig hudkulør, åndenød eller  

 smerter bag brystbenet.
Det er nævnets opfattelse, at lægen relevant tolkede  

 (B)s symptomer som tegn på sygdom i mavesækken og nederste del af  

 spiserøret,  

 og at han korrekt henviste til speciallæge i intern medicin, da symptomerne  

 fortsatte til trods for bedring i (B)s tilstand.
Nævnet kan oplyse, at symptomer  

 med svien, smerte og sure opstød lige under og bag brystbenet optræder  

 hyppigt  

 i almen praksis.
Medicinsk behandling vil sædvanligvis blive forsøgt.
 Afgørelsen er truffet på  

 baggrund af de oplysninger, som blev sendt med Patientklagenævnets brev af  

 16.  

 november 1999. Kommentarer fra sagens parter er indgået i nævnets vurdering  

 af  

 sagen.
Der kan ikke klages over  

 afgørelsen til anden administrativ myndighed.
Hvis der kommer nye  

 oplysninger,  

 som er af væsentlig betydning for sagen, kan den tages op på ny. I e-mail af 16. februar 2000  

 til Sundhedsvæsenets Patientklagenævn gjorde A indsigelse mod nævnets  

 afgørelse  

 af 8. februar 2000. A skrev bl.a. følgende:
 Jeg er dybt rystet over det grundlag, hvorpå  

 Patientklagenævnet har truffet afgørelse i min klagesag over min hustrus  

 praktiserende læge, vedrørende behandlingen af min hustru, i tiden op til  

 hendes død.
 I Deres brev af 10. januar  

 skrev De:
Jeg kan bekræfte, at det er  

 sædvane i Patientklagenævnet at benytte sagkyndige konsulenter med samme  

 uddannelsesmæssige baggrund som den indklagede sundhedsperson.
Nævnet kan dog  

 på sit møde beslutte, at sagen skal forelægges en konsulent med en anden  

 uddannelsesmæssig baggrund.
Deres holdning hertil, som De har givet udtryk  

 for  

 i Deres brev af 21. december 1999, forelægges nævnet sammen med sagens øvrige  

 akter. Nævnet har i sin afgørelse,  

 på ingen måde behandlet muligheden for, at lade en konsulent med en anden  

 uddannelsesmæssig baggrund vurdere sagen.
Det er min klare opfattelse,  

 at da jeg fuldt ud forkaster Patientklagenævnets forslag til afgørelse, må  

 nævnet komme med et nyt forslag.
I min forkastelse af forslaget, gennemgik  

 jeg  

 grundigt den sagkyndige konsulents redegørelse for forløbet.
Jeg påpegede at  

 der flere steder var direkte fejlcitering af det foreliggende  

 journalmateriale.  

 Samt at der anvendtes et sprog der i positive vendinger omtalte den  

 indklagede  

 sundhedspersons diagnosticering, frem for blot at holde sig objektivt til  

 det.  

 Og endelig mente jeg, at den sagkyndige konsulent havde udeladt vigtige  

 elementer  

 i journalen.
 Desuden ønskede jeg sagen  

 forelagt en konsulent med en anden uddannelsesmæssig baggrund, end den  

 indklagede sundhedsperson.
Patientklagenævnet har på  

 ingen måde søgt at opfylde dette.
Man har i stedet blot ladet en ny sagkyndig  

 konsulent i almen medicin gennemgå journalmaterialet.
Denne skriver i store  

 træk det samme som den første, og hans vurdering falder på et ligeså  

 subjektivt  

 grundlag som den første.
Han inddrager endda i sin vurdering at jeg ikke var  

 tilstede ved konsultationerne.
For det første finder jeg det ikke relevant  

 for  

 vurderingen, for det andet ved jeg ikke hvor lægen har den oplysning fra.
Da  

 det ikke fremgår af journalen, om jeg var tilstede, ved konsultationerne, kan  

 jeg kun tolke det som, at den sagkyndige har været i kontakt med den  

 indklagede  

 sundhedsperson.
Så uden at ville gennemgå denne sagkyndiges vurdering  

 slavisk,  

 kan jeg alene ved dette, konstatere at denne ikke har foretaget sin vurdering  

 på et sagligt og uvildigt grundlag.
Patientklagenævnets afgørelse  

 er i store træk, en genudskrivning af deres forslag til afgørelse.
Endda  

 deres  

 stavefejl er med, også den pludselige navneændring fra (B) til (E).
Jeg finder det dybt  

 beklageligt, at jeg ikke har ret til at udtale mig om den nye sagkyndiges  

 vurdering, men at man blot herudfra træffer afgørelsen.
Man har altså fra  

 nævnets side fundet min kritik korrekt, og har derfor bedt en anden udtale  

 sig  

 i sagen.
Men man har ikke ønsket, at lade en person med en anden  

 uddannelsesmæssig baggrund udtale sig.
Man gør end ikke i afgørelsen  

 opmærksom  

 på, at jeg har bedt om en sådan ny vurdering.
Eller forklarer hvorfor man har  

 besluttet ikke at gøre det.
Men blot valgt at benytte, en anden sagkyndig i  

 almen medicin, hvilket man i øvrigt heller ikke gør opmærksom på i  

 afgørelsen.
Patientklagenævnet skriver i  

 deres afgørelse: Afgørelsen er truffet på baggrund af de oplysninger,  

 som blev  

 sendt med Patientklagenævnets brev af 16. oktober 1999. Kommentarer fra  

 sagens  

 parter er indgået i nævnets vurdering af sagen. For det første har Patientklagenævnet  

 truffet afgørelse på grundlag af den nye sagkyndiges vurdering.
Dette på  

 trods  

 af, at man først har modtaget vurderingen fra denne den 1. februar 2000. For  

 det andet har nævnet i deres afgørelse under ingen omstændigheder taget  

 højde, for  

 de kommentarer jeg er fremkommet med.
I pjecen sagsgang i  

 Patientklagenævnet som er udsendt af sundhedsstyrelsens  

 patientklagenævn, står  

 under Sagens parter orienteres at læse: Det er  

 Patientklagenævnets pligt at  

 sikre alle parters rettigheder.
Embedslægens sammenfatning (og kopi af de  

 relevante sagsakter), Patientklagenævnets forslag til afgørelse og eventuelle  

 sagkyndige konsulenters udtalelser sendes derfor både til klageren og til de  

 sundhedspersoner klagen drejer sig om.
Parterne får herved lejlighed til at  

 komme med kommentarer, inden nævnet træffer en afgørelse. Hvis dette er  

 den  

 procedure der skal følges, kan det undre mig, at jeg sammen med afgørelsen  

 modtager den nye sagkyndiges vurdering.
På denne måde er jeg blevet afskåret  

 fra at kommentere den sagkyndiges vurdering.
En vurdering som  

 Patientklagenævnet bygger deres afgørelse på.
Det er min opfattelse, at  

 nævnet kunne have bedt en Jord & Betonarbejder om at være den sagkyndige  

 konsulent nummer to.
For eftersom jeg alligevel ikke kan gøre indsigelse om  

 nævnets afgørelse, finder jeg det irrelevant at spørge en ny.
Ligesom jeg  

 finder det irrelevant, at spørge en anden sagkyndig i almen medicin, hvis man  

 fra nævnets side mener, at den førstes udtalelse er tilstrækkelig.
Dette bygger jeg på, at Patientklagenævnet  

 allerede i sit forslag til afgørelse, har truffet deres afgørelse.
Fordi  

 Patientklagenævnet i sin konklusion i deres forslag til afgørelsen har  

 skrevet  

 det, der bliver den endelige afgørelse.
Den nye sagkyndige peger endda i sin  

 vurdering under pkt. 7 på:   ligesom det fremgår af sagen at  

 dødsårsagen ikke  

 er afklaret, idet der ikke blev foretaget obduktion. Årsagen til den  

 manglende  

 obduktion kender vi jo alt for godt! Nemlig, at man glemte dette på (X)  

 sygehus. Patientklagenævnets direktør  

 svarede på As brev den 22. februar 2000 og skrev følgende:
 Jeg har modtaget Deres email  

 af 16. februar 2000.
 Jeg vil først beklage, at  

 Patientklagenævnet ét sted i sin afgørelse fejlagtigt har omtalt Deres afdøde  

 hustru som (E).
 De har i Deres email anført,  

 at Patientklagenævnet har skrevet til Dem, at afgørelsen er truffet på  

 grundlag  

 af de oplysninger, som blev sendt med nævnets brev af 16. november 1999, selv  

 om udtalelsen fra sagkyndig konsulent (G) af 26. januar 2000 indgik i  

 afgørelsesgrundlaget.
Der er tale om en skrivefejl,  

 hvilket jeg naturligvis beklager.
Jeg vil dog gerne understrege, at dette  

 ikke  

 betyder, at udtalelsen fra sagkyndig konsulent (G) ikke indgik i  

 afgørelsesgrundlaget.
 Endvidere har De stillet  

 spørgsmålstegn ved (G)s uvildighed, idet De forudsætter, at denne har  

 været i  

 kontakt med den indklagede.
 Patientklagenævnet har i dag  

 talt med (G), der oplyser, at han ikke har været i kontakt med praktiserende  

 læge (C). Hans udtalelse bygger alene på de akter der findes i sagen, og som  

 er  

 tilsendt Dem den 16. november 1999.
 Jeg vil endvidere henlede  

 Deres opmærksomhed på, at nævnet i forbindelse med sin afgørelse ikke har  

 lagt  

 vægt på de forhold, (G) har anført i punkt 7 i sin vurdering.
Med hensyn til det forhold,  

 at nævnet har truffet afgørelse, uden at De har haft lejlighed til at  

 kommentere (G)s vurdering, kan jeg oplyse, at dette skyldes, at der er  

 overensstemmelse mellem (G)s og (D)s vurdering af sagen.
Der er  

 således ikke  

 i (G)s vurdering nye oplysninger, som De ikke har haft lejlighed til at  

 kommentere.
I denne situation har nævnet valgt at sende en kopi af (G)s  

 vurdering til orientering samtidig med, at De modtog nævnets afgørelse.
 Efter at have gennemgået  

 Deres sag er det min bestemte opfattelse, at nævnet har foretaget en grundig  

 behandling af Deres klage, og at afgørelsen er truffet på et sagligt  

 grundlag.  

 Jeg kan dog oplyse Dem om, at De har mulighed for at klage til Folketingets  

 Ombudsmand over nævnets sagsbehandling.
 Jeg har ikke opfattet Deres  

 henvendelse som en anmodning om, at nævnet genoptager Deres klage til fornyet  

 realitetsbehandling, og skal derfor bede Dem om at gøre opmærksom på, hvis De  

 ønsker dette.
Nævnet kan genoptage sagen,  

 hvis der kommer nye væsentlige oplysninger, som kan føre til en afgørelse med  

 et andet resultat. Den 5. april 2000 klagede A  

 til mig.
A beskrev hændelsesforløbet - herunder at X Sygehus ved en fejl ikke  

 havde foretaget obduktion af hans afdøde hustru til trods for hans  

 udtrykkelige  

 ønske herom.
A bad mig bl.a. om at vurdere følgende:
 Hvorfor reagerer Patientklagenævnet ikke af egen kraft,  

 og videregiver min klage over (X) Sygehus manglende obduktion af min  

 hustru.  

 Men beder mig foretage dette.
 .
Hvorfor tages der overhovedet ikke hensyn til mine  

 kommentarer i den endelige afgørelse.
Man har blot spurgt en anden, som jeg  

 end  

 ikke får ret til at kommentere.
 Hvorfor omtales det ikke i afgørelsen, at jeg har bedt  

 om en udtalelse fra en anden sagkyndig sundhedsperson med en anden  

 uddannelsesmæssig baggrund end den indklagede sundhedsperson.
Hvordan kan en ikke foreliggende udtalelse indgå i den  

 endelige afgørelse. I brev af 25. april 2000 bad  

 jeg Patientklagenævnet om en udtalelse i anledning af As klage over  

 nævnets  

 afgørelse af 8. februar 2000 og nævnets sagsbehandling i den forbindelse, jf.  

 As klagepunkter 1, 3, 4 og 5.
 Sundhedsvæsenets  

 Patientklagenævn udtalte den 11. maj 2000 bl.a. følgende:
  

  

 Udtalelse Ad klagepunkt nr. 1 Den 17. august 1999 modtog  

 Patientklagenævnet en klage fra (A). Han klagede over, at hans afdøde hustrus  

 praktiserende læge ved tre konsultationer havde vurderet, at årsagen til  

 hendes  

 symptomer var akut mavekatar.
Endvidere klagede han over, at (X) Sygehus  

 havde  

 glemt at foretage obduktion af hans afdøde hustru, samt at dødsattesten var  

 udfyldt forkert.
Ved brev af 19. august 1999  

 meddelte Patientklagenævnet (A), at nævnet havde antaget hans klage over den  

 praktiserende læge til realitetsbehandling, men at nævnet ikke havde  

 kompetence  

 til at behandle klagen over obduktion og dødsattest, da obduktion og  

 udfærdigelse  

 af dødsattest ikke foretages i en behandlingssituation og således ikke kan  

 betegnes som sundhedsfaglig virksomhed.
Nævnet henviste (A) til at rette sin  

 klage over den manglende obduktion og udfærdigelsen af dødsattesten til  

 Sundhedsstyrelsen, under hvis kompetence disse spørgsmål hører.
 Det er nævnets opfattelse, at  

 denne procedure er hensigtsmæssig, idet nævnet finder, at det ikke kunne  

 tages  

 for givet, at (A) ønskede at opretholde sin klage, når han blev bekendt med,  

 at  

 klagen skulle rettes til en anden instans.
Ad klagepunkterne nr. 3, 4 og 5 Den 16. november 1999 sendte  

 Patientklagenævnet et forslag til afgørelse af klagesagen bilagt kopi af  

 sagens  

 akter til (A). Heri indgik en vurdering af 28. oktober 1999 fra en sagkyndig  

 konsulent i almen medicin (praktiserende læge). Samtidig gjorde nævnet  

 opmærksom på, at eventuelle bemærkninger til det fremsendte materiale skulle  

 være nævnet i hænde indenfor 2 uger.
 Den 25. november 1999 modtog  

 nævnet (A)s bemærkninger til det fremsendte materiale. (A) gav heri  

 blandt  

 andet udtryk for, at han fandt, at sagen burde forelægges for sagkyndige  

 konsulenter i patologi, hjertesygdomme, mavesygdomme og allergi.
Sagen blev herefter behandlet  

 på et møde i nævnet den 29. december 1999. (A)s bemærkninger til det  

 fremsendte materiale indgik i det grundlag, hvorpå nævnet skulle træffe  

 afgørelse.
Nævnet fandt, at sagen burde forelægges for en anden sagkyndig i  

 almen medicin med henblik på en second opinion.
Endvidere  

 bemyndigede nævnet  

 formanden til at træffe afgørelse i sagen, når denne second  

 opinion forelå.
Den 1. februar 2000 forelå  

 der en vurdering fra en ny sagkyndig konsulent i almen medicin.  

 Nævnsformanden  

 fandt herefter, at der skulle træffes afgørelse i overensstemmelse med det  

 afgørelsesforslag, nævnet havde haft til behandling på sit møde den 29.  

 december 1999, dog således at der skulle tilføjes et indledende afsnit om det  

 forhold, at (A)s hustru i flere år havde lidt af forhøjet blodtryk.
Der  

 blev  

 ikke foretaget ændringer i nævnets begrundelse og konklusion.
Afgørelsen blev meddelt (A) i  

 nævnets brev af 8. februar 2000. Nævnet vedlagde en kopi af den ny sagkyndige  

 vurdering til orientering.
I tilslutning til afgørelsen skrev nævnet følgende  

 i  

 brevet til (A): Afgørelsen er truffet på baggrund af de oplysninger,  

 som blev  

 sendt med Patientklagenævnets brev af 16. november 1999. Kommentarer fra  

 sagens  

 parter er indgået i nævnets vurdering af sagen. I en e-mail af 16. februar  

 2000 gjorde (A) nævnet opmærksom på, at den ny sagkyndige vurdering ikke  

 kunne  

 have indgået i det grundlag, hvorpå nævnet traf afgørelse, hvis afgørelsen  

 var  

 truffet på baggrund af de oplysninger, som blev sendt med Patientklagenævnets  

 brev af 16. november 1999.
Nævnet svarede hertil i sit  

 brev af 22. februar 2000 til (A), at der var tale om en skrivefejl.
Nævnet  

 understregede, at dette ikke betød, at den ny sagkyndige vurdering ikke havde  

 indgået i afgørelsesgrundlaget.
 Med hensyn til (A)s klage  

 over, at nævnet ved sin afgørelse ikke har taget hensyn til hans kommentarer  

 til de akter, der blev sendt til ham den 16. november 1999, skal nævnet  

 anføre,  

 at disse kommentarer indgik i det grundlag, hvorpå nævnet traf afgørelse.  

 Efter  

 at der var indhentet en ny sagkyndig vurdering, fandt nævnet, at (A)s  

 kommentarer ikke gav anledning til, at der skulle foretages yderligere.
Med hensyn til (A)s klage  

 over, at han ikke fik lejlighed til at kommentere den ny sagkyndige  

 vurdering,  

 inden nævnet traf afgørelse, skal nævnet anføre, at der ikke var nye  

 oplysninger i den ny sagkyndige vurdering, idet den var i overensstemmelse  

 med  

 den først indhentede sagkyndige vurdering.
Det er således nævnets opfattelse,  

 at det var i overensstemmelse med forvaltningsloven ikke at partshøre (A)  

 over  

 den ny sagkyndige vurdering.
 (A) har i sin klage til  

 ombudsmanden anført, at han finder, at hans ønske om, at sagen burde have  

 været  

 forelagt for en sagkyndig konsulent med en anden uddannelsesmæssig baggrund  

 end  

 den indklagede sundhedsperson, burde have fremgået af nævnets afgørelse.
Patientklagenævnet skal  

 hertil bemærke, at nævnet ved sine afgørelser tager stilling til klager over  

 sundhedsfaglig virksomhed.
Det er nævnets opfattelse, at det på denne  

 baggrund  

 ikke er relevant i afgørelsen af anføre, at der fra en klager har været  

 fremsat  

 ønske om, at nævnet foretager yderligere sagsbehandlingsmæssige tiltag.
Endelig skal nævnet med  

 hensyn til (A)s klage over, at den ny sagkyndige vurdering ikke indgik  

 i  

 nævnets afgørelsesgrundlag, i det hele henvise til bemærkningerne i nævnets  

 brev til (A) af 22. februar 2000, som omtalt ovenfor. Den 16. maj 2000 sendte jeg  

 en kopi af Patientklagenævnets udtalelse til A og bad om hans eventuelle  

 bemærkninger til udtalelsen.
A kommenterede udtalelsen i  

 brev af 30. maj 2000. Han fastholdt for så vidt angår klagepunkt 1, at nævnet  

 burde have videresendt hans klage over X Sygehus til Sundhedsstyrelsen.  

 Derudover gjorde han bl.a. gældende at Patientklagenævnet var gået alt for  

 let  

 hen over hvad det egentlig var han klagede over, nemlig  

  

 at lægen ikke opdagede at [hans] hustru havde problemer med  

 hjertet.  

  

 A bestred ikke at hun også kunne have haft mavekatar.
A anklagede nævnet for  

 at  

 bestræbe sig på at finde det mest fordelagtige ordvalg for den indklagede  

 sundhedsperson.
Desuden gjorde han gældende at han ikke var gjort bekendt med  

 nævnets beslutning på mødet den 29. december 1999 om at forelægge sagen for  

 en  

 anden sagkyndig i almen medicin med henblik på en second opinion.  

 Han blev  

 heller ikke gjort bekendt med at man herefter ville træffe afgørelse i sagen.  

 Han betvivlede at nævnet havde ladet hans kommentarer indgå i afgørelsen, da  

 forslaget til afgørelse og den endelige afgørelse var næsten tro kopier.
A  

 hævdede at den anden sagkyndige person var kommet med oplysninger der ikke  

 var  

 at finde i journalerne, nemlig spørgsmålet om hvorvidt han havde været til  

 stede under hans hustrus lægekonsultationer eller ikke.
A gav udtryk for  

 utilfredshed med at nævnet ikke havde ladet en sagkyndig person med en anden  

 uddannelsesmæssig baggrund end almen medicin komme med en second  

 opinion.  

 Nævnet havde ikke begrundet denne beslutning.
Hvis han havde kendt til denne  

 beslutning, ville han have trukket sin klage tilbage for derefter at gå  

 rettens  

 vej.
A anførte desuden at han ikke forstod hvordan udtalelsen fra 26. januar  

 2000 kunne være indgået i grundlaget for afgørelsen, når nævnet havde oplyst  

 at  

 afgørelsen var truffet på grundlag af de oplysninger der forelå den 16.  

 november 1999.
 Jeg sendte den 23. juni 2000 en kopi af As  

 brev af 30. maj 2000 til Sundhedsvæsenets Patientklagenævn og bad om nævnets  

 bemærkninger til det han havde anført i brevet.
 Den 7. juli 2000 udtalte  

 Sundhedsvæsenets Patientklagenævn følgende:
  

  

 Udtalelse (A) har anført, at han  

 finder, at Patientklagenævnet er gået for let hen over, hvad han klager over,  

 idet nævnet har ændret klagen til en simpel klage over mavekatar.
 På baggrund af (A)s klage af  

 10. august 1999 formulerede Patientklagenævnet følgende klagepunkt, som  

 meddeltes (A) ved brev af 19. august 1999:
At læge (C) ved  

 konsultationerne den 6. og 13. april samt den 5. maj 1999 vurderede, at  

 årsagen  

 til (B)s symptomer var akut mavekatar. Samtidig meddeltes det (A),  

 at hans klage ville blive fremsendt til Embedslægen i (Y) Amt med henblik på  

 indhentelse af de nødvendige oplysninger.
Embedslægen fik således fremsendt  

 (A)s originale klage, hvoraf det fremgik, at (B) om morgenen den 24.  

 maj 1999  

 var dårlig, havde ondt i brystet og kort herefter afgik ved døden.
 (A) gjorde ikke efterfølgende  

 Patientklagenævnet opmærksom på, at han ikke var enig i nævnets formulering  

 af  

 klagepunktet.
 Nævnet havde således ingen  

 anledning til at antage, at (A) ikke fandt formuleringen af klagepunktet  

 dækkende for hans klage.
 Det er i øvrigt nævnets  

 opfattelse, at nævnet ved sin afgørelse af 8. februar 2000 har taget stilling  

 til de forhold, som (A) anførte i sin klage.
 (A) har endvidere anført, at  

 han ikke kan forstå, hvorledes hans kommentarer til afgørelsesforslaget er  

 indgået i den endelige afgørelse, idet den endelige afgørelse er næsten  

 identisk med afgørelsesforslaget.
 Det skal hertil bemærkes, at  

 (A)s kommentarer indgik i det grundlag, hvorpå nævnet traf afgørelse.  

 Nævnet  

 fandt, at (A)s kommentarer ikke gav anledning til, at der skulle ændres  

 i det  

 afgørelsesforslag, nævnet fik forelagt.
 Ligeledes har (A) anført, at  

 de akter, som direktøren henviser til i sit brev af 22. februar 2000, ikke  

 findes.
 Hertil skal nævnet bemærke,  

 at kopi af disse akter blev sendt til (A) i forbindelse med partshøring den  

 16.  

 november 1999. (A) kan til enhver tid få aktindsigt i de akter, der findes på  

 hans sag.
 (A) har videre anført, at det  

 forhold, at nævnet uden hans vidende valgte at indhente en second opinion,  

 har  

 frataget ham muligheden for at få prøvet nævnets afgørelse ved domstolene.
Nævnets baggrund for at  

 indhente en second opinion er at træffe afgørelse på et sikkert grundlag.
Det  

 er nævnets opfattelse, at dette ikke forhindrer (A) i at lade nævnets  

 afgørelse  

 prøve ved domstolene.
 Det skal endvidere oplyses,  

 at det er nævnets faste praksis at anvende sagkyndige konsulenter indenfor  

 samme speciale som den sundhedsperson, der er indklaget i en sag.
I øvrigt skal  

 Patientklagenævnet henvise til sin udtalelse sendt til ombudsmanden den 11.  

 maj  

 2000. Jeg bad i brev af 14. juli  

 2000 om As eventuelle bemærkninger til nævnets anden udtalelse i sagen.
I brev af 9. august 2000  

 kommenterede A nævnets anden udtalelse.
Han mente at nævnet havde overtrådt  

 forvaltningslovens § 7 ved ikke at oversende klagen over X Sygehus til  

 Sundhedsstyrelsen og § 19 ved ikke at lade ham se sagens akter før der blev  

 truffet afgørelse i sagen.
Nævnet kunne efter hans opfattelse - på baggrund  

 af  

 hans totale afvisning af forslaget til afgørelse - ikke påberåbe sig at der  

 ikke var nye oplysninger i den anden sagkyndige vurdering.
A oplyste at det  

 var  

 hans ønske at Patientklagenævnet trak sin afgørelse tilbage; han ønskede ikke  

 sagen genoptaget da han ikke fandt nævnet uvildigt.
Han fastholdt at nævnet  

 var  

 gået for let hen over hvad det var han klagede over.
Han fastholdt desuden at  

 hans kommentarer til forslaget til afgørelse ikke kunne være indgået i  

 nævnets  

 endelige afgørelse eftersom den endelige afgørelse i sin ordlyd var stort set  

 identisk med forslaget til afgørelse.
A fastholdt derudover at det ikke  

 fremgik  

 nogen steder af sagens akter om han havde været til stede under hans hustrus  

 lægekonsultationer.
A skrev yderligere at han på intet tidspunkt havde  

 skrevet  

 at han ønskede nævnets afgørelse prøvet ved domstolene, men at han ville have  

 trukket klagen tilbage hvis han var blevet partshørt, og i stedet have anlagt  

 en retssag mod lægen - ikke mod Patientklagenævnet.
A kommenterede endelig  

 nævnets oplysning om at det var nævnets faste praksis at anvende sagkyndige  

 konsulenter inden for samme speciale som den sundhedsperson der var indklaget  

 i  

 en sag.
I den forbindelse gjorde han gældende at dette vel ikke var  

 ensbetydende med at man ikke kunne anvende andre sagkyndige.  

 Patientklagenævnet  

 burde i det mindste have orienteret ham om at nævnet ikke havde i sinde at  

 imødekomme hans ønske om at der blev indhentet en sagkyndig vurdering fra en  

 person med et andet speciale.
 Den 11. september 2000 skrev  

 jeg bl.a. følgende til Sundhedsvæsenets Patientklagenævn:
 Jeg vedlægger en kopi af  

 (A)s brev og anmoder om nævnets bemærkninger til det som (A) har anført  

 under  

 punkt fem (om nævnets faste praksis hvorefter der anvendes sagkyndige  

 konsulenter inden for samme speciale som den sundhedsperson der er indklaget  

 i  

 en sag).
Jeg anmoder endvidere om  

 Patientklagenævnets eventuelle bemærkninger til det som (A) har anført under  

 de  

 øvrige punkter.
For en ordens skyld bemærker jeg i den forbindelse at jeg  

 samtidig hermed har skrevet til (A) at jeg ikke har forstået en bemærkning  

 fra  

 hans side under punkt tre som en anmodning om aktindsigt.
Jeg har henvist (A)  

 til - hvis bemærkningen er ment som en sådan anmodning - da selv at rette  

 henvendelse til Patientklagenævnet.
 Efter en foreløbig gennemgang  

 af sagens akter anmoder jeg endvidere om nærmere oplysninger vedrørende et  

 enkelt spørgsmål.
 I journalen er der for den 6.  

 april 1999 noteret bl.a. følgende:
Nogle dage tiltagende ondt i  

 epigastriet men også udstrålende mod venstre arm.
Halsbrand og sure opstød.
Obj: Ikke alment påvirket.  

 Intet peritonealt, men meget øm i epigastriet. Den første sagkyndige  

 konsulent i almen medicin har i sin erklæring af 28. oktober 1999 anført  

 bl.a.  

 følgende:
 , at (B) ikke var alment  

 påvirket, det vil sige, der var ikke andre symptomer end ømhed i epigastriet.  

 Det var altså ikke symptomer tydende på sygdom ved hjertet, så som dårlig  

 hudkulør, åndenød eller smerter bag brystbenet. (A) har i et brev af 23.  

 november 1999 til Patientklagenævnet bemærket bl.a. følgende:
For det første udelades  

 fuldstændig journalens første sætning vedrørende konsultationen den 06-04-99:  

 Nogle dage tiltagende ondt i epigastriet men også udstrålende mod  

 venstre arm  

  .
For det andet nedtones det, at min hustru er   meget øm i  

 epigastriet,  

 med:   ømhed i epigastriet.
Endelig læser jeg ingen steder i  

 journalen,  

 hvorvidt der er observeret dårlig hudkulør, åndenød eller smerter bag  

 brystbenet.
Denne sidste konklusion kan jeg udelukkende tillægge sagkyndig  

 konsulent i Almen Medicin. Den anden sagkyndige  

 konsulent i almen medicin har i sin erklæring af 26. januar 2000 anført  

 bl.a.:
2)   den 06.04.1999 efter  

 nogle dages smerter højt oppe i maven under brystbenet (epigastriet), at der  

 var halsbrand og sure opstød samt udstråling til venstre arm.
Lægen fandt ved  

 sin objektive undersøgelse ikke (B) påvirket, men han fandt ømhed det  

 pågældende sted.
Vurdering:  

  

 Syrerelaterede smerter i mavesæk og på overgang mellem  

 mavesæk og spiserør er ofte sviende, og sammen med symptomerne halsbrand og  

 sure opstød må det anses for faglig korrekt at praktiserende læge (C)  

 vurderede, og handlede efter, at der forelå en syreproblematik.
Der forelå  

 ikke  

 oplysninger om smerter i hjerteregionen, der var ømhed opadtil i maven og den  

 oplyste udstråling mod venstre arm var i den konkrete situation [ ] en  

 detalje  

 som ikke i sig selv overbevisende burde have givet anledning til overvejelser  

 om udredning for hjertelidelse. Den 8. februar 2000 traf  

 Patientklagenævnet følgende afgørelse:
 Patientklagenævnet finder, at  

 læge (C) ved konsultationerne den 6. og 13. april samt den 5. maj 1999 ikke  

 havde anledning til at tolke (B)s symptomer som tegn på en  

 hjertelidelse,  

  

 idet han ved sine undersøgelser ikke havde  

 fundet dårlig hudkulør, åndenød eller smerter bag brystbenet  

  

[min fremhævning].
Det er nævnets  

 opfattelse, at lægen relevant tolkede (B)s symptomer som tegn på sygdom  

 i  

 mavesækken og nederste del af spiserøret, og at han korrekt henviste til  

 speciallæge  

 i intern medicin, da symptomerne fortsatte til trods for bedring i (B)s  

 tilstand.
Nævnet kan oplyse, at  

 symptomer med svien, smerte og sure opstød lige under og bag brystbenet  

 optræder hyppigt i almen praksis.
Medicinsk behandling vil sædvanligvis blive  

 forsøgt.
 Jeg anmoder  

 Patientklagenævnet om at oplyse hvoraf det objektivt og positivt fremgår at  

 lægen ved sine undersøgelser ikke havde fundet dårlig hudkulør, åndenød eller  

 smerter bag brystbenet. I brev af 27. september 2000  

 udtalte Patientklagenævnet følgende:
  

  

 Udtalelse Folketingets Ombudsmand har  

 ønsket nævnets stillingtagen til de bemærkninger, (A) har anført under punkt  

 5  

 i sit brev af 9. august 2000. (A) har anført, at han finder, at det forhold,  

 at  

 det er nævnets faste praksis at anvende en sagkyndig konsulent indenfor samme  

 speciale som den sundhedsperson, der er klaget over, ikke er ensbetydende  

 med,  

 at man ikke i særlige tilfælde kunne anvende sagkyndige konsulenter indenfor  

 et  

 andet speciale. (A) har endvidere anført, at han finder, at han inden  

 afgørelsen burde have været orienteret om, at man ikke fulgte hans ønske om  

 at  

 forelægge sagen for sagkyndige konsulenter indenfor andre specialer.
Nævnet kan oplyse, at det er  

 den altovervejende hovedregel, at nævnet lader en sag vurdere af en sagkyndig  

 konsulent indenfor samme speciale, som den sundhedsperson, der er klaget  

 over.  

 I ganske få tilfælde, og kun hvis helt særlige forhold gør sig gældende,  

 lader  

 nævnet sagen vurdere af en sagkyndig konsulent indenfor et andet speciale.  

 Sådanne særlige forhold vil typisk være, at den læge, der er klaget over, har  

 udført sundhedsfaglig virksomhed, der sædvanligvis varetages af en læge med  

 et  

 andet speciale.
I (A)s sag var det nævnets vurdering, at sådanne  

 særlige  

 forhold ikke gjorde sig gældende.
 (A) anførte i sit brev af 25.  

 november 1999 til Patientklagenævnet, at han fandt, at sagen burde forelægges  

 for sagkyndige konsulenter i patologi, hjertesygdomme, mavesygdomme og  

 allergi.  

 På et møde den 29. december 1999 besluttede nævnet, at sagen skulle  

 forelægges  

 for en anden sagkyndig konsulent i almen medicin med henblik på en  

 second  

 opinion. (A) blev ikke orienteret om denne beslutning.
 Nævnet skal erkende, at det  

 havde været hensigtsmæssigt, om (A) inden sagens afgørelse havde fået  

 meddelelse om, at man ikke havde fundet grundlag for at imødekomme hans ønske  

 om, at sagen blev forelagt for sagkyndige konsulenter i patologi,  

 hjertesygdomme, mavesygdomme og allergi, og begrundelsen herfor.
 Ombudsmanden har endvidere  

 bedt Patientklagenævnet oplyse, hvoraf det objektivt og positivt fremgår, at  

 lægen ved sine undersøgelser ikke havde fundet dårlig hudkulør, åndenød eller  

 smerter bag brystbenet.
Nævnet kan hertil oplyse, at  

 dårlig hudkulør, åndenød og smerter bag brystbenet er symptomer, der kan give  

 en læge mistanke om en hjertelidelse.
Disse symptomer er samtidig udtryk for,  

 at patientens almentilstand er påvirket.
 Praktiserende læge (C)  

 anførte i journalen den 6. april 1999, at (B) ikke var alment påvirket.  

 Patientklagenævnet har heraf udledt, at (B) ikke havde dårlig hudkulør,  

 åndenød  

 og smerter bag brystbenet, som altså er typiske symptomer ved en  

 hjertelidelse,  

 idet tilstedeværelsen af sådanne symptomer efter nævnets opfattelse ville  

 have  

 ført til den lægelige vurdering, at (B)s almentilstand var påvirket.
 Det fremgår således ikke  

 nogetsteds positivt, at (B) ikke havde dårlig hudkulør, åndenød og smerter  

 bag  

 brystbenet, men nævnet har på baggrund af journalnotatet af 6. april 1999  

 anset  

 det for godtgjort, at der ikke var sådanne typiske symptomer på hjertelidelse  

 til stede.
Patientklagenævnet har ikke i  

 øvrigt bemærkninger til (A)s brev af 9. august 2000. Der henvises til  

 vores  

 tidligere udtalelser i sagen. Den 14. november 2000 bad jeg  

 om As bemærkninger til udtalelsen.
 I brev af 19. november 2000  

 bad A mig om at stille Patientklagenævnet nogle spørgsmål af lægefaglig  

 karakter vedrørende problemer med at diagnostisere en hjertelidelse og  

 risikoen  

 for at sammenblande symptomerne herpå med mavekatar; om man ikke under alle  

 omstændigheder burde undersøge for den mest livstruende sygdom først; og  

 endelig om dette ikke var almen viden for praktiserende læger.
 A vedlagde bl.a. nogle  

 spørgsmål han havde stillet, og svar han havde modtaget fra lægebrevkasser på  

 Internettet - heraf et svar fra ( ).
I brev af 28. november 2000  

 kommenterede A Patientklagenævnets udtalelse af 27. september 2000, herunder  

 sagsoplysningsgrundlaget.
A henviste til at han i sit brev af 23. november  

 1999  

 til nævnet havde forlangt at nævnet inddrog oplysninger om hans hustrus  

 helbredstilstand  

 fra perioden før den 6. april 1999, og han fandt det kritisabelt at man ikke  

 havde indhentet alle de oplysninger (fra øvrige sundhedspersoner) der fremgik  

 af hans hustrus journaler.
Derimod mente A det var tilfredsstillende at  

 nævnet  

 erkendte at det havde været hensigtsmæssigt hvis han inden sagens afgørelse  

 havde fået meddelelse om at man ikke havde fundet grundlag for at imødekomme  

 hans ønske om en ny sagkyndig udtalelse.
A mente det var rent gætteri når  

 nævnet ud fra sætningen at B ikke var alment påvirket udledte at  

 hun ikke  

 havde dårlig hudkulør, åndenød og smerter bag brystbenet.
A oplyste at hans  

 hustru netop havde en meget dårlig hudkulør i denne periode.
Hun havde også  

 åndenød (  

  

 stadig mavesymptomer med  

 forværring selv ved let anstrengelse  

  

 ). Han skrev desuden at det ikke kunne  

 udelukkes at smerter i epigastriet (  

  

 Nogle  

 dage tiltagende ondt i epigastriet  

  

 ) ikke var det samme som smerter bag  

 brystbenet.
Endelig mente han det var misvisende at nævnet i udtalelsen alene  

 havde henvist til at B  

  

 ikke [var] alment  

 påvirket  

  

 , når lægen i journalen den 6. april 1999 havde skrevet:  

  

 Obj: Ikke alment påvirket.
Intet  

 peritonealt, men meget øm i epigastriet.
Den 30. januar 2001 sendte  

 jeg kopi af As breve af 19. november 2000 (med bilag) og 28. november  

 2000 til  

 Sundhedsvæsenets Patientklagenævn og bad om nævnets bemærkninger til det han  

 havde anført i brevene.
Samme dag skrev jeg bl.a. følgende til A:
 I breve af 19. (med bilag)  

 og 28. november 2000 har De rejst spørgsmål og fremsat bemærkninger til  

 Patientklagenævnets udtalelse af 27. september 2000 og til sagen, herunder  

 til  

 nævnets sagsoplysningsgrundlag (inddragelse af oplysninger fra perioden før  

 den  

 6. april 1999).
 Jeg har i dag sendt en kopi  

 af Deres breve med bilag til Patientklagenævnet og bedt om nævnets  

 bemærkninger  

 til det som De har anført i brevene.
For en ordens skyld bemærker  

 jeg at jeg - som jeg tidligere har vejledt Dem om, og som De selv anfører i  

 brevet af 19. november 2000 - ikke har forudsætninger for at tage stilling  

 til  

 spørgsmål som kræver lægefaglig fagkundskab.
På nuværende tidspunkt har jeg  

 ikke grundlag for at bede Patientklagenævnet om udtrykkeligt at besvare de  

 spørgsmål De har stillet.
Hvis spørgsmålene giver Patientklagenævnet  

 anledning  

 til yderligere, har nævnet imidlertid mulighed for over for mig at fremkomme  

 med disse bemærkninger inden jeg færdigbehandler sagen. Patientklagenævnet udtalte  

 følgende den 22. februar 2001 i anledning af mit brev af 30. januar 2001:
  

  

 Udtalelse (A) har i brev af 19.  

 november 2000 anmodet Folketingets Ombudsmand om at formå Patientklagenævnet  

 at  

 besvare en række spørgsmål.
Spørgsmålene har sundhedsfaglig karakter.
I henhold til lov om  

 sundhedsvæsenets centralstyrelse er det Patientklagenævnets opgave at tage  

 stilling til klager over den faglige virksomhed, som udøves af personer inden  

 for sundhedsvæsenet.
Nævnet har således ikke mulighed for og kompetence til  

 at  

 besvare spørgsmål af den karakter, som (A) stiller i sit brev.
Det skal  

 endvidere oplyses, at nævnet alene kan tage stilling til sundhedsfaglige  

 forhold i forbindelse med nævnsbehandlingen af en konkret klage.
Såfremt (A) ønsker det, kan  

 han begære sagen genoptaget og i den forbindelse anføre de spørgsmål, som han  

 stiller i brevet til ombudsmanden.
Nævnet vil, for så vidt der findes  

 grundlag  

 for at genoptage sagen, tage stilling til (A)s spørgsmål, i det omfang  

 de  

 findes relevante for vurderingen af hans klage.
Det skal oplyses, at nævnet  

 kan  

 genoptage sagen, hvis der fremkommer nye oplysninger, der har væsentlig  

 betydning for sagens afgørelse.
 (A) spørger i sit brev af 28.  

 november 2000 til Folketingets Ombudsmand, om Patientklagenævnet  

  

 ikke kan  

  

 lade en sagkyndig konsulent med  

 et andet speciale end den indklagede vurdere en sag, også hvor der ikke gør  

 sig  

 særlige forhold gældende.
Nævnet kan oplyse, at der  

 ikke findes egentlige regler for anvendelsen af de sagkyndige konsulenter, og  

 kan på denne baggrund besvare (A)s spørgsmål bekræftende.
Det er dog  

 som  

 beskrevet i nævnets brev af 27. september 2000 til ombudsmanden nævnets  

 praksis,  

 at en indklaget sundhedsperson vurderes af en sagkyndig konsulent med samme  

 speciale som den indklagede.
 (A) har videre i sit brev af  

 28. november 2000 anført, at han finder, at nævnet under sagsbehandlingen  

 burde  

 have indhentet journalmateriale og oplysninger fra øvrige sundhedspersoner,  

 som  

 havde behandlet (B) forud for behandlingen hos praktiserende læge (C).
Hertil skal det anføres, at  

 det i første omgang var Embedslægeinstitutionen for (Y) Amt, der vurderede,  

 hvilket materiale der skulle indhentes til belysning af (A)s klage.  

 Både  

 sagkyndig konsulent (D) og sagkyndig konsulent (G) fandt herefter, at det  

 indhentede materiale var tilstrækkeligt til at belyse sagen.
Heller ikke  

 nævnet  

 fandt på sit møde anledning til at søge sagen yderligere belyst ved eventuel  

 indhentelse af oplysninger og journalmateriale fra andre sundhedspersoner,  

 der  

 havde behandlet (B).
 (A)s klage vedrørte tre  

 konkretiserede konsultationer hos en praktiserende læge.
I en sådan situation finder  

 nævnet det i reglen fyldestgørende med en udtalelse bilagt journalmateriale  

 fra  

 denne læge.
Det kan oplyses, at nævnet i visse sager finder grundlag for at  

 supplere materialet fra den indklagede med journalmateriale m.v. fra andre  

 sundhedspersoner, der har været involveret i behandlingen.
Dette ville dog  

 især  

 være tilfældet, når flere sundhedspersoner har været involveret i  

 behandlingen  

 af de samme symptomer, eksempelvis ved at en praktiserende læge henviser til  

 en  

 speciallæge.
 Sådanne forhold gjorde sig  

 ikke gældende i forbindelse med læge (C)s behandling af (B), og nævnet  

 finder  

 på denne baggrund, at det var tilstrækkeligt at indhente en udtalelse fra  

 læge  

 (C) bilagt dennes journalmateriale vedrørende (B).
 (A) har endvidere i sit brev  

 af 28. november 2000 anført, at nævnet i sin afgørelse har undladt at  

 referere  

 dele af journalnotatet af 6. april 1999, idet (A) anfører, at nævnet alene  

 har  

 henvist til, at (B) ikke var alment påvirket.
 Nævnet skal i den forbindelse  

 henvise til sin afgørelse af 8. februar 2000, hvor der vedrørende  

 konsultationen den 6. april 1999 er lagt vægt på:
at det af journalen fremgår,  

 at (B) angav, at hun selv mente, at hun havde pådraget sig en akut mavekatar.  

 Hun oplyste læge (C) om, at hun et par år tidligere havde fået  

 syreneutraliserende medicin (Nizax). Ved henvendelsen oplyste hun, at hun  

 havde  

 smerter i øverste del af maven udstrålende mod venstre arm, og at hun havde  

 halsbrand og sure opstød.
Læge (C) undersøgte (B) og fandt, at hun var meget  

 øm  

 i øverste del af maven, men ellers upåvirket.
Læge (C) ordinerede  

 syreneutraliserende  

 medicin (kapsel Nizax 300 mg), som (B) skulle tage om aftenen. Det er nævnets opfattelse, at  

 dette er en meget præcis gengivelse af, hvad der står anført i journalen  

 vedrørende konsultationen den 6. april 1999. Den 25. maj 2001 sendte jeg  

 en kopi af nævnets udtalelse af 22. februar 2001 til A og bad om hans  

 eventuelle bemærkninger hertil.
I brev af 5. juni 2001  

 kommenterede A udtalelsen og sagsoplysningsgrundlaget.
A mente nævnet burde  

 have indhentet oplysninger fra andre sundhedspersoner i hans hustrus  

 journaler,  

 og henviste til at læge C på side 1 øverst i hans hustrus journal havde  

 skrevet:   I den modtagne journal ligger også journal på den afdøde søn  

 ( ).  

  

 For resumé: Se Generel helbredsundersøgelse  

 og speciallægeundersøgelser i forbindelse med pensionsansøgning i  

 1996.
A  

 stod uforstående over for at Patientklagenævnet ikke havde indhentet  

 oplysninger om disse undersøgelser.
Desuden henviste han til at konsulent G i  

 sin udtalelse havde lagt til grund at der ikke forelå oplysninger om at  

 (B)  

 tidligere havde haft hjerteproblemer  .
A ønskede oplyst hvordan  

 konsulenten  

 kunne vide dette når man ikke havde indhentet oplysninger om tidligere  

 undersøgelser.
 Den 12. juli 2001 bad jeg om  

 Patientklagenævnets eventuelle bemærkninger til det A havde anført i brevet  

 af  

 5. juni 2001.
 Patientklagenævnet udtalte  

 følgende den 14. august 2001:
  

  

 Udtalelse (A) har i sit brev af 5. juni  

 2001 anført, at det er falsk imødekommenhed fra Patientklagenævnets side, når  

 nævnet skriver, at han måske vil kunne få svar på sine spørgsmål, hvis han  

 anfører disse i forbindelse med en anmodning om genoptagelse af sagen. (A)  

 har  

 hertil anført, at han allerede stillede stort set de samme spørgsmål inden  

 nævnet traf afgørelse i sagen.
 Som det tidligere er anført,  

 har alle (A)s bemærkninger indgået i det grundlag, hvorpå nævnet traf  

 afgørelse.
 Som anført i nævnets brev af  

 22. februar 2001 til Folketingets Ombudsmand har nævnet ikke kompetence til  

 at  

 besvare spørgsmål af den karakter, som (A) stiller i sit brev af 19. november  

 2000.
Nævnet har gjort opmærksom på  

 muligheden for at anmode om genoptagelse af sagen, fordi det fremgår af  

 (A)s  

 breve, at han er utilfreds med nævnets afgørelse.
Hvorvidt de sundhedsfaglige  

 problemstillinger, som (A) har rejst i sit brev af 19. november 2000, vil  

 kunne  

 begrunde en genoptagelse af sagen, kan nævnet imidlertid ikke tage stilling  

 til  

 i sin korrespondance med Folketingets Ombudsmand.
Hertil kræves en  

 sundhedsfaglig vurdering, og endvidere er det ifølge § 15, stk. 3, i  

 Patientklagenævnets forretningsorden det egentlige nævn bestående af en  

 formand, to lægmænd og to fagpersoner, der afgør, om der er grundlag for  

 genoptagelse af en sag.
 (A) anfører videre i sit  

 brev, at nævnet har været længe om at indrømme, at der ikke findes egentlige  

 regler  

 for anvendelse af de sagkyndige konsulenter.
 Nævnet har en fast praksis  

 for anvendelse af konsulenter, og praksis er fulgt i forbindelse med  

 behandlingen af (A)s klage.
 Nævnet har ikke yderligere  

 bemærkninger hertil.
 (A) anfører ligeledes, at det  

 er usandt, når nævnet anfører, at det i første omgang var  

 Embedslægeinstitutionen for (Y) Amt, der vurderede, hvilket materiale der  

 skulle indhentes til belysning af (A)s klage.
Hertil skal anføres, at  

 nævnet i forbindelse med antagelsen af (A)s klage den 19. august 1999  

 sendte  

 sagen til embedslægeinstitutionen med henblik på oplysning af sagen, herunder  

 indhentelse af relevante udtalelser og relevant journalmateriale.
Denne  

 oversendelse af sagen til embedslægeinstitutionen skete under henvisning til  

 §  

 19, stk. 1, i lov om sundhedsvæsenets centralstyrelse m.v.
 Med hensyn til (A)s  

 yderligere bemærkninger til Patientklagenævnets oplysning af sagen skal  

 nævnet  

 i det hele henvise til de tidligere udtalelser til Folketingets Ombudsmand.
Når (A) endelig i sit brev  

 gør opmærksom på, at hans anke over nævnets referat af journalnotatet af 6.  

 april 1999 gik på, hvad nævnet havde refereret i sit brev af 27. september  

 2000  

 til Folketingets Ombudsmand, skal det bemærkes, at nævnet besvarede et  

 spørgsmål stillet af Folketingets Ombudsmand, nemlig, hvoraf det objektivt og  

 positivt fremgik, at lægen ved sine undersøgelser ikke havde fundet dårlig  

 hudkulør, åndenød eller smerter bag brystet.
Nævnet fandt det ved sit svar  

 herpå relevant at henvise til journalnotatet af 6. april 1999 og påpegede, at  

 det heraf fremgik, at (B) ikke var alment påvirket.
Nævnet fandt ikke de  

 øvrige  

 optegnelser i notatet relevante med henblik på besvarelsen af spørgsmålet fra  

 Folketingets Ombudsmand. Jeg bad i brev af 22. august  

 2001 om As eventuelle bemærkninger til udtalelsen af 14. august 2001,  

 og i  

 brev af 23. august 2001 oplyste han at det havde store omkostninger for ham  

 personligt gang på gang at gennemgå sagen.
Derfor havde han ikke yderligere  

 kommentarer til sagen.
A fastholdt dog at nævnets svar på hans spørgsmål var  

 mangelfulde, vildledende og usande, og at nævnet havde brudt lovgivningen,  

 havde forsøgt at dække over dette, ikke været uvildigt og ikke indhentet de  

 nødvendige oplysninger.
Ombudsmandens udtalelse Indholdet af nævnets afgørelse af 8. februar 2000 Ifølge reglerne for ombudsmandens virksomhed kan jeg - som jeg også tidligere  

 har henledt Deres opmærksomhed på - kun i begrænset omfang tage stilling til  

 afgørelser der helt eller delvis bygger på særlig fagkyndig viden.
En kontrol  

 af de to lægefagkyndige vurderingers rigtighed - som er af afgørende  

 betydning for denne sag - kræver en fagkundskab som ombudsmanden ikke har.  

 Jeg bemærker i den forbindelse at jeg har lagt til grund at nævnet som oplyst  

 flere gange i udtalelserne til mig rent faktisk  

  

 har  

  

 inddraget Deres kommentarer i grundlaget for dets afgørelse.
 Under hensyn til at nævnet desuden i brevet af 22. februar 2000 til Dem har  

 beklaget at nævnet ved en skrivefejl meddelte Dem at afgørelsen var blevet  

 truffet på grundlag af de oplysninger der blev sendt med nævnets brev af 16.  

 november 1999, foretager jeg mig ikke mere vedrørende dette spørgsmål.
 Jeg kan derfor ikke kritisere indholdet af Patientklagenævnets afgørelse af  

 8. februar 2000 hvorefter læge (C) ikke havde overtrådt lægeloven, jf. også  

 nedenfor under pkt. 1.
 Under min gennemgang af sagen har jeg af ovennævnte grunde måttet begrænse  

 min undersøgelse til at omfatte de juridiske spørgsmål i sagen - som f.eks.  

 om der er partshørt i overensstemmelse med reglerne, osv.
Nævnets sagsbehandling De har under min behandling af sagen rejst indsigelse mod en række forhold i  

 tilknytning til nævnets sagsbehandling.
Jeg har koncentreret min undersøgelse  

 af nævnets sagsbehandling til nedenstående forhold.
Jeg henviser til § 16, stk.  

 1, i lov nr. 473 af 12. juni 1996 om Folketingets Ombudsmand.
Heraf fremgår  

 det  

 at ombudsmanden afgør om en klage giver tilstrækkelig anledning til  

 undersøgelse.
1) Oplysningsgrundlaget og  

 Patientklagenævnets manglende orientering af Dem om afvisningen af Deres  

 anmodning om indhentelse af sagkyndige erklæringer fra en patolog og fra  

 specialister i henholdsvis hjertesygdomme, mavesygdomme og allergi Det er et  

 almindeligt forvaltningsretligt princip at det påhviler  

 forvaltningsmyndigheden  

 at fremskaffe de oplysninger der er nødvendige for at myndigheden kan træffe  

 afgørelse på et tilstrækkeligt oplysningsgrundlag.
Dette princip kaldes  

 official- eller undersøgelsesprincippet.
 Det bygger på en konkret  

 vurdering i hver enkelt sag hvor mange oplysninger myndigheden skal indhente  

 for at opfylde officialprincippet - herunder hvilken karakter af oplysninger  

 det drejer sig om, og fra hvilke personer eller myndigheder oplysningerne  

 skal  

 indhentes.
Patientklagenævnet har i dets  

 udtalelse af 27. september 2000 til mig oplyst at det er den altovervejende  

 hovedregel at nævnet lader en sag vurdere af en sagkyndig konsulent inden for  

 samme speciale som den sundhedsperson der er klaget over.
I ganske få  

 tilfælde,  

 og kun hvis helt særlige forhold gør sig gældende, lader nævnet sagen vurdere  

 af en sagkyndig konsulent inden for et andet speciale.
Sådanne særlige  

 forhold  

 vil typisk være at den læge der er klaget over, har udført sundhedsfaglig  

 virksomhed der sædvanligvis varetages af en læge med et andet speciale.
 Under hensyn til at jeg har  

 forstået det sådan at det ikke er (helt) udelukket at nævnet kan anvende  

 sagkyndige konsulenter med andet speciale end den eller de indklagede  

 personers, kan den beskrevne praksis vedrørende nævnets valg af sagkyndige  

 konsulenter ikke give mig anledning til bemærkninger.
Sundhedsvæsenets  

 Patientklagenævns afgørelse i denne sag bygger som nævnt ovenfor på en  

 vurdering af rent lægefaglig karakter, og nævnet besluttede ad to omgange at  

 indhente vurderinger fra sagkyndige konsulenter.
Jeg har ikke forudsætninger  

 for at foretage en vurdering af om sagen herved var tilstrækkeligt oplyst til  

 at nævnet kunne træffe en indholdsmæssigt rigtig og forsvarlig afgørelse i  

 sagen.
Jeg har heller ikke forudsætninger for at vurdere om nævnet - som De  

 bad  

 om i brevet af 23. november 1999 - tillige burde have indhentet udtalelser  

 fra  

 en patolog og fra specialister i henholdsvis hjertesygdomme, mavesygdomme og  

 allergi.
Jeg har derfor ikke grundlag  

 for at kritisere Patientklagenævnets vurdering af at der med indhentelsen af  

 de  

 sagkyndige erklæringer fra de to alment praktiserende læger, (D) og (G),  

 forelå  

 et tilstrækkeligt oplysningsgrundlag til at nævnet kunne træffe afgørelse i  

 sagen.
Jeg kan således heller ikke kritisere at nævnet traf afgørelse i sagen  

 uden at indhente sagkyndige erklæringer fra en patolog og fra specialister i  

 henholdsvis hjertesygdomme, mavesygdomme og allergi.
 Patientklagenævnet har  

 endvidere i dets udtalelse af 27. september 2000 til mig skrevet at nævnet  

 skal erkende, at det havde været hensigtsmæssigt, om (A) inden sagens  

 afgørelse havde fået meddelelse om, at man ikke havde fundet grundlag for at  

 imødekomme hans ønske om, at sagen blev forelagt for sagkyndige konsulenter i  

 patologi, hjertesygdomme, mavesygdomme og allergi, og begrundelsen  

 herfor.
Jeg er enig med nævnet i at  

 det havde været hensigtsmæssigt at orientere Dem om afvisningen af Deres  

 anmodning før nævnet traf afgørelse.
Det havde således efter min opfattelse  

 været bedst stemmende med god forvaltningsskik hvis De havde fået en sådan  

 orientering fra nævnet forud for afgørelsen - navnlig i betragtning af at  

 nævnet måtte have grund til at antage at De i så fald ville have væsentlige,  

 supplerende bemærkninger til sagen.
Nævnet kunne eventuelt i forbindelse med  

 meddelelsen have fastsat en frist for Deres eventuelle bemærkninger til  

 beslutningen om at afvise Deres anmodning.
 Jeg henviser i denne  

 forbindelse tillige til en tidligere sag som er omtalt i Folketingets  

 Ombudsmands beretning for 1989, s. 164f*. Også i den sag udtalte jeg at det  

 efter min opfattelse er god forvaltningsskik at myndigheden - i tilfælde af  

 afvisning af en anmodning fra parten om indhentelse af yderligere oplysninger  

 -  

 orienterer parten herom inden der træffes afgørelse i sagen.
 Jeg har gjort nævnet bekendt  

 med min opfattelse.
2) Nævnets manglende partshøring af Dem over  

 udtalelsen fra læge (G) Reglerne om  

 partshøring supplerer officialprincippet og kædes sammen med princippet ved  

 at  

 de oplysninger som en myndighed indhenter udefra, skal sendes til parten så  

 denne kan få lejlighed til at kommentere dem.
 Forvaltningslovens regler om  

 partshøring på myndighedens initiativ findes i § 19. Bestemmelsen har  

 følgende  

 ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder mv., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
Stk. 3.  

  

 Vedkommende minister kan efter forhandling med  

 justitsministeren fastsætte regler om, at nærmere angivne sagsområder, hvor  

 bestemmelserne i stk. 2, nr. 1 eller 5, i almindelighed vil finde anvendelse,  

 ikke skal være omfattet af bestemmelsen i stk. 1. Bekendtgørelse nr. 662 af 14.  

 september 1998 om forretningsorden for Sundhedsvæsenets Patientklagenævn  

 indeholder i § 10, stk. 7, følgende bestemmelse:
   

  

 § 10.
Stk. 7.  

  

 Sekretariatet hører parterne i overensstemmelse med  

 forvaltningslovens regler over relevant materiale samt over sagkyndige  

 vurderinger og forslag til afgørelse, inden Patientklagenævnet træffer  

 afgørelse i sagen. Forvaltningslovens § 19, stk.  

 1, pålægger kun myndigheder at partshøre over oplysninger vedrørende sagens  

 faktiske omstændigheder.
Efter fast praksis fortolkes bestemmelsen således at  

 der ikke er pligt til at partshøre over interne vurderinger eller over  

 myndighedernes regelanvendelse, jf. f.eks.
Folketingets Ombudsmands beretning  

 for 1990, side 216ff*. Dette indebærer at bl.a. interne sagkyndige  

 vurderinger  

 ikke ifølge § 19, stk. 1, skal forelægges for parten inden der træffes  

 afgørelse.
Ordlyden af § 10, stk. 7, i  

 bekendtgørelsen om forretningsorden for Sundhedsvæsenets Patientklagenævn er  

 ikke ganske klar.
Mest naturligt må bestemmelsen fortolkes således at den  

 foreskriver at der partshøres i overensstemmelse med forvaltningslovens § 19  

 vedrørende relevant materiale.
Herudover skal sekretariatet sende  

 sagkyndige  

 vurderinger - hvad enten der er tale om eksterne eller interne vurderinger -  

 til høring hos parterne.
For denne fortolkning taler anvendelse af ordet  

 samt  

 og sammenstillingen af sagkyndige vurderinger og forslag  

 til afgørelse.  

 Denne fortolkning harmonerer desuden bedst med almindelige ulovbestemte  

 principper om partshøring således som de er kommet til udtryk i nyere  

 ombudsmands- og retspraksis, jf.
Folketingets Ombudsmands beretning for 2000,  

 side 86ff*, Ugeskrift for Retsvæsen 2002.144 H (ugeskriftets online-udgave)  

 og  

 Ugeskrift for Retsvæsen 1997.889 H.
Der er med andre ord ikke  

 pligt til at partshøre over  

  

 interne  

  

 sagkyndige vurderinger efter forvaltningslovens § 19 - pligten til at  

 partshøre  

 efter bestemmelsen vedrører alene  

  

 eksterne  

  

 vurderinger.
Forretningsordenens § 10, stk. 7, derimod foreskriver  

 udtrykkeligt  

 en pligt for myndigheden til at partshøre over  

  

 både interne og eksterne  

  

 sagkyndige vurderinger.
Jeg har ved min behandling af  

 spørgsmålet om partshøring lagt til grund at såvel (D)s som (G)s  

 sagkyndige  

 erklæringer er interne vurderinger.
Der er således ikke efter  

 forvaltningslovens § 19 pligt til at partshøre over vurderingerne.
Patientklagenævnet sendte Dem  

 den 16. november 1999 de oplysninger der ville danne grundlag for nævnets  

 afgørelse - herunder bl.a. (D)s sagkyndige vurdering - og bad om Deres  

 bemærkninger til materialet.
Denne partshøring blev - bl.a. for den  

 sagkyndige  

 vurderings vedkommende - foretaget i henhold til forretningsordenens § 10,  

 stk.  

 7.
 Derimod partshørte nævnet Dem  

 ikke over den sagkyndige vurdering fra (G).
Nævnet har i sit brev til Dem  

 af 22. februar 2000 oplyst at dette skyldes, at der er overensstemmelse  

 mellem  

 (G)s og (D)s vurdering af sagen.
Der er således ikke i (G)s  

 vurdering nye  

 oplysninger, som De ikke har haft lejlighed til at kommentere.
I denne  

 situation har nævnet valgt at sende en kopi af (G)s vurdering til  

 orientering  

 samtidig med, at De modtog nævnets afgørelse.
Nævnet har med andet  

 ordvalg  

 gentaget dette udsagn i dets udtalelse af 11. maj 2000 til mig.
 Det forhold at (G)s  

 sagkyndige vurdering mundede ud i samme overordnede konklusion som (D)s  

 -  

 nemlig at læge (C) havde levet op til den almindelige anerkendte faglige  

 standard i forbindelse med sin undersøgelse og behandling af (B) - er efter  

 min  

 opfattelse på ingen måde ensbetydende med at der ikke er nye oplysninger i  

 erklæringen som De burde have været partshørt over efter forretningsordenens  

 §  

 10, stk. 7.
 De havde i Deres brev af 23.  

 november 1999 forkastet (D)s sagkyndige vurdering efter at have  

 foretaget en  

 omfattende gennemgang af ordvalget og konklusionerne heri. (G)s  

 erklæring er  

 mere omfattende, mere detaljeret og indeholder flere delkonklusioner end  

 (D)s.  

 Der er således efter min opfattelse ingen tvivl om at De ville have haft  

 fordel  

 af at få lejlighed til at kommentere erklæringen inden der blev truffet  

 afgørelse.
 Patientklagenævnet burde  

 således - efter § 10, stk. 7, i bekendtgørelsen om nævnets forretningsorden -  

 have sendt (G)s sagkyndige erklæring til partshøring før nævnet traf  

 afgørelse  

 i sagen.
 Jeg har gjort  

 Patientklagenævnet bekendt med min opfattelse, men foretager mig ikke mere  

 vedrørende dette spørgsmål.
3) Nævnets begrundelse for afgørelsen af 8.  

 februar 2000 Det fremgår  

 af forvaltningslovens § 22 at en afgørelse, når den meddeles skriftligt, skal  

 være ledsaget af en begrundelse medmindre afgørelsen fuldt ud giver den  

 pågældende part medhold.
Derudover fremgår det af lovens § 24 at begrundelser  

 skal indeholde en henvisning til de retsregler som afgørelsen er truffet  

 efter.
En begrundelse skal efter  

 lovens § 24 fremtræde som en forklaring på hvorfor afgørelsen har fået det  

 pågældende indhold, jf.
John Vogter, Forvaltningsloven med kommentarer  

 (1999),  

 s. 420ff, og Hans Gammeltoft-Hansen mfl., Forvaltningsret (1994), s. 363ff.  

 Hvis afgørelsen bygger på et administrativt skøn, skal begrundelsen tillige  

 angive de hovedhensyn der har været bestemmende for skønsudøvelsen.
Om  

 fornødent skal begrundelsen indeholde en kort redegørelse for de oplysninger  

 vedrørende sagens faktiske omstændigheder som er tillagt væsentlig betydning  

 for afgørelsen.
Jeg har endvidere tidligere  

 udtalt at en fyldestgørende begrundelse efter omstændighederne også vil kræve  

 en stillingtagen til de anbringender som parten har gjort gældende under  

 sagen  

 (se f.eks.
Folketingets Ombudsmands beretning for 1990, s. 359*). Dette  

 gælder  

 ikke blot hvis partens anbringender angår kriterier som myndigheden selv har  

 inddraget i afgørelsen, men også andre partsanbringender som ikke umiddelbart  

 kan afvises som uvæsentlige eller irrelevante for afgørelsen.
For så vidt  

 angår  

 anbringender som af myndigheden anses for uvæsentlige eller irrelevante, men  

 som parten selv lægger stor vægt på, vil det efter omstændighederne være  

 rigtigst udtrykkeligt i begrundelsen kortfattet at angive at de pågældende  

 anbringender ikke er tillagt betydning, således at parten kan konstatere at  

 myndigheden har været opmærksom på disse, jf. herom også John Vogter,  

 Forvaltningsloven med kommentarer (1999), s. 428.
Efter at have modtaget  

 Patientklagenævnets forslag til afgørelse sendte De den 23. november 1999  

 Deres  

 bemærkninger til forslaget.
De forkastede til fulde forslaget, og Deres brev  

 indeholder en omfattende og detaljeret gennemgang - og kritik - af såvel  

 (D)s  

 sagkyndige udtalelse (som dannede grundlag for nævnets forslag til afgørelse)  

 som nævnets oplysning af sagen.
Nævnet har flere gange over  

 for Dem og mig oplyst at Deres bemærkninger i brevet af 23. november 1999  

 indgik i grundlaget for nævnets endelige afgørelse af 8. februar 2000. Dette  

 fremgår imidlertid ikke af nævnets begrundelse for den endelige afgørelse.  

 Begrundelsen i den endelige afgørelse fremtræder som stort set identisk med  

 begrundelsen i forslaget til afgørelse.
Det fremgår således ikke af  

 begrundelsen  

 i den endelige afgørelse at De fremsatte ovennævnte bemærkninger til sagen,  

 og  

 nævnet forholder sig heller ikke hertil i dets begrundelse for afgørelsen.
Deres anbringender i brevet  

 af 23. november 1999 kan efter min opfattelse - som lægmand - ikke uden  

 videre  

 betragtes som irrelevante.
Desuden må det have fremstået tydeligt for nævnet  

 at  

 De tillagde anbringenderne betydelig vægt.
 Det havde derfor efter min  

 opfattelse været bedst stemmende med god forvaltningsskik at  

 Patientklagenævnet  

 i dets begrundelse i den endelige afgørelse havde gengivet de væsentligste af  

 Deres indsigelser og udtrykkeligt forholdt sig til disse.
 Det er i øvrigt min  

 opfattelse at nævnet i dets begrundelse i den endelige afgørelse tillige  

 (eventuelt kortfattet) burde have redegjort for udviklingen i sagen efter at  

 nævnets forslag til afgørelse blev sendt til Dem.
 Jeg har gjort nævnet bekendt  

 med min opfattelse.
4) Sundhedsvæsenets Patientklagenævns  

 manglende videresendelse til Sundhedsstyrelsen af Deres klage over (X)  

 Sygehus De har  

 desuden klaget over at Patientklagenævnet i brevet af 19. august 1999 ikke  

 videresendte Deres klage over (X) Sygehus til Sundhedsstyrelsen, men i stedet  

 henviste Dem til selv at rette henvendelse til Sundhedsstyrelsen.
 Forvaltningslovens § 7, stk.  

 2, har følgende ordlyd:
  

  

 Stk. 2.  

  

 Modtager en forvaltningsmyndighed en skriftlig henvendelse,  

 som ikke vedrører dens sagsområde, videresendes henvendelsen så vidt muligt  

 til  

 rette myndighed. Det forhold at en henvendelse  

 indeholder rent private oplysninger, jf. forvaltningslovens § 28, stk. 1,  

 udelukker ikke i sig selv videresendelse efter § 7, stk. 2. Men i sådanne  

 tilfælde vil det være relevant for myndigheden at foretage en vurdering af om  

 henvendelsen uden videre skal sendes til rette myndighed, eller om der i  

 stedet  

 skal gives vejledning om hvilken myndighed borgeren (selv) kan rette  

 henvendelse til.
Jeg henviser til Jon Andersen mfl., Forvaltningsret (1994),  

 s.  

 262, og til John Vogter, Forvaltningsloven med kommentarer (1999), s. 220ff.
Patientklagenævnet har i dets  

 udtalelse af 11. maj 2000 til mig oplyst at det er nævnets opfattelse at den  

 anvendte procedure var hensigtsmæssig.
Nævnet fandt at det ikke kunne tages  

 for  

 givet at De ønskede at opretholde Deres klage når De blev bekendt med at  

 klagen  

 skulle rettes til en anden instans.
 I den konkrete sag kan denne  

 vurdering ikke give mig anledning til kritik.
Sammenfatning Sammenfattende  

 kan jeg ikke kritisere indholdet af Sundhedsvæsenets Patientklagenævns  

 afgørelse af 8. februar 2000.
Jeg har imidlertid kritiseret  

 nævnets sagsbehandling.
Det er således min opfattelse at det havde været  

 bedst  

 stemmende med god forvaltningsskik dersom De havde fået orientering om  

 nævnets  

 afvisning af at indhente sagkyndige erklæringer fra personer med andre  

 specialer end almen medicin før nævnet traf afgørelse i sagen.
Det er  

 ligeledes  

 min opfattelse at nævnet burde have partshørt Dem over (G)s udtalelse  

 før  

 navnet traf afgørelse, jf. § 10, stk. 7, i bekendtgørelsen om nævnets  

 forretningsorden.
Endelig havde det efter min opfattelse været bedst  

 stemmende  

 med god forvaltningsskik at nævnet i dets begrundelse i den endelige  

 afgørelse  

 havde gengivet de væsentligste af Deres indsigelser og udtrykkeligt forholdt  

 sig til disse.
Nævnet burde i øvrigt i dets begrundelse tillige (eventuelt  

 kortfattet) have redegjort for udviklingen i sagen efter at nævnets forslag  

 til  

 afgørelse blev sendt.
Afslutningsvis vil jeg gerne  

 benytte lejligheden til at udtrykke min forståelse for den store sorg De må  

 føle efter tabet af først Deres søn ( ) og siden Deres hustru. NOTER: (*)  

 FOB 1989, s. 164,  

 FOB 1990, s. 216  

 og s. 359, og  

 FOB 2000, s. 86.
