Nr BTL 161 Betænkning over Forslag til lov om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v.   

 Nr L 161 1989-90, 1. samling Afgivet af Landbrugs- og Fiskeriudvalget Afgivet: 19900523 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Brancherådet for frugt og grønt, Dansk Erhvervsgartnerforening, Danske Husmandsforeninger, De Danske Landboforeninger og Landbrugsraadet.
 Der er af landbrugsministern og af to mindretal stillet ændringsforslag,  

 hvorom henvises til de ledsagende bemærkninger.
 Landbrugsministeren har over for udvalget tilkendegivet, at ministeren -  

 når der i medfør af lovforslagets § 1, stk. 1, skal fastsættes regler og  

 øvrige foranstaltninger, der er nødvendige for anvendelsen i Danmark af EF's  

 forordninger på landbrugsområdet, og når der i medfør af § 1, stk. 2,  

 eventuelt fastsættes bestemmelser om fravigelse af regler i forordningerne i  

 det omfang, disse indeholder adgang hertil - vil orientere Folketingets  

 Markedsudvalg eller Folketingets Landbrugs- og Fiskeriudvalg om væsentlige  

 spørgsmål, inden ministeren træffer afgørelse og sætter foranstaltningerne i  

 kraft.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med det af landbrugsministeren stillede ændringsforslag.  

 Flertallet vil stemme imod de af mindretallene stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag og vil ved lovforslagets 2. behandling redegøre for sin  

 stilling til det af landbrugsministeren stillede ændringsforslag.  

 Mindretallet vil stemme imod de øvrige ændringsforslag.
Mindretallet foreslår ved de stillede ændringsforslag landbrugsministerens  

 bemyndigelse til at tillade oprettelse af afgiftsfonde fjernet bortset fra  

 promilleafgiftsfondene.
Socialistisk Folkeparti mener ikke, at det er en  

 lovmæssig opgave at lave afgifter med tilhørende fonde til privat udnyttelse.  

 SF mener, at landbrugserhvervet via sine beslutningsprocesser selv må klare  

 den opgave, det er at skaffe penge til de opgaver, som de nuværende  

 afgiftsfonde påtager sig, bortset fra de tilfælde, hvor der er tale om  

 sygdomsbekæmpelse, forebyggelse og presserende miljømæssige opgaver.
Disse  

 opgaver foreslår SF overført til udelukkende at ligge i  

 promilleafgiftsfondene.
SF foreslår samtidig, at administrationen af  

 promilleafgiftsfondene skal være i Landbrugsministeriet.
Skatter og afgifter  

 bør efter SF's mening administreres af ministre og ministerier og ikke af  

 private personer, både når de opkræves, og når de bruges.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men har dog  

 stillet ændringsforslag.
Mindretallet kan med de kaotiske forhold, der i  

 øjeblikket hersker om landbrugets fonde, ikke tage et medansvar for disse.
 Mindretallet bemærker, at § 3 i lovforslaget er nødvendigt for at  

 opretholde Det Europæiske Økonomiske Fællesskabs regler vedrørende  

 indberetningspligt for landbrugsområdet, men derudover er det et meget  

 bureaukratisk forslag til bemyndigelseslov.
Der er al mulig grund til, at landbrugets »fondsvirksomhed«  

 bliver stærkt begrænset.
Alt for mange offentlige midler er druknet i  

 »fondsroderiet«.
Fremskridtspartiet anbefaler derfor, at man fra  

 Landbrugsministeriets side tager initiativ til at få bragt orden i  

 landbrugsfondene og til at få de offentlige tilskud nedsat.
Ændringsforslag Til § 2 Af et mindretal (FP):
 1) I stk. 3 ændres ordene »Arbejderbevægelsens  

 Erhvervsråd 1 og Forbrugerrådet 1 medlem« til: »Landsforeningen af  

 Danske Svineproducenter og Tolvmandsforeningerne 1 medlem«.
 Af et mindretal (SF):
Til § 6 2) Paragraffen affattes således:
»§ 6. Den del af den amtskommunale grundskyld, der i henhold  

 til lov om beskatning til kommunerne af faste ejendomme indbetales til  

 statskassen, indgår i fonde.
Fondene administreres af landbrugsministeren,  

 der ligeledes fastsætter de nærmere regler om indbetalingen af de offentlige  

 midler, som indgår i fondene.« Til § 7 3) Paragraffen affattes således:
»§ 7. Fondenes midler anvendes til finansiering af  

 foranstaltninger i forbindelse med sygdomsforebyggelse og sygdomsbekæmpelse  

 samt til dækning af omkostningerne ved kontrol med midlernes korrekte  

 anvendelse.
Landbrugsministeren kan dog bestemme, at indtil 25 pct. af  

 midlerne kan anvendes til miljøforbedrende investeringer i landbruget, og at  

 en del af midlerne kan anvendes til betaling af omkostningerne ved kontrollen  

 med overholdelsen af de i § 1 nævnte forordninger.
Stk. 2. De i § 2 nævnte udvalg rådgiver landbrugsministeren i  

 forbindelse med anvendelsen af de i § 6, stk. 1, nævnte midler.« Af et mindretal (FP):
 4) I stk. 1 udgår ordene »afsætningsfremme« og  

 »rådgivning, uddannelse,».
 Af et mindretal (SF):
Til § 8 5) Paragraffen udgår.
 Af landbrugsministeren, tiltrådt af et flertal (udvalget med  

 undtagelse af SF og FP):
 6) Stk. 1 affattes således:
»Hver af de i § 6, stk. 1 og 2, nævnte fonde ledes af en bestyrelse,  

 der udpeges af landbrugsministeren efter indhentet udtalelse fra de  

 repræsentative brancheorganisationer henholdsvis de generelle  

 landbrugsorganisationer og fra Arbejderbevægelsens Erhvervsråd og  

 Forbrugerrådet.
Fondenes vedtægter skal godkendes af  

 landbrugsministeren.« Af et mindretal (SF):
Til § 9 7) Paragraffen udgår.
Til § 10 8) Stk. 3 affattes således:
»Stk. 3. Landbrugsministeren kan fastsætte regler om den  

 regnskabsførelse m.v., der skal følges i forbindelse med anvendelse af de i §  

 6 nævnte midler.« 9) Stk. 4 udgår.
Til § 11 10) Paragraffen udgår.
Til § 23 11) I stk. 3 udgår »§ 10, stk. 4, sidste pkt.,».
 12) Stk. 6 og stk. 8 udgår.
Til § 26 Af et mindretal (FP):
 13) Paragraffen udgår.
Bemærkninger Til nr. 1 Det foreslås, at et medlem udpeget af Arbejderbevægelsens Erhvervsråd og  

 et medlem af Forbrugerrådet udgår.
I stedet udpeges der et medlem af Danske  

 Svineproducenter og et medlem af Tolvmandsforeningerne.
Til nr. 2 Med ændringsforslaget fjernes muligheden for at oprette afgiftsfonde  

 bortset fra promilleafgiftsfondene.
Samtidig overføres administrationen af  

 promilleafgiftsfondene til landbrugsministeren.
Til nr. 3 Ændringsforslaget begrænser formålene for anvendelsen af  

 promilleafgiftsfondenes midler til sygdomsbekæmpelse, sygdomsforebyggelse og  

 miljøforanstaltninger.
Til nr. 4 Afsætningsfremmemidlerne anvendes til reklameforanstaltninger i ind- og  

 udland og til deltagelse i messer og udstillinger.
Efter Fremskridtspartiets  

 opfattelse må firmaerne selv klare dette.
Midlerne til rådgivning og  

 uddannelse anvendes udelukkende i landbrugs- og husmandsforeningernes regi og  

 er dermed med til at fastholde organisationsstrukturen.
Til nr. 5 og 7-12 Ændringsforslagene er konsekvenser af de under nr. 2 og 3 stillede  

 ændringsforslag.
Til nr. 6 Ændringsforslaget tilsigter at sikre en bred sammensætning af  

 bestyrelserne, således at der også indhentes udtalelse hos de lønmodtager- og  

 forbrugerorganisationer, som efter den gældende lov er sikret indflydelse som  

 medlemmer af § 2-udvalgene.
Bestemmelsen indebærer ikke, at organisationerne  

 nødvendigvis fremsætter udtalelse om samtlige bestyrelsers sammensætning.
Til nr. 13 Det er uacceptabelt, at uforsætlige og uagtsomme handlinger nu bliver  

 strafbare.
