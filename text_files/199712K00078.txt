Nr LSF 78 Forslag til Lov om ændring af lov om opkrævning af indkomstskat for  

 personer m.v. (kildeskat) og skattekontrolloven (Elektroniske skattekort og  

 selvangivelse af aktieindkomst) den 14. november 1997 Vedtaget ved tredjebehandling den 2. december 1997 Lov nr. 977 af 17/12/1997 § 1 I lov om opkrævning af indkomstskat for personer m.v. (kildeskat), jf.  

 lovbekendtgørelse nr. 614 af 10. juli 1997, foretages følgende ændringer:
 1. I § 48, stk. 1, indsættes som 3.-5. pkt.:
»Såfremt skattekortoplysningerne efter forudgående anmodning er  

 afgivet elektronisk direkte fra skattemyndighederne til den  

 indeholdelsespligtige, skal skattekortet ikke afleveres til den  

 indeholdelsespligtige.
Skattekortet må ikke samtidig benyttes hos andre  

 indeholdelsespligtige, så længe de elektroniske skattekortoplysninger  

 anvendes hos den pågældende indeholdelsespligtige.
Skatteministeren kan  

 fastsætte nærmere regler om rekvirering og anvendelse af elektroniske  

 skattekortoplysninger.« 2. I § 48, stk. 7, indsættes efter »bikort eller  

 frikort,»: »jf. dog stk. 1, 3. pkt.,».
3. I § 48, stk. 8, 3. pkt. , indsættes efter  

 »afleveret til den indeholdelsespligtige«: »jf. dog stk. 1, 3.  

 pkt.« 4. I § 74, stk. 1, nr. 4, ændres »forhold.« til:  

 »forhold, eller«.
 5. I § 74, stk. 1, indsættes efter nr. 4 som nyt nummer:
»5) anmoder om elektroniske skattekortoplysninger hos  

 skattemyndighederne vedrørende personer, som man på anmodningstidspunktet  

 ikke kan påregne at skulle udbetale A-indkomst til.« 6. I § 75 indsættes efter nr. 1 som nyt nummer:
 »2) benytter skattekortet over for en anden indeholdelsespligtig end  

 den, hvortil skattekortoplysningerne er afgivet elektronisk, jf. § 48, stk.  

 1, 4. pkt.,».
 Nr. 2 og 3 bliver herefter nr. 3 og 4.
§ 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og § 10 i lov nr. 440 af 10. juni  

 1997, foretages følgende ændring:
 1. § 2, stk. 1, nr. 6, affattes således:
»6) Aktieindkomst, hvis den skattepligtiges samlede aktieindkomst  

 ikke overstiger grundbeløbet efter personskattelovens § 8 a, stk. 2, jf. stk.  

 7, og den samlede aktieindkomst alene består af udbytte, hvori der er  

 indeholdt endelig udbytteskat.
Fritagelsen gælder dog ikke for ægtefæller,  

 der er samlevende ved indkomstårets udløb, hvis den ene ægtefælle har en  

 aktieindkomst, hvori der ikke er indeholdt endelig udbytteskat.« § 3 Loven træder i kraft den 1. januar 1998. § 1 har virkning fra og med  

 forskudsregistreringen for indkomståret 1999. § 2 har virkning fra og med  

 indkomståret 1997.
Oprindeligt fremsat forslag §1 I lov om opkrævning af indkomstskat for personer m.v. (Kildeskat), jf.  

 lovbekendtgørelse nr. 614 af 10. juli 1997, foretages følgende ændringer:
 1. I § 48, stk. 1, indsættes som 3.-5. pkt.:
»Såfremt skattekortoplysningerne efter forudgående anmodning er  

 afgivet elektronisk direkte fra skattemyndighederne til den  

 indeholdelsespligtige, skal skattekortet ikke afleveres til den  

 indeholdelsespligtige.
Skattekortet må ikke samtidig benyttes hos andre  

 indeholdelsespligtige, sålænge de elektroniske skattekortoplysninger anvendes  

 hos den pågældende indeholdelsespligtige.
Skatteministeren kan fastsætte  

 nærmere regler om rekvirering og anvendelse af elektroniske  

 skattekortoplysninger.«.
 2. I § 48, stk. 7, indsættes efter »bikort eller  

 frikort,»: »jf. dog stk. 1, 3. pkt.,».
 3. I § 48, stk. 8, 3. pkt. , indsættes efter  

 »afleveret til den indeholdelsespligtige«: »jf. dog stk. 1, 3.  

 pkt.«.
 4. I § 74, stk. 1, nr. 4, ændres »forhold.« til:  

 »forhold, eller«.
 5. I § 74, stk. 1, indsættes som nyt nr. 5:
 »5) anmoder om elektroniske skattekortoplysninger hos  

 skattemyndighederne vedrørende personer, som man på anmodningstidspunktet  

 ikke kan påregne at skulle udbetale A-indkomst til.«.
 6. I § 75 indsættes efter nr. 1, som nyt nummer:
 »2) benytter skattekortet overfor en anden indeholdelsespligtig, end  

 den, hvortil skattekortoplysningerne er afgivet elektronisk, jf. § 48, stk.  

 1, 4. pkt.«.
 Nr. 2 og 3 bliver herefter nr. 3 og 4.
§ 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og § 10 i lov nr. 440 af 10. juni  

 1997, foretages følgende ændring:
 1. § 2, stk. 1, nr. 6, affattes således:
»6) Aktieindkomst, hvis den skattepligtiges samlede aktieindkomst  

 ikke overstiger grundbeløbet efter personskattelovens § 8 a, stk. 2, jf. stk.  

 7, og den samlede aktieindkomst alene består af udbytte, hvori der er  

 indeholdt endelig udbytteskat.
Fritagelsen gælder dog ikke for ægtefæller,  

 der er samlevende ved indkomstårets udløb, hvis den ene ægtefælle har en  

 aktieindkomst, hvori der ikke er indeholdt endelig udbytteskat.« § 3 Loven træder i kraft den 1. januar 1998. § 1 har virkning fra og med  

 forskudsregistreringen for indkomståret 1999. § 2 har virkning fra og med  

 indkomståret 1997.
Bemærkninger til lovforslaget Almindelige bemærkninger Lovforslaget består af 2 dele, elektroniske skattekort og selvangivelse af  

 aktieindkomst.
Formål 1. Formålet med lovforslaget om elektroniske skattekort er at muliggøre en  

 direkte anvendelse af elektroniske skattekortoplysninger i de  

 indeholdelsespligtige virksomheder, uden at skatteyderen selv behøver at  

 aflevere det fysiske skattekort (hovedkortet). Tanken er, at der skal  

 indføres en generel ordning, som de indeholdelsespligtige, der ønsker det,  

 kan benytte i forbindelse med den ordinære forskudsregistrering, hvis de  

 tilmelder sig forinden.
2. Formålet med lovforslaget om ændret selvangivelsespligt for  

 aktieindkomst er at løse et praktisk problem, der efter de gældende regler i  

 visse tilfælde opstår i forbindelse med selvangivelse af aktieindkomst, fordi  

 aktieudbytte under progressionsgrænsen ikke skal selvangives.
Der ændres ikke  

 ved beskatningen af aktieindkomst.
Gældende ret 1. Elektroniske skattekort Efter de gældende regler i kildeskattelovens § 48, stk. 1, har modtagere  

 af A-indkomst pligt til at aflevere deres skattekort (hovedkort) til eller  

 forevise bikort eller frikort for den indeholdelsespligtige arbejdsgiver.  

 Hvis ikke der er afleveret skattekort, skal arbejdsgiveren indeholde 60 pct.  

 af A-indkomsten i skat, jf. § 48, stk. 7.
I henhold til § 48, stk. 8, kan skattemyndighederne meddele den  

 indeholdelsespligtige de oplysninger, der ellers fremgår af skattekort,  

 bikort eller frikort, f.eks. ved levering på edb.
Der kan kun gives  

 skattekortoplysninger for personer, der modtager A-indkomst fra den  

 indeholdelsespligtige på det tidspunkt, hvor oplysninger rekvireres.
Skatten  

 skal da indeholdes med den pct., skattemyndighederne har oplyst, men der må  

 kun gives fradrag efter skattekortet, hvis den indeholdelsespligtige samtidig  

 opbevarer skattekortet(hovedkortet).
Endelig kan skatteministeren i henhold til kildeskattelovens § 48 A, når  

 særlige grunde taler herfor, bestemme, at indeholdelse af foreløbig skat i  

 visse arter af A-indkomst skal ske helt uden anvendelse af skattekort.
Denne  

 bemyndigelse er udmøntet i § 26 i bekendtgørelse nr. 768 af 19. september  

 1995, hvorefter Told- og Skattestyrelsen for visse indkomstarter, nemlig  

 feriegodtgørelse, sociale og statslige pensioner, dagpenge samt stipendier  

 til uddannelsessøgende, kan bestemme, at skattetrækket kan ske på basis af  

 elektronisk leverede indeholdelsesoplysninger.
I samarbejde med de sociale  

 forvaltningers pensionsafdelinger, statslige pensionsudbetalere og  

 SU-styrelsen er det derfor aftalt, at indeholdelsen for de nævnte indkomster  

 alene sker på grundlag af elektroniske skattekort.
 2. Selvangivelse af aktieindkomst.
 Efter skattekontrollovens § 2, stk. 1, nr. 6, skal der ikke selvangives om  

 aktieindkomst, hvori der er indeholdt endelig udbytteskat efter  

 personskattelovens § 8 a, stk. 1. Er der kun indeholdt endelig udbytteskat i  

 en del af årets aktieindkomst, skal resten af aktieindkomsten selvangives.
Aktieindkomst består af aktieudbytte, avance ved salg af aktier samt andre  

 lignende indkomster, jf. personskattelovens § 4 a.
Aktieindkomst kan være  

 negativ, f.eks. på grund af tab ved salg af aktier.
Årets aktieindkomst beskattes med en endelig skat på 25 pct., hvis den  

 ikke overstiger et grundbeløb på 26.400 kr.
Grundbeløbet reguleres efter  

 personskattelovens § 20, og det udgør 35.000 kr. i 1998. At skatten er  

 endelig betyder, at aktieindkomsten ikke beskattes på anden måde, og at  

 skatten ikke indregnes i slutskatten efter kildeskattelovens § 67.
Overstiger årets aktieindkomst grundbeløbet på 26.400 kr. (35.000 kr. i  

 1998), beskattes den overskydende del af indkomsten med 40 pct.
Denne skat  

 indregnes i slutskatten efter kildeskattelovens § 67.
 Er aktieindkomsten negativ, beregnes en tilsvarende negativ skat, der  

 indregnes i slutskatten, og et eventuelt resterende beløb fremføres til  

 modregning i slutskatten for de fem efterfølgende indkomstår.
For ægtefæller, der er samlevende ved indkomstårets udløb, gælder, at en  

 uudnyttet del af grundbeløbet på 26.400 kr. overføres til den anden  

 ægtefælle, dvs. at kun den del af ægtefællernes samlede aktieindkomst, der i  

 1998 overstiger 70.000 kr., beskattes med 40 pct.
Endvidere modregnes en  

 negativ aktieindkomst i ægtefællens positive aktieindkomst.
Efter kildeskattelovens § 65 skal det udbyttebetalende selskab eller  

 forening m.v. som udgangspunkt indeholde 25 pct. af udbyttet i kildeskat.
Den  

 således indeholdte skat er, for så vidt angår udbyttet, endelig, hvis  

 modtageren har en samlet aktieindkomst (udbytte, hvori der er indeholdt  

 udbytteskat + anden aktieindkomst), der ikke overstiger grundbeløbet på  

 26.400 kr., og udbyttet skal i så fald ikke selvangives.
Overstiger den  

 indeholdte udbytteskat skatteprocenten på 25 af den samlede aktieindkomst,  

 f.eks. som følge af anden negativ aktieindkomst, men er den samlede  

 aktieindkomst positiv, modregnes den overskydende del af den indeholdte  

 udbytteskat i slutskatten.
Er den samlede aktieindkomst negativ, modregnes  

 hele den indeholdte udbytteskat i slutskatten.
 Fritagelsen for at selvangive aktieindkomst, hvori der er indeholdt  

 endelig udbytteskat, har i praksis givet anledning til vanskeligheder, fordi  

 skattemyndighederne på grund af den begrænsede selvangivelsespligt i visse  

 tilfælde mangler oplysninger til foretagelse af en korrekt skatteberegning.
 Dels savnes oplysninger til afgørelse af, om den samlede aktieindkomst  

 overstiger progressionsgrænsen, således at der skal beregnes en  

 aktieindkomstskat på 40 pct., eller om en selvangiven negativ aktieindkomst  

 skal korrigeres med en aktieindkomst, hvori der er indeholdt endelig  

 udbytteskat.
 Dels savnes i ægtefællesituationer oplysning om størrelsen af et uudnyttet  

 grundbeløb, der kan overføres til den anden ægtefælle, i de tilfælde, hvor  

 den ene ægtefælle har en aktieindkomst, der ligger under progressionsgrænsen,  

 og der heri indgår udbytte, hvori der er indeholdt endelig udbytteskat, og  

 den anden ægtefælle har en aktieindkomst, der overstiger progressionsgrænsen.  

 Der savnes også oplysninger til opgørelse af, i hvilket omfang en selvangiven  

 negativ aktieindkomst skal overføres fra den anden ægtefælle, og dermed om i  

 hvilket omfang en negativ aktieindkomstskat skal fremføres til fradrag i  

 senere indkomstår.
Lovforslaget 1. Elektroniske skattekort Som beskrevet ovenfor har virksomhederne allerede i dag mulighed for at  

 rekvirere skattekortoplysninger fra skattemyndighederne til brug for  

 indeholdelsen af A-skat.
Oplysninger leveres en gang årligt i forbindelse med  

 forskudsregistreringen på edb-medie til virksomheder, der har anmodet Told-  

 og Skattestyrelsen herom inden en bestemt frist.
Mange virksomheder benytter  

 sig af denne mulighed, fordi det letter lønadministrationen at få alle  

 oplysninger leveret samlet.
Virksomhederne har dog fortsat pligt til at  

 indhente og opbevare de ansattes skattekort, selvom man i princippet allerede  

 har oplysningerne på edb.
Dette er administrativt byrdefuldt for  

 indeholdelsespligtige med mange A-indkomstmodtagere.
Efter forslaget indføres der generelt, og ikke blot for de af § 48 A  

 omfattede indkomstarter, mulighed for at indhente og anvende udelukkende  

 elektroniske skattekortoplysninger til brug for indeholdelsen af A-skat.  

 Ordningen vil i første omgang kun indebære elektronisk levering af  

 skattekortoplysninger i forbindelse med den ordinære forskudsregistrering.  

 Oplysningerne leveres på edb-medie, som fremsendes til de  

 indeholdelsespligtige virksomheder, der har tilmeldt sig ordningen inden en i  

 forvejen fastsat frist, formentlig medio september i året forud for  

 indkomståret.
I tilfælde af ændringer af skattekortoplysningerne efter den  

 automatiske ordinære forskudsregistrering, vil det nye skattekort fortsat  

 skulle afleveres og anvendes ved indeholdelsen.
 På længere sigt er det dog tanken, at også sådanne efterfølgende ændringer  

 til skattekortet skal kunne leveres elektronisk, men dette forudsætter  

 formentlig etablering af en on-line forbindelse mellem skattemyndighederne og  

 de pågældende virksomheder.
2. Selvangivelse af aktieindkomst Til afhjælpning af de problemer de eksisterende regler har vist sig at  

 give i praksis, jf. ovenfor, foreslås, at fritagelsen for at selvangive  

 aktieindkomst, hvori der er indeholdt endelig udbytteskat, begrænses på  

 følgende punkter:
1) For skattepligtige med en samlet aktieindkomst, der ikke overstiger  

 progressionsgrænsen, hvis der i aktieindkomsten indgår indkomst, hvori der  

 ikke er indeholdt endelig udbytteskat.
Dette forslag sikrer mod  

 »underbeskatning« af aktieindkomsten i de tilfælde, hvor den del af  

 aktieindkomsten, der ikke er indeholdt udbytteskat i, er negativ.
 2) For ægtefæller, der er samlevende ved indkomstårets udløb, i de  

 tilfælde, hvor en sådan ægtefælle har en aktie-indkomst under  

 progressionsgrænsen, og den anden ægtefælle har en aktieindkomst, der ligger  

 over progressionsgrænsen, således at en »overbeskatning« af  

 ægtefællernes samlede aktieindkomst undgås.
3) For ægtefæller, der er samlevende ved indkomstårets udløb, i de  

 tilfælde, hvor den ene ægtefælle har aktieindkomst, hvori der ikke er  

 indeholdt udbytteskat.
I disse tilfælde skal den anden ægtefælle efter  

 forslaget selvangive hele sin aktieindkomst - også selvom den alene består af  

 aktieindkomst under progressionsgrænsen, hvori der er indeholdt endelig  

 udbytteskat.
Hermed sikres, at myndighederne ved skatteberegningen kan  

 foretage en korrekt overførsel mellem ægtefællerne af uudnyttede fradrag set  

 i forhold til ægtefællernes samlede aktieindkomst, og dermed en korrekt  

 beregning af en eventuel negativ aktieindkomstskat til fremførelse til  

 fradrag i senere indkomstår.
 Samlet set vil en gennemførelse af forslaget medføre, at en enlig kun er  

 fritaget for at selvangive aktieindkomst, hvis den pågældende har en samlet  

 aktieindkomst under progressionsgrænsen, og aktieindkomsten alene består af  

 udbytte, hvori der er indeholdt endelig udbytteskat.
 Samlevende ægtefæller er ligeledes kun fritaget for at selvangive  

 aktieindkomst, hvis de hver for sig har en samlet aktieindkomst under  

 progressionsgrænsen, og aktieindkomsten alene består af udbytte, hvori der er  

 indeholdt endelig udbytteskat.
En selvangivelsespligt som foreslået tilvejebringer de oplysninger, der er  

 nødvendige for, at myndighederne kan foretage en korrekt beregning af skat af  

 aktieindkomst.
Forslaget medfører ikke en ændret beskatning af aktieindkomst.
Gennemførelse af den foreslåede ændring af selvangivelsespligten vil blive  

 fulgt op således, at selvangivelse af aktieindkomst overføres til den  

 fortrykte selvangivelse.
Endvidere vil der ved skatteberegningen automatisk  

 blive taget højde for grundbeløbet.
 Det foreslås, at ændringen har virkning fra og med indkomståret 1997,  

 således at ændringerne skal anvendes første gang i foråret 1998 ved  

 selvangivelsen for 1997.
Høring Lovforslaget har været til høring hos Kommunernes Landsforening,  

 Københavns og Frederiksberg kommuner, Advokatsamfundet,  

 revisororganisationerne, Dansk Industri, Dansk Arbejdsgiverforening, Dansk  

 Handel og Service, Erhvervenes Skattesekretariat samt Erhvervsministeriet.
Provenumæssige konsekvenser Lovforslaget skønnes ikke at have provenumæssige konsekvenser.
Administrative konsekvenser Lovforslagets del om elektroniske skattekort skønnes at ville medføre  

 engangsudgifter i Told Skat på 1,6 mio. kr. i 1998 til edb-tilretning og  

 information.
Forslaget skønnes herudover ikke at ville have nævneværdige  

 administrative konsekvenser.
 Lovforslagets bestemmelser om aktieindkomst skønnes at ville medføre  

 engangsudgifter for Told Skat på i alt 1,8 mio. kr., hvoraf formentlig 0,5  

 mio. kr. skal afholdes i 1997. Udgifterne vedrører hovedsageligt  

 edb-omkostninger.
Erhvervsøkonomiske konsekvenser Lovforslaget skønnes at give de indeholdelsespligtige virksomheder, der  

 benytter ordningen, en administrativ lettelse, idet arbejdet med indsamling  

 og opbevaring af de ansattes skattekort bortfalder for de personer, der er  

 ansat i hele perioden.
Desuden smidiggøres lønadministrationen, når alle  

 ansattes skattekortoplysninger leveres samlet på edb.
På lang sigt vil  

 etablering af on-line forbindelse mellem skattemyndigheder og virksomheder  

 betyde, at også løbende ændringer af skattekort i løbet af indkomståret vil  

 kunne overføres elektronisk, hvilket vil give yderligere administrative  

 lettelser i virksomhedernes lønadministrationer.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget skønnes ikke at have EU-retlige aspekter.
 Bemærkninger til de enkelte bestemmelser.
Til § 1 Til nr. 1 Efter de gældende regler i kildeskattelovens § 48, stk. 1, har modtagere  

 af A-indkomst pligt til at aflevere skattekort til eller forevise bikort for  

 den indeholdelsespligtige.
Med forslaget afskaffes pligten til at aflevere  

 det fysiske skattekort i det omfang, skattekortoplysninger er leveret  

 elektronisk fra skattemyndighederne til den indeholdelsespligtige.
Den  

 elektroniske levering af skattekortoplysninger finder sted en gang årligt i  

 forbindelse med forskudsregistreringen for det kommende indkomstår.  

 Leveringen sker kun efter forudgående anmodning, hvorfor de  

 indeholdelsespligtige virksomheder skal tilmelde sig ordningen inden en  

 fastsat frist, som forventes at blive medio september i året forud for det  

 pågældende indkomstår.
Virksomhederne må kun anmode om skattekortoplysninger  

 vedrørende personer, som man på anmodningstidspunktet påregner at ville  

 skulle udbetale A-indkomst til i det kommende indkomstår.
Den skattepligtige  

 vil på forskudsopgørelsen få påtrykt meddelelse om, at  

 skattekortoplysningerne er videregivet elektronisk til den pågældende  

 indeholdelsespligtige.
I tilfælde af jobskifte eller andre ændringer i  

 skattekortoplysningerne efter den automatiske forskudsregistrering eller i  

 løbet af indkomståret, vil det fysiske skattekort stadig skulle afleveres til  

 den indeholdelsespligtige.
Den elektroniske levering af skattekortoplysninger sker indtil videre ved  

 fremsendelse af oplysningerne på edb-medie.
På lidt længere sigt forventes  

 etableret mulighed for on-line forbindelse mellem skattemyndigheder og  

 indeholdelsespligtige, og til den tid vil også løbende ændringer i  

 skattekortoplysninger kunne afgives elektronisk, således at ordningen ikke  

 længere vil være begrænset til de oplysninger, der foreligger på tidspunktet  

 for ordinær forskudsregistrering.
 Endelig gives der med forslaget til § 48, stk. 1, 5. pkt.,  

 skatteministeren bemyndigelse til at fastsætte eventuelle nærmere regler.
Til nr. 2 Efter reglen i kildeskattelovens § 48, stk. 7, skal der indeholdes 60 pct.  

 i A-skat, hvis den skattepligtige ikke har afleveret skattekort eller  

 forevist bikort eller frikort.
Der indsættes derfor i § 48, stk. 7, en  

 henvisning til de nye regler i § 48, stk.1, om at skattekort ikke skal  

 afleveres, når skattekortoplysninger er leveret elektronisk til den  

 indeholdelsespligtige.
I disse tilfælde skal altså ikke længere automatisk  

 indeholdes 60 pct. i A-skat.
Til nr. 3 Efter bestemmelsen i kildeskattelovens § 48, stk. 8, 3. pkt., må  

 oplysninger om skattekortsfradrag kun anvendes ved skatteberegningen, såfremt  

 skattekort er afleveret til den indeholdelsespligtige.
Der indsættes derfor i  

 § 48, stk. 8, 3. pkt., en tilføjelse til de nye regler i § 48, stk. 1, om at  

 skattekort ikke skal afleveres, når skattekortoplysninger er leveret  

 elektronisk til den indeholdelsespligtige.
I disse tilfælde må  

 fradragsoplysninger jo naturligvis gerne anvendes.
Til nr. 4 Der er tale om en ny strafbestemmelse, som sanktionerer det forhold, at en  

 indeholdelsespligtig misbruger sin ret til at indhente oplysninger om  

 personers økonomiske forhold, nemlig skattekortoplysninger, til at skaffe sig  

 oplysninger om andre personer end sine ansatte.
Til nr. 5 Der er tale om en ny strafbestemmelse, som sanktionerer det forhold, at en  

 skattepligtig samtidig benytter skattekortoplysninger fra hovedkortet overfor  

 flere indeholdelsespligtige, således at der uberettiget opnås fradrag i flere  

 indkomster.
Hidtil har det, for at forhindre misbrug, været en betingelse for  

 anvendelse af fradragsoplysningerne på skattekortet, at den pågældende  

 indeholdelsespligtige også var i besiddelse af det fysiske skattekort.
Med  

 indførelsen af de elektroniske skattekort bortfalder afleveringspligten, og  

 dermed vil der måske kunne opstå misbrug af skattekortsfradrag.
Til § 2 Med forslaget foretages der på visse punkter begrænsning i fritagelsen for  

 selvangivelsespligt i skattekontrollovens § 2, stk. 1, nr. 6.
Det foreslås for det første, at denne fritagelse begrænses for  

 skattepligtige med en samlet aktieindkomst, der ikke overstiger  

 progressionsgrænsen, hvis der i aktieindkomsten indgår indkomst, hvori der  

 ikke er indeholdt endelig udbytteskat.
Dette forslag sikrer mod  

 »underbeskatning« af aktieindkomsten i de tilfælde, hvor den del af  

 aktieindkomsten, der ikke er indeholdt udbytteskat i, er negativ.
 Det foreslås for det andet, at denne fritagelse begrænses for ægtefæller,  

 der er samlevende ved indkomstårets udløb, i de tilfælde, hvor en sådan  

 ægtefælle har en aktie-indkomst under progressionsgrænsen, og den anden  

 ægtefælle har en aktieindkomst, der ligger over progressionsgrænsen, således  

 at en »overbeskatning« af ægtefællernes samlede aktieindkomst  

 undgås.
Det foreslås for det tredje, at denne fritagelse begrænses for ægtefæller,  

 der er samlevende ved indkomstårets udløb, i de tilfælde, hvor den ene  

 ægtefælle har aktieindkomst, hvori der ikke er indeholdt udbytteskat.
I disse  

 tilfælde skal den anden ægtefælle efter forslaget selvangive hele sin  

 aktieindkomst - også selvom den alene består af aktieindkomst under  

 progressionsgrænsen, hvori der er indeholdt endelig udbytteskat.
Hermed  

 sikres, at myndighederne ved skatteberegningen kan foretage en korrekt  

 overførsel mellem ægtefællerne af uudnyttede fradrag set i forhold til  

 ægtefællernes samlede aktieindkomst og dermed en korrekt beregning af en  

 eventuel negativ aktieindkomstskat til fremførelse til fradrag i senere  

 indkomstår.
Til § 3 Lovens ikrafttræden er fastsat til 1. januar 1998 med henblik på, at  

 ordningen med de elektroniske skattekort kan få virkning fra og med  

 forskudsregistreringen for 1999, der edb-mæssigt påbegyndes allerede primo  

 1998, samt at den ændrede selvangivelsespligt for aktieindkomst kan få  

 virkning fra og med indkomståret 1997.
Skriftlig fremsættelse (14. november 1997) Skatteministeren (Carsten Koch):
 Herved tillader jeg mig for det høje Ting at fremsætte:
 Forslag til lov om ændring af lov om opkrævning af indkomstskat for  

 personer m.v. og skattekontrolloven. (Elektroniske skattekort og  

 selvangivelse af aktieindkomst).
(Lovforslag nr.
L 78).
 Lovforslaget indeholder 2 mindre ændringer i henholdvis kildeskattelov og  

 skattekontrollov, der begge har til formål at gøre skatteopkrævningsystemet  

 lettere at anvende for dets brugere, dvs. skatteydere, indeholdelsespligtige  

 samt skattemyndigheder.
 Den ene del af forslaget går ud på at indføre såkaldte »elektroniske  

 skattekort«, hvilket længe har været et stort ønske fra en række større  

 indeholdelsespligtige virksomheder, som derved kan slippe for at indhente og  

 opbevare de ansattes fysiske skattekort.
Ordningen går ud på, at tilmeldte indeholdelspligtige vil få  

 skattekortoplysningerne på de ansatte leveret elektronisk i forbindelse med  

 den ordinære forskudsregistrering.
I det omfang oplysninger er leveret  

 elektronisk bortfalder den ansattes pligt til at aflevere det fysiske  

 skattekort.
Ved senere ændringer i skattekortet eller jobskifte i løbet af  

 indkomståret, vil der dog fortsat skulle anvendes fysisk skattekort.
På  

 længere sigt vil sådanne efterfølgende ændringer formentlig også kunne  

 leveres elektronisk.
Hertil kræves dog etablering af on-line forbindelse til  

 de indeholdelsespligtige virksomheder.
I øvrigt kan det oplyses, at mange indeholdelsespligtige allerede i dag  

 får skattekortoplysninger leveret på edb-medie fra skattemyndighederne som en  

 service i forbindelse med ordinær forskudsregistrering.
Forslaget betyder  

 således kun at pligten til også at indhente det fysiske skattekort  

 forsvinder.
 Den anden del af forslaget går ud på, at sikre tilvejebringelsen af de til  

 brug for beregning af skat af aktieindkomst nødvendige oplysninger, og  

 indebærer en mindre begænsning i fritagelsen for selvangivelse af  

 aktieindkomst.
 Baggrunden er, at de gældende regler i praksis har bevirket, at  

 skattemyndighederne i visse tilfælde har manglet oplysninger til foretagelse  

 af korrekt skatteberegning.
Forslaget indfører selvangivelsespligt for aktieindkomst for begge  

 ægtefæller, hvis bare en af dem har aktieindkomst over progressionsgrænsen  

 eller aktieindkomst i form af avance eller tab.
For enlige skal der  

 selvangives efter tilsvarende betingelser.
 Det bemærkes, at forslaget ikke ændrer ved beskatningen af aktieindkomst.
Samtidig med forslaget overføres selvangivelse af aktieindkomst til den  

 fortrykte selvangivelse til lettelse for mange skattepligtige, der dermed  

 slipper for den udvidede selvangivelse.
De tidsmæssige forudsætninger for, at  

 denne forenkling kan ske allerede med virkning for selvangivelsen for 1997  

 er, at lovforslaget vedtages inden den 1.december 1997. Da der som nævnt er  

 tale om små ændringer, der udelukkende har til formål at forenkle og  

 smidiggøre, uden særlige udgifter, og som er ønsket af brugerne, er det mit  

 håb at lovforslaget kan vedtages på den korte tid.
 Forslaget skønnes at medføre engangsudgifter for ToldSkat på henholdvis  

 1,6 mio.kr. og 1,8 mio. kr., heraf 0,5 mio. kr. i 1997. Udgifterne dækker  

 edb-tilretning og information.
 Forslaget skønnes ikke at have provenumæssige konsekvenser.
 Idet jeg i øvrigt henviser til lovforslagets bemærkninger, skal jeg  

 anbefale forslaget til en hurtig og velvillig behandling i det høje Ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget I lov om opkrævning af indkomstskat for personer m.v. (Kildeskat), jf.  

 lovbekendtgørelse nr. 614 af 10. juli 1997 foretages følgende ændringer:
 1. I § 48, stk. 1, indsættes som nyt 3.-5. pkt.:
»Såfremt skattekortoplysningerne efter forudgående anmodning er  

 afgivet elektronisk direkte fra skattemyndighederne til den  

 indeholdelsespligtige, skal skattekortet ikke afleveres til den  

 indeholdelsespligtige.
Skattekortet må ikke samtidig benyttes hos andre  

 indeholdelsespligtige, sålænge de elektroniske skattekortoplysninger anvendes  

 hos den pågældende indeholdelsespligtige.
Skatteministeren kan fastsætte  

 nærmere regler om rekvirering og anvendelse af elektroniske  

 skattekortoplysninger.«.
 2. I § 48, stk. 7, indsættes efter »bikort eller  

 frikort,»: »jf. dog stk. 1, 3. pkt.,».
 3. I § 48, stk. 8, 3. pkt. , indsættes efter  

 »afleveret til den indeholdelsespligtige«: »jf. dog stk. 1, 3.  

 pkt.«.
§ 48. Til brug ved indeholdelse af foreløbig skat i A-indkomst  

 udsteder skattemyndighederne skattekort og bikort til skattepligtige, som  

 forventes at få A-indkomst i det pågældende år.
Modtagere af A-indkomst skal  

 aflevere skattekort til eller forevise bikort for den indeholdelsespligtige.
Stk. 2. Skattemyndighederne drager omsorg for, at det på  

 skattekortet anføres, hvilket beløb der skal fradrages i A-indkomst for  

 henholdsvis en måned, 14 dage, en uge og en dag, forinden indeholdelse  

 foretages.
Fradragsbeløbene udgør forholdsmæssige andele af summen af de  

 fradrag, der må forventes at ville tilkomme den skattepligtige ved den  

 endelige indkomstopgørelse og skatteberegning for det pågældende år.
På  

 bikort anføres intet fradragsbeløb.
 Stk. 3. Skatteministeren kan fastsættes regler, hvorefter der  

 under særlige omstændigheder ikke skal anføres fradragsbeløb på skattekortet  

 eller skal ske fordeling af det samlede fradrag på anden måde end efter stk.  

 2.
Stk. 4. Skattemyndighederne drager omsorg for, at det på  

 skattekort og bikort anføres, med hvilken procent indeholdelse skal  

 foretages.
Indeholdelsesprocenten fastsættes under hensyn til den  

 skattepligtiges forventede indkomstforhold.
Skatteministeren kan fastsætte  

 regler om op- eller nedrunding af de beregnede indholdelsesprocenter, som dog  

 i intet tilfælde må forhøjes eller nedsættes med mere end 1,5.  

 Skatteministeren fastsætter endvidere regler om, hvorledes der ved  

 beregningen af skattekortets fradragsbeløb og indeholdelsesprocenten skal  

 tages hensyn til den skattepligtiges personfradrag efter personskattelovens  

 §§ 9-12.
 Stk. 5. Skatteministeren kan bestemme, at der ved den  

 indeholdelsespligtiges beregning af A-skat skal ske nedrunding af det beløb,  

 hvoraf skatten beregnes, til det nærmeste med 10 delelige kronebeløb.
Stk. 6. Når omstændighederne i det enkelte tilfælde taler derfor,  

 således når det er åbenbart, at den skattepligtiges indkomst ikke vil blive  

 så stor, at han skal svare de i § 40 nævnte skatter, kan vedkommende  

 skattemyndighed med fremtidig virkning bestemme, at der ikke skal indeholdes  

 skat i A-indkomst, som den skattepligtige oppebærer.
Bestemmelsen kan  

 begrænses til at angå en vis A-indkomst eller A-indkomst, som udbetales eller  

 godskrives i en vis periode eller indtil et vist maksimalbeløb.
Når sådan  

 bestemmelse er truffet, skal vedkommende modtager af A-indkomst forevise et  

 af skattemyndigheden udstedt frikort for den, der udbetaler eller godskriver  

 A-indkomsten.
Skatteministeren kan, når særlige forhold taler derfor,  

 bestemme, at indeholdelse af skat i en vis art af A-indkomst skal undlades  

 uden anvendelse af frikort.
I så fald ses der ved beregningen af  

 fradragsbeløb efter stk. 2 bort fra udgiftsfradrag, der er knyttet til den  

 omhandlede art af A-indkomst.
 Stk. 7. Har den skattepligtige hverken afleveret skattekort eller  

 forevist bikort eller frikort, skal der indeholdes 60 pct. af den udbetalte  

 eller godskrevne A-indkomst uden fradrag efter stk. 2-3.
Stk. 8. Skattemyndighederne kan meddele den indeholdelsespligtige  

 de oplysninger, der ellers fremgår af skattekortet, bikortet eller frikortet.  

 Indeholdelse af A-skat skal da uanset stk. 7 ske på grundlag af disse  

 oplysninger.
Oplysning om skattekortfradrag må dog kun anvendes ved  

 skateberegningen, såfremt skattekort er afleveret til den  

 indeholdelsespligtige.
Stk. 9. Den skattepligtige kan over for den indeholdelsespligtige  

 begære, at denne indeholder A-skatten med en højere procent end angivet på  

 skattekortet eller bikortet.
Skatteministeren fastsætter de nærmere regler  

 herom.
 4. I § 74, stk. 1, nr. 4, ændres »forhold.« til:  

 »forhold, eller«.
 5. I § 74, stk. 1, indsættes som nyt nr. 5:
 »5) anmoder om elektroniske skattekortoplysninger hos  

 skattemyndighederne vedrørende personer, som man på anmodningstidspunktet  

 ikke kan påregne at skulle udbetale A-indkomst til.«.
§ 74. Med bøde straffes den, der forsætligt eller ved grov  

 uagtsomhed 1) undlader at opfylde pligt til at foretage indeholdelse af A-skat,  

 udbytteskat m.v., royaltyskat eller skat som nævnt i § 65 B, stk. 1, 2) undlader at indbetale indeholdte skattebeløb i rette tid, 3) undlader rettidigt at afgive de i § 57, stk. 1, § 66, stk. 3, eller §  

 66 A, stk. 1, omhandlede oplysninger, 4) afgiver urigtige eller vildledende oplysninger om de i § 57, stk. 1, §  

 66, stk. 3, eller § 66 A, stk. 1, omhandlede forhold.
 Stk. 2. Er forholdet begået med forsæt til at unddrage det  

 offentlige skat, eller foreligger der i øvrigt skærpende omstændigheder, kan  

 straffen stige til hæfte eller fængsel indtil 2 år.
 6. I § 75 indsættes efter nr. 1, som nyt nummer:
 »2) benytter skattekortet overfor en anden indeholdelsespligtig end  

 den, hvortil skattekortoplysningerne er afgivet elektronisk, jf. § 48, stk.  

 1, 4. pkt.«.
 Nr. 2 og 3 bliver herefter nr. 3 og 4.
§ 75. På samme måde som anført i § 74 straffes den, der 1) lader sig udbetale A-indkomst vidende om, at der ikke i indkomsten er  

 indeholdt A-skat som påbudt, 2) forsætligt eller ved grov uagtsomhed afgiver urigtige eller vildledende  

 oplysninger til brug for afgørelser efter § 45, stk. 1 og 3, § 48, stk. 6, §  

 51, § 52, stk. 2, eller § 53 eller i forbindelse med en af de i sisse  

 bestemmelser nævnte ansøgninger fortier oplysninger af betydning for sagens  

 afgørelse, eller 3) forsætligt eller ved grov uagtsomhed afgiver urigtige eller vildledende  

 oplysninger t6il brug ved beregning af passivposter efter § 33 D eller i  

 forbindelse med en sådan beregning fortier oplysninger af betydning for  

 denne.
§ 2 I skattekontrolloven, jf. lovbekendtgørelse nr. 142 af 18. februar 1997,  

 som ændret ved lov nr. 362 af 2. juni 1997 og § 10 i lov nr. 440 af 10. juni  

 1997, fortages følgende ændring:
 1. § 2, stk. 1, nr. 6, affattes således:
»6) Aktieindkomst, hvis den skattepligtiges samlede aktieindkomst  

 ikke overstiger grundbeløbet efter personskattelovens § 8 a, stk. 2, jf. stk.  

 7, og den samlede aktieindkomst alene består af udbytte, hvori der er  

 indeholdt endelig udbytteskat.
Fritagelsen gælder dog ikke for ægtefæller,  

 der er samlevende ved indkomstårets udløb, hvis den ene ægtefælle har en  

 aktieindkomst, hvori der ikke er indeholdt endelig udbytteskat.« § 2. Selvangivelsespligten omfatter ikke:
 1) Børn, der ikke er fyldt 15 år ved indkomstårets begyndelse, medmindre  

 de i indkomståret har haft skattepligtig indkomst.
 2) Personer, der alene er skattepligtige efter kildeskattelovens § 2, stk.  

 1, litra c, f, i eller j, sidstnævnte under forudsætning af, at den  

 pågældende alene beskattes efter kildeskattelovens § 48 C.
 3) Selskaber og foreninger m.v., der alene er skattepligtige efter  

 selskabsskattelovens § 2, stk. 1, litra c, e eller g.
 4) Foreninger m.v som nævnt i § 1, stk. 1, nr. 6, i selskabsskatteloven,  

 hvis foreningen m.v. ikke har indtægt, fortjeneste eller tab som nævnt i § 1,  

 stk. 1, nr. 6, i selskabsskatteloven.
5) Foreninger m.v. som nævnt i § 1, stk. 1, nr. 6, i selskabsskatteloven,  

 hvis foreningen m.v. som følge af fradragsretten efter § 3, stk. 2 og 3, i  

 selskabsskatteloven ikke har indkomst til beskatning.
Det er dog en  

 betingelse, at foreningens formål udelukkende er almenvelgørende eller på  

 anden måde almennyttigt.
 6) Aktieindkomst, hvori der er indeholdt endelig udbytteskat efter  

 personskattelovens § 8 a, stk. 1.
 7) Indkomst, der beskattes efter kildeskattelovens § 48 E.
 8) Dødsboer, der efter § 6 i dødsboskatteloven er fritaget for at betale  

 indkomstskat.
 Stk. 2. Fritagelserne som nævnt under stk. 1, nr. 2 og 3, gælder  

 ikke, hvis den skattepligtige har modtaget udbytte omfattet af ligningslovens  

 § 16 A, stk. 1, eller afståelsessummer omfattet af ligningslovens § 16 B, i  

 hvilke der ikke er indeholdt udbytteskat efter kildeskattelovens § 65,  

 medmindre udbyttet m.v. er omfattet af kildeskattelovens § 65, stk. 6.
