Vejledning  

 til kommunerne om byggesagsbehandling af tilgængelighedsbestemmelser (Erhvervs- og Byggestyrelsen, august 2006) Indledning Denne vejledning beskriver helt generelt kommunens vigtigste  

 opgaver i forbindelse med håndhævelse af byggelovgivningens  

 tilgængelighedskrav  

 i forbindelse med byggesagsbehandlingen.
 Herudover beskriver vejledningen, hvordan kommunen skal  

 byggesagsbehandle ombygningssager efter de nye regler om forbedret  

 tilgængelighed til eksisterende byggeri.
 Vejledningen afløser By- og Boligministeriets vejledning  

  

 Tilgængelighed Vejledning til kommunerne.
Afsnit I Byggesagsbehandling af tilgængelighedskrav Kapitel 1 Materiale til ansøgning om byggetilladelse Kommunen skal i byggesagsbehandlingen påse, at  

 byggelovgivningens bestemmelser overholdes.
Tilgængelighedskravene har samme  

 juridiske gyldighed som f.eks. kravene til konstruktioner og brandsikkerhed,  

 og  

 det er derfor ikke lovligt at se bort fra dem i byggesagsbehandlingen.
 Af bygningsreglementerne fremgår, at en ansøgning om byggetilladelse  

 skal vedlægges en tydelig beskrivelse af byggearbejdet, en situationsplan og  

 tegninger med angivelse af målestoksforhold.
 Det skal endvidere fremgå af ansøgningen og tegningsmaterialet,  

 hvordan tilgængelighedskravene er løst i det enkelte byggeprojekt.
 Indeholder en ansøgning ikke de nødvendige oplysninger om  

 løsning af tilgængelighedskravene, bør kommunen forlange de oplysninger og  

 det  

 tegningsmateriale, som er nødvendigt for at foretage byggesagsbehandlingen.
Kapitel 2 Anvendelsesområde Tilgængelighedsbestemmelserne gælder  

 som de øvrige bestemmelser ved nybyggeri, ved væsentlige ombygninger og ved  

 væsentlige anvendelsesændringer i bebyggelse, jf. byggelovens § 2  

.
Kapitel 2.1 Nybyggeri Tilgængelighedskravene skal  

 overholdes ved opførelse og indretning af ny bebyggelse  

.
Kapitel 2.2 Væsentlige ombygninger og anvendelsesændringer Tilgængelighedskravene skal overholdes ved væsentlige  

 ombygninger og anvendelsesændringer.
Om en ombygning er væsentlig afhænger af, om ombygningen berører  

 bygningsmæssige forhold, som er omfattet af tilgængelighedskravene.
Etablerer  

 man f.eks. nye adgangsforhold til en bygning, skal bestemmelserne om  

 niveaufri  

 adgang opfyldes.
Bygger man toilettet om, skal bestemmelserne om indretning  

 af  

 handicaptoiletter opfyldes osv.
 For ombygninger gælder dog en særlig ombygningsbestemmelse, se  

 punkt 3.
Hvorvidt en anvendelsesændring er væsentlig afhænger af, om den  

 ændrede anvendelse betyder, at der stilles andre krav til den nye anvendelse  

 end til den gamle anvendelse.
Som udgangspunkt vil en anvendelsesændring fra  

 f.eks. en type butik til en anden type butik ikke være væsentlig i forhold  

 til  

 byggelovgivningens bestemmelser, men en ændring fra f.eks. en butik til et  

 spisested er væsentligt i forhold til blandt andet krav om niveaufri adgang  

 og  

 indretning af handicaptoiletter.
Kapitel 3 Bygningsreglementets ombygningsbestemmelse Bygningsreglementet har en ombygningsbestemmelse, jf.  

 bygningsreglement 1995, kap. 1.1, stk. 3, som giver mulighed for at se bort  

 fra  

 f.eks. tilgængelighedskravene, når ombygningsarbejdet efter  

 kommunalbestyrelsens  

 skøn ellers ikke kan gennemføres uden indgribende ændringer i bebyggelsen,  

 som  

 f.eks. at en elevator ikke kan installeres inden for bygningens rammer uden  

 væsentlige ombygninger heraf.
Når kommunen modtager en ansøgning om byggetilladelse til  

 ombygninger, skal kommunen vurdere, om byggeprojektet er omfattet af  

 bygningsreglementets ombygningsbestemmelse.
Dette forudsætter en særskilt  

 vurdering af ombygningsprojektet og bebyggelsens indretning, konstruktioner  

 og  

 beskaffenhed i øvrigt.
 I de tilfælde, hvor en eller flere af  

 tilgængelighedsbestemmelserne kan opfyldes uden indgribende ændringer i den  

 eksisterende bebyggelse, vil betingelserne for at anvende lempeligere  

 ombygningsbestemmelser  

 ikke være opfyldt.
 Der skal ikke meddeles dispensation fra tilgængelighedskravene,  

 hvis ombygningsbestemmelsen finder anvendelse på ombygningsarbejdet.
Kapitel 4 Dispensation Byggelovens § 22 giver kommunen hjemmel til at meddele  

 dispensation fra byggelovgivningens bestemmelser, hvis dispensationen ikke  

 tilsidesætter de hensyn, som bestemmelserne skal varetage.
Finder ombygningsbestemmelsen ikke anvendelse, kan kommunen  

 således undersøge, om der kan meddeles dispensation fra  

 tilgængelighedsbestemmelserne.
I den forbindelse skal det understreges, at  

 der  

 kun helt undtagelsesvist kan meddeles dispensation fra  

 tilgængelighedsbestemmelserne.
Kommunen skal i den enkelte byggesag foretage et konkret skøn  

 af, om det i forbindelse med ombygningsprojektet kan meddeles dispensation,  

 og  

 om der eventuelt skal knyttes særlige vilkår til dispensationen.
Dispenseres  

 der således fra f.eks. elevatorkravet, kan kommunen som betingelse for  

 dispensationen kræve, at der f.eks. installeres en trappelift eller lignende.
En økonomisk begrundelse alene er ikke tilstrækkeligt grundlag  

 for en dispensation.
Det samme gælder henvisning til, at der aldrig kommer  

 handicappede i bebyggelsen.
 Vælger kommunen at dispensere fra tilgængelighedskravene, har De  

 Samvirkende Invalideorganisationer klageadgang, jf. byggelovens § 23, stk. 3.
Kapitel 5 Tilgængelighedskrav I dette afsnit gennemgås de væsentligste af bygningsreglementets  

 tilgængeligheds-bestemmelser Kapitel 5.1 Niveaufri adgang Bygningsreglement 1995, kap. 4.2.1, stk. 2 stiller krav om  

 etablering af niveaufri adgang ved indgangsdøre.
 Kravet indebærer, at der skal etableres niveaufri adgang til  

 alle indgange til en bygning  herunder også ved terrasser og altandøre.  

 Kun  

 døre, som udelukkende anvendes som flugtvej (døre, som er forsynet med en  

 såkaldt vrider), er undtaget fra kravet om niveaufri adgang.
 Ved ombygninger, som er omfattet af bekendtgørelse om  

 tilgængelighedsforanstaltninger i forbindelse med ombygninger i eksisterende  

 byggeri, gælder, at der kun stilles krav om etablering af én niveaufri adgang  

 til den enhed i bygningen, der bygges om, se punkt 1 under II.
Kapitel 5.2 Handicapparkeringspladser Kravene til indretning af handicapparkeringspladser fremgår af  

 bygningsreglement 1995, kap. 2.6.2, stk. 3. Ved udformningen af  

 parkeringspladser  

 skal udformes et passende antal parkeringspladser, som kan anvendes af  

 personer, hvis funktionsevne er nedsat.
Det er kommunalbestyrelsen, som ud fra en konkret vurdering af  

 det enkelte tilfælde, fastsætter, hvor mange handicapparkeringspladser, der  

 er  

 behov for.
Overgår ejernes forpligtelse til at etablere parkeringspladser til  

 kommunen gennem indbetaling af bidrag til en kommunal parkeringsfond, bør  

 kommunen i sin tilrettelæggelse af parkeringsanlæg sikre, at der anlægges et  

 passende antal handicapparkeringspladser.
Kapitel 5.3 Handicaptoiletter Kravene til indretning af handicaptoiletter findes dels i  

 bygningsreglement 1995, kap. 4.4.1, stk. 4 (bygninger, som er offentligt  

 tilgængelige eller til brug for andre personer end de i bygningen  

 beskæftigede)  

 og i kap. 4.4.6, stk. 5 (kontor- og administrationsbyggeri).
I henhold til disse bestemmelser skal der på de etager, hvor der  

 indrettes toiletter, indrettes mindst ét toilet, som kan anvendes af  

 kørestolsbrugere.
Det er endvidere præciseret, at mindst ét handicaptoilet  

 skal  

 indrettes i stueetagen eller andre etager med adgang via elevator, lift eller  

 lignende.
Kommunen skal i byggesagsbehandlingen påse, at funktionskravet  

 om, at kørestolsbrugere kan benytte toiletter, er opfyldt.
Vejledningsteksten  

 til funktionskravet angiver, hvordan kravet kan opfyldes.
 Kommunen kan henvise bygherren til denne vejledningstekst,  

 såfremt der er tvivl om, hvordan funktionskravet skal opfyldes.
Kapitel 5.4 Elevator Kravet om installation af elevator fremgår af bygningsreglement  

 1995, kap. 4.2.1, stk. 3. Heraf fremgår, at der skal installeres elevator i  

 bygninger med 2 eller flere etager over stueplan.
 Ved nybyggeri med 2 eller flere etager over stueplan skal der  

 derfor installeres en elevator.
 Ved ombygninger, hvor en ejendom f.eks. udbygges med en  

 tagetage, hvorved bygningen får 2 eller flere etager over stueplan, kræves  

 som  

 udgangspunkt installation af en elevator, jf. desuden ombygningsbestemmelsen.
Afsnit II Ombygninger i offentligt tilgængeligt byggeri  

 og erhvervsbyggeri til service og administration (Bekendtgørelse nr. 1250 af 13. december 2004 om  

 tilgængelighedsforanstaltninger i forbindelse med ombygninger i eksisterende  

 byggeri) Byggeloven er med virkning fra 1. januar 2005 ændret, således at  

 der stilles krav om tilgængelighedsforanstaltninger ved  

  

 alle  

  

 ombygninger i offentligt tilgængeligt byggeri og  

 erhvervsbyggeri til service og administration.
Reglerne er fastsat i  

 bekendtgørelse  

 nr. 1250 af 13. december 2004 om tilgængelighedsforanstaltninger i  

 forbindelse  

 med ombygninger i eksisterende byggeri.
Hensigten med de nye regler er at forbedre tilgængeligheden til  

 det eksisterende byggeri.
Derfor stilles der krav om etablering af  

 tilgængelighedsforanstaltninger ved ombygninger.
 De tilgængelighedskrav, der stilles, er de samme, som allerede  

 fremgår af bygningsreglement 1995.
Da disse tilgængelighedsforanstaltninger kan medføre udgifter  

 for bygherren, tager bestemmelserne højde for, at udgiften til  

 tilgængelighedsforanstaltningerne skal være hensigtsmæssig i relation til de  

 samlede ombygningsomkostninger Ved ombygninger i offentligt tilgængeligt byggeri og  

 erhvervsbyggeri til service og administration skal kommunalbestyrelsen sikre,  

 at der som en del af ombygningen laves mindst en niveaufri adgang til  

 indgangsdør  

 i bygningen.
For de øvrige tilgængelighedsforanstaltninger  

 (handicapparkeringspladser,  

 handicaptoiletter og elevator) er der fastsat en  

  

 maksimalgrænse på 9 %. Det indebærer, at disse  

 tilgængelighedsforanstaltninger  

 ikke skal gennemføres, hvis udgiften hertil udgør mere end 9 % af de øvrige  

 ombygningsomkostninger (eksklusiv udgiften til etablering af niveaufri  

 adgang).
 Krav om  

 tilgængelighedsforanstaltninger falder i 3 dele:
Offentligt tilgængeligt byggeri Erhvervsbyggeri til service og  

 administration 1. Niveaufri adgang Altid Altid 2. Handicapparkeringspladser og  

 handicaptoilet Hvis udgiften er  

 mindre end 9 % Hvis  

 udgiften er mindre end 9 % 3. Elevator,  

 handicapparke-ringspladser og handicaptoilet.
Hvis udgiften er  

 mindre end 9 % Gælder ikke denne  

 bygningskategori Niveaufri adgang  

  

 : skal etableres ved  

 alle ombygninger, uanset byggesagens omfang.
 Handicapparkeringspladser og  

 handicaptoilet  

  

 : skal etableres, såfremt udgifterne hertil ikke overstiger  

 9 % af de øvrige ombygningsomkostninger (eksklusiv udgifterne til etablering  

 af niveaufri adgang).
 Elevator, handicapparkeringspladser og  

 handicaptoilet.  

  

 : skal etableres i offentligt tilgængeligt byggeri,  

 såfremt udgifterne hertil ikke overstiger 9 % af udgifterne til de øvrige  

 ombygningsomkostninger  

 (eksklusiv udgifterne til etablering af niveaufri adgang).
 Bekendtgørelsen omfatter 2 bygningskategorier, som begge er  

 omfattet af bestemmelserne i bygningsreglement 1995.
1. Offentligt tilgængeligt byggeri Der er tale om bygninger, hvortil offentligheden har adgang.  

 Typiske eksempler på bygninger i denne kategori vil være hoteller,  

 restauranter, biografer, teatre, udstillingsbygninger, biblioteker, museer,  

 kirker, institutioner, skoler, sundhedsklinikker, gymnasier, idrætshaller og  

   

 anlæg, svømmehaller mv.
Listen er ikke udtømmende.
Der kan derfor være andre typer af  

 bygninger, som kommunen efter en konkret vurdering kan placere i denne  

 kategori.
Det afgørende er i den forbindelse, at der er tale om en bygning,  

 hvortil offentligheden i et eller andet omfang har adgang.
2. Erhvervsbyggeri  

 til service og administration Typiske eksempler på sådanne bygninger er butikker,  

 supermarkeder og kontorbygninger.
Derimod er egentligt fabriksbygninger,  

 lagerbygninger og industribyggeri ikke omfattet, men hører der en  

 kontorbygning  

 til disse bygninger, vil denne være omfattet.
 Kommunen må foretage en konkret vurdering af, om et byggeri  

 hører til i denne kategori.
Boligbebyggelse er specifikt undtaget og er ikke omfattet af  

 bekendtgørelsen, idet der ikke er hjemmel til at pålægge boligejere  

 merudgifter  

 som følge af bestemmelserne i bekendtgørelsen.
Heraf følger, at blandet  

 bebyggelse, dvs. byggeri, som indeholder både offentligt  

 tilgængeligt/erhvervsbyggeri til service og administration og boliger, som  

 udgangspunkt heller ikke er omfattet af bestemmelserne.
Et eksempel herpå kan  

 være et boligbyggeri, hvor der er etableret butikker i stueetagen.
Da blandet bebyggelse ikke er omfattet, skal kommunen skal i  

 forbindelse med vurderingen af, om en bygning er omfattet af bekendtgørelsen,  

 være særligt opmærksom på, om der sker forsøg på omgåelse af bestemmelserne.  

 Etableres der i en offentligt tilgængelig bebyggelse eller en  

 erhvervsbebyggelse én bolig, f.eks. en taglejlighed eller en viceværtbolig,  

 vil  

 bygningen fortsat være omfattet af bekendtgørelsen, idet bebyggelsens samlede  

 overordnede anvendelse vil være erhvervsbyggeri.
Det samme gælder ved  

 etablering af flere boliger, hvis kommunen vurderer, at dette sker med det  

 formål at omgå bekendtgørelsens bestemmelser.
Bebyggelse, som indeholder flere boliger, skal dog som  

 udgangspunkt betragtes som blandet bebyggelse og derfor ikke vil være  

 omfattet  

 af bestemmelserne.
I kommunens vurdering af, om der er tale om blandet  

 bebyggelse, skal indgå, om boligejere pålægges merudgifter, som de ikke kan  

 forventes at kunne forudse, fordi bygningen betragtes som blandet bebyggelse,  

 som ikke er omfattet af bestemmelserne.
 Nedenfor redegøres for bekendtgørelsens krav i forhold til de 2  

 omfattede bygningskategorier.
Kapitel 1 Offentligt tilgængeligt byggeri Der er tale om bygninger, hvortil offentligheden har adgang.  

 Typiske eksempler på bygninger i denne kategori vil være hoteller,  

 restauranter,  

 biografer, teatre, udstillingsbygninger, biblioteker, museer, kirker,  

 institutioner, skoler, sundhedsklinikker, gymnasier, idrætshaller og   

 anlæg,  

 svømmehaller mv.
Listen er ikke udtømmende.
Der kan derfor være andre typer af  

 bygninger, som kommunen efter en konkret vurdering kan placere i denne  

 kategori.
Det afgørende er i den forbindelse, at der er tale om en bygning,  

 hvortil offentligheden i et eller andet omfang har adgang.
 Ved alle ombygninger skal der etableres mindst én niveaufri  

 adgang, såfremt der ikke i forvejen er etableret en sådan.
 For offentligt tilgængeligt byggeri gælder, at der stilles krav  

 om installation af elevator, handicaptoiletter og handicapparkeringspladser.
Elevatorkravet gælder kun for de bygninger, hvor det er  

 relevant at stille krav om installation af elevator, dvs. bygninger med 2  

 eller  

 flere etager over stueplan.
Der skal således stilles krav om etablering af  

 elevator,  

 hvis bygningen har 2 eller flere etager over stueplan.
 I forbindelse med beregning af, om byggesagen ligger over eller  

 under maksimalgrænsen, beregnes elevatorkravet særskilt.
 Det skal beregnes, om  

 den  

 samlede udgift til etablering af parkeringspladser, handicaptoiletter og  

 elevator udgør mindre end 9 % af de øvrige ombygningsomkostninger (eksklusiv  

 udgiften til niveaufri adgang). Gør den det, skal kommunalbestyrelsen i  

 byggetilladelsen stille krav om, at der etableres handicapparkeringspladser,  

 indrettes handicaptoiletter og installeres elevator i forbindelse med  

 ombygningsarbejdet.
Der skal indrettes det  

 antal handicapparkeringspladser, som kommunen ud fra en konkret vurdering  

 skønner, at der er behov for.
Er der allerede etableret  

 handicapparkeringspladser  

 i forbindelse med bygningen, skal der ikke stilles krav om yderligere  

 handicapparkeringspladser.
Der skal desuden  

 indrettes mindst ét handicaptoilet.
Er der allerede indrettet et  

 handicaptoilet, bortfalder kravet.
 Overstiger udgiften til tilgængelighedsforanstaltningerne 9 %  

 af de øvrige ombygningsomkostninger  

 (eksklusiv  

 udgiften til niveaufri adgang), bortfalder kravet om installation af  

 elevator, men det skal fortsat beregnes, om  

 udgiften til etablering af parkeringspladser og handicaptoiletter udgør  

 mindre end 9 % af de øvrige ombygningsomkostninger (eksklusiv udgiften til  

 niveaufri  

 adgang). Er den det, skal kommunalbestyrelsen i byggetilladelsen stille krav  

 om, at der etableres handicapparkeringspladser og indrettes handicaptoiletter  

 i  

 forbindelse med ombygningsarbejdet.
Offentligt tilgængeligt  

 byggeri  beregning af maksimalgrænse for  

 tilgængelighedsforanstaltninger 1.
= krav om etablering af parkeringspladser,  

 handicaptoiletter og elevator 2.
= ingen krav om installation  

 af elevator, men det skal beregnes, om der skal stilles krav om parkeringspladser og toiletter 3.
= krav om etablering af parkeringspladser  

 og handicaptoiletter Kapitel 2 Erhvervsbyggeri til service og administration Typiske eksempler på sådanne bygninger er butikker,  

 supermarkeder og kontorbygninger.
Derimod er egentligt fabriksbygninger,  

 lagerbygninger og industribyggeri ikke omfattet, men hører der en  

 kontorbygning  

 til disse bygninger, vil denne være omfattet.
 Kommunen må foretage en konkret vurdering af, om et byggeri  

 hører til i denne kategori.
 Ved alle ombygninger skal der etableres mindst én niveaufri  

 adgang, såfremt der ikke i forvejen er etableret en sådan.
I erhvervsbyggeri til service og administration skal det  

 beregnes, om udgifterne til etablering af handicapparkeringspladser og  

 handicaptoiletter  

 udgør mindre end 9 % af de øvrige ombygningsomkostninger.
Gør de det,  

 skal kommunalbestyrelsen i byggetilladelsen  

 stille krav om, at der etableres handicapparkeringspladser og indrettes  

 handicaptoiletter i forbindelse med ombygningsarbejdet.
Der skal indrettes det  

 antal handicapparkeringspladser, som kommunen ud fra en konkret vurdering  

 skønner, at der er behov for.
Er der allerede etableret  

 handicapparkeringspladser i forbindelse med bygningen, skal der ikke stilles  

 krav om yderligere handicapparkeringspladser.
Der skal desuden  

 indrettes mindst ét handicaptoilet.
Er der allerede indrettet et  

 handicaptoilet, bortfalder kravet.
For småbutikker, hvor der alene indrettes  

 toilet, som skal benyttes af personalet, vil der ikke skulle stilles krav om  

 indretning  

 af handicaptoilet.
Erhvervsbyggeri  

 til service og administration  beregning af maksimalgrænse for  

 tilgængelighedsforanstaltninger = krav om etablering af parkeringspladser og  

 handicaptoiletter Kapitel 3 Forsøg på omgåelse af reglerne i forbindelse  

 med ombygninger i offentligt tilgængeligt byggeri og erhvervsbyggeri til  

 service og administration På grund af den mulige merudgift ved opfyldelse af  

 tilgængelighedskravene kan bygherrerne have et incitament til at forsøge at  

 omgå reglerne.
Kapitel 3.1 Bygherren opgiver en kunstig høj pris på  

 tilgængelighedsforanstaltningerne for at undgå at etablere disse I henhold til bygningsreglement 1995 kap. 1.3, stk. 5, skal en  

 ansøgning om byggetilladelse indeholde enhver oplysning af betydning for  

 sagens  

 behandling.
Kommunen kan således forlange, at ansøgeren skal give  

 oplysninger om byggesagens økonomi, så det kan beregnes, om projektet ligger  

 under maksimalgrænsen på 9 % for, hvornår tilgængelighedskravene gøres  

 gældende.
Kommunen kan til brug for beregningen af byggeprojektet derfor  

 forlange  

 oplysninger om de øvrige byggesagsomkostninger (samt udgifterne til  

 tilgængelighedsforanstaltninger).
Kapitel 3.2 Bygherren deler et ombygningsprojekt op i to  

 projekter for at undgå at etablere tilgængelighedsforanstaltninger Der er fastsat en bestemmelse om, at ombygningsprojekter i samme  

 ejendom, som gennemføres inden for en periode på 2 år, skal betragtes som ét  

 ombygningsprojekt i forhold til udløsning af tilgængelighedskravene.
Perioden  

 på 2 år fastsættes fra den dato, kommunen har meddelt ibrugtagningstilladelse  

 til det første ombygningsprojekt.
 Modtager kommunen således en ansøgning om byggetilladelse eller  

 anmeldelse om ombygningsprojekt i en ejendom inden for en periode på 2 år  

 efter  

 ibrugtagningen af et andet ombygningsprojekt i samme ejendom, skal kommunen  

 foretage beregningen af, om udgiften til tilgængelighedsforanstaltningerne  

 ligger under maksimalgrænsen set i forhold til de samlede  

 ombygningsomkostninger  

 i begge ombygningssager.
To  

 ombygningsprojekter i samme ejendom inden for 2 år  beregning af  

 maksimalgrænse = krav om etablering af  

 parkeringspladser, handicaptoiletter (og en eventuel elevator i offentligt  

 tilgængeligt byggeri) Da der er stillet krav om etablering af mindst én niveaufri  

 adgang til bygningen i forbindelse med det første ombygningsprojekt, skal der  

 ikke stilles krav om dette i forbindelse med det andet ombygningsprojekt.
Kapitel 4 Ombygningsbestemmelser og dispensation Bygningsreglementets ombygningsbestemmelse og  

 kommunalbestyrelsens adgang til at meddele dispensation fra bestemmelserne,  

 jf.  

 afsnit 3 og 4 under punkt I, gælder også i forbindelse med ombygningssager i  

 offentligt tilgængeligt byggeri og erhvervsbyggeri til service og  

 administration.
