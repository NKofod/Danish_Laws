Betænkning afgivet af Undervisningsudvalget den 17. april 2018 Betænkning over Forslag til lov om ændring af lov om friskoler og private grundskoler m.v.
(Bedre rammer for tilsyn med frie grundskoler m.v.) [af undervisningsministeren (Merete Riisager)]:
1. Ændringsforslag Der er stillet 8 ændringsforslag til lovforslaget, herunder om deling af lovforslaget.
Undervisningsministeren har stillet ændringsforslag nr. 6-8, og Enhedslistens og Alternativets medlemmer af udvalget har stillet ændringsforslag nr. 1-5 til lovforslaget.
2. Udvalgsarbejdet Lovforslaget blev fremsat den 1. marts 2018 og var til 1. behandling den 15. marts 2018. Lovforslaget blev efter 1. behandling henvist til behandling i Undervisningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 29. november 2017 dette udkast til udvalget, jf.
UNU alm. del  bilag 31. Den 1. marts 2018 sendte undervisningsministeren de indkomne høringssvar og et notat herom til udvalget.
Spørgsmål Udvalget har stillet 8 spørgsmål til undervisningsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL og ALT) indstiller lovforslaget til vedtagelse med de af undervisningsministeren stillede ændringsforslag.
Flertallet vil stemme imod de øvrige ændringsforslag.
Et mindretal i udvalget (EL og ALT) vil stemme for ændringsforslag nr. 1 om deling af lovforslaget og  indstiller det under A nævnte lovforslag  til forkastelse ved 3. behandling og det under B nævnte lovforslag til vedtagelse med de stillede ændringsforslag.
Mindretallet vil stemme for de af undervisningsministeren stillede ændringsforslag, såfremt den foreslåede deling ikke vedtages.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL og ALT):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om friskoler og private grundskoler m.v. (Bedre rammer for tilsyn med frie grundskoler m.v.)« omfattende § 1, nr. 1, 4-11, 13 og 14, § 2 og § 3, stk. 1, 4 og 5.
 B. »Forslag til lov om ændring af lov om friskoler og private grundskoler m.v. (Forbud mod anonyme donationer på over 20.000 kr. og etablering af en whistleblowerordning)« omfattende § 1, nr. 2, 3, 12 og 15, og § 3, stk. 1-4.
[Forslag om deling af lovforslaget] b Ændringsforslag til det under A nævnte forslag Til titlen 2) Efter »m.v.« indsættes:  »og lov om folkeskolen«.
[Korrektion af lovforslagets titel] Til § 3 3) I stk. 1 udgår », jf. dog stk. 2 og 3«.
[Konsekvensændring som følge af ændringsforslag nr. 1] 4) Stk. 4 affattes således:
»Stk. 4. § 7 a, § 9 h, stk. 2, § 18, stk. 3, 2. pkt., og § 20 b, stk. 3, i lov om friskoler og private grundskoler m.v. som affattet ved denne lovs § 1, nr. 1, 4, 7 og 10, ophæves den 31. juli 2029.« [Konsekvensændring som følge af ændringsforslag nr. 1] c Ændringsforslag til det under B nævnte forslag Til § 3 5) Stk. 4 affattes således:
»Stk. 4. §§ 22 og 41 b i lov om friskoler og private grundskoler m.v. som affattet ved denne lovs § 1, nr. 12 og 15, ophæves den 31. juli 2029.« [Konsekvensændring som følge af ændringsforslag nr. 1] d Ændringsforslag til det udelte lovforslag Til titlen Af undervisningsministeren, tiltrådt af udvalget:
 6) Titlen affattes således:
»Forslag til Lov om ændring af lov om friskoler og private grundskoler m.v. og lov om folkeskolen (Bedre rammer for tilsyn med frie grundskoler m.v.)«.
[Korrektion af lovforslagets titel] 7) Før nr. 1 indsættes som nyt nummer:
»01. I § 5, stk. 2, udgår »og 5«.« [Konsekvensrettelse] Til § 3 8) I stk. 1 ændres »1. maj 2018« til: »15. maj 2018«.
[Ændret ikrafttrædelse] Bemærkninger Til nr. 1 Det foreslås, at lovforslaget deles i to lovforslag.
 Den ene del (A) vedrører lovforslaget med undtagelse af de forslag, som nævnes under (B).
Den anden del (B) vedrører forslag om, at der indføres forbud mod, at frie grundskoler kan modtage anonyme donationer på over 20.000 kr. ekskl. moms fra en donator.
Det vedrører også forslag om, at der etableres en whistleblowerordning, så enhver, herunder ansatte på frie grundskoler, forældre til elever på skolen og andre, har mulighed for at henvende sig til Undervisningsministeriet om mulige lovovertrædelser og andre bekymrende forhold på en fri grundskole og bevare sin anonymitet over for andre end ministeriet.
Til nr. 2 Det foreslås, at titlen til lovforslaget ændres, så det præciseres, at der ud over førstnævnte lov tillige ændres i lov om folkeskolen.
Til nr. 3-5 Der er tale om konsekvensændringer som følge af ændringsforslag nr. 1 om deling af lovforslaget.
Til nr. 6 Lovforslaget ændrer lov om friskoler og private grundskoler m.v. og lov om folkeskolen.
Det foreslås, at titlen til lovforslaget ændres, så det præciseres, at der ud over førstnævnte lov tillige ændres i lov om folkeskolen.
Til nr. 7 Der er tale om en konsekvensrettelse, som følge af at § 17, stk. 5, 2. pkt., som omhandler betaling, ophæves ved det fremsatte lovforslags § 1, nr. 6. Den nuværende adgang for frie grundskoler til at bruge midler til betaling i forbindelse med kommunal befordringsordning er herefter ikke længere nødvendig.
Til nr. 8 Lovens ikrafttræden udskydes fra den 1. maj 2018 til den 15. maj 2018 for at sikre, at loven er stadfæstet og kundgjort inden ikrafttrædelsen.
Jens Henrik Thulesen Dahl (DF) nfmd.
Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Lars Aslan Rasmussen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Eva Flyvholm (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Marlene Borst Hansen (RV) Marianne Jelved (RV) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
