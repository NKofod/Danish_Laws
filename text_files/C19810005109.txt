Efter kildeskattelovens § 43, stk. 2, jf. § 1, stk. 4, i bekendtgørelse  

 nr. 145 af 28. marts 1969 om A-indkomst og om registrering af  

 indeholdelsespligtige efter kildeskatteloven, er strejke- og  

 lockoutgodtgørelser til lønmodtagere A-indkomst.
Pligten til at indeholde  

 A-skat gælder, uanset om udbetalingerne betegnes som lån.
 Indeholdelse af A-skat i strejke- og lockoutgodtgørelser, der ydes som  

 dagpenge, skal ske uden anvendelse af skattekort eller bikort, jf.  

 bekendtgørelse nr. 495 af 18. december 1970 om indeholdelse af A-skat uden  

 anvendelse af skattekort m.v. med senere ændringer.
 A-skatten skal i henhold til bekendtgørelsen indeholdes efter følgende  

 satser:
 Overstiger ydelsen pr. dag 300 kr., beregnes den foreløbige skat som 117  

 kr. af de første 300 kr. og 61% af resten.
 Indeholdelse skal dog ikke foretages, såfremt indkomstmodtageren foreviser  

 frikort, der udviser, at der ikke skal indeholdes foreløbig skat i den  

 pågældende indkomst.
 Statsskattedirektoratet, den 27. marts  

 1981.
