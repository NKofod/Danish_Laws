 Til samtlige til eksport af kødvarer autoriserede virksomheder og  

 dyrlægerne ved disse.
 De amerikanske myndigheder har meddelt følgende:
A. »I henhold til de amerikanske regler må vægten af saltet  

 brystflæsk beregnet til slicning og etikettering som »bacon« ikke  

 overstige vægten af pågældende brystflæsk før saltning.
Virksomheder, som  

 producerer saltet brystflæsk med henblik på export til USA før eller efter  

 slicning skal iværksætte kontrolforanstaltninger, som sikrer, at varen til  

 stadighed er i overensstemmelse med reglerne regnet på basis af det enkelte  

 produktionsparti.
B.
For at sikre dette skal proces-beskrivelsen for saltet brystflæsk  

 indeholde følgende oplysninger:
C.
Virksomhedens veterinærkontrol skal overvåge, at virksomheden  

 overholder kravene.
Overvågningen skal omfatte dokumentation for udført  

 kontrol.
D.
UD-inspektøren vil kontrollere proces-beskrivelsen og  

 overvågningssystemet i forbindelse med førstkommende gennemgang af Danmarks  

 kødkontrolsystem.
Såfremt der ikke er etableret et kontrolsystem som angivet,  

 bedes det gjort snarest muligt.' 1. På den baggrund anmodes de virksomheder, som  

 producerer bacon af brystflæsk til USA, om at udarbejde en procesbeskrivelse  

 som angivet.
I forbindelse hermed skal det ved kontrol under dyrlægens tilsyn  

 af vægten i de forskellige faser demonstreres for mindst eet parti af  

 sædvanlig størrelse, at de i procesbeskrivelsen anførte oplysninger holder,  

 og dermed at færdigvarens vægt ikke overstiger vægten af råvaren i fersk  

 tilskåret stand (vægtændringen er 0 eller -). Kopi af procesbeskrivelsen skal  

 udleveres til dyrlægen som ved påtegning angiver, at kontrol har fundet sted.  

 proceduren skal gentages ved enhver ændring af processen og  

 procesbeskrivelsen.
 2. Endvidere skal virksomheden i samarbejde med  

 dyrlægen etablere en kontrol, der mindst skal omfatte vejning af rå- og  

 færdigvare i hele de derefter først producerede 3 partier.
 3. Viser det sig herved, at produktionen er under  

 kontrol, (d.v.s. at vægtændringen er o eller -) foretages derefter  

 tilsvarende vejning af tilfældigt udvalgte (hele) partier med en  

 undersøgelsesfrekvens på 10 %.
4. Er produktionen ude af kontrol undersøges  

 forholdet.
Besluttes det herefter at ændre procesbeskrivelsen forholdes som  

 angivet i punkt 1. Findes og rettes årsagen uden ændring af  

 procesbeskrivelsen iværksættes vejning i henhold til punkt 2. Produktionen  

 anses som ude af kontrol, når een måling viser tilvækst på mere end 3 %,  

 eller når gennemsnittet af de 5 seneste målinger viser tilvækst på mere end 1  

 %.
 P.V.V.
