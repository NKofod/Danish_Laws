Betænkning afgivet af Erhvervsudvalget den 20. maj 2021 Betænkning over Forslag til lov om ændring af lov om realkreditlån og realkreditobligationer m.v., lov om finansiel virksomhed og lov om et skibsfinansieringsinstitut (Gennemførelse af direktiv om udstedelse af og offentligt tilsyn med dækkede obligationer og fastsættelse af overdækningskrav m.v. på baggrund af kapitalkravsforordningen (CRR)) [af erhvervsministeren (Simon Kollerup)]:
1. Ændringsforslag Erhvervsministeren har stillet 5 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialdemokratiet, Venstre, Det Konservative Folkeparti, Socialistisk Folkeparti, Radikale Venstre og Enhedslisten Socialdemokratiets, Venstres, Det Konservative Folkepartis, Socialistisk Folkepartis, Radikale Venstres og Enhedslistens medlemmer af udvalget bemærker følgende:
 Ved implementeringen af den nye lovgivning skal Finanstilsynet genoverveje tilgangen til værdiansættelse af ejendomme efter markedsværdiprincippet med henblik på at imødegå uhensigtsmæssige effekter for industri- og produktionsvirksomheder, ved at direktivet ikke rummer mulighed for at fravige kravet om værdiansættelse efter markedsværdi.
I arbejdet med forenklingen af de bekendtgørelser, der nærmere fastsætter kravene til værdiansættelse af fast ejendom, bør Finanstilsynet tage højde for, at bekendtgørelsen om SDOer allerede i dag åbner mulighed for en helhedsorienteret tilgang til værdiansættelse efter markedsværdi.
Bekendtgørelsen rummer en bestemmelse om, at der for specielle ejendomstyper, der er særligt indrettede, og som meget sjældent eller aldrig omsættes eller udlejes, kan anlægges en værdiansættelse baseret på genanskaffelsessummen frem for en vurdering alene baseret på referencer for leje eller ejendomsinvesteringsafkast.
Denne bestemmelse er ikke begrænset til en bestemt ejendomskategori og kan efter en individuel vurdering anvendes på alle ejendomstyper, herunder på ejendomme med f.eks. industri- og produktionsanlæg, hvor der ofte ikke er et marked med markedsleje, driftsudgifter og afkastprocenter.
I EU-lovgivningen henvises der til, at en værdiansættelse efter markedsværdi skal ske ud fra, hvad værdien af ejendommen vil være i en transaktion mellem en uafhængig og velinformeret køber og sælger, der hver især handler på normale markedsvilkår og med forsigtighed.
Finanstilsynet vil overveje, om der er regler i bekendtgørelsen, som kan præciseres og derved gøres mere operationelle for realkreditinstitutterne.
Det bemærkes i den forbindelse, at EU-lovgivningen alene på et overordnet niveau forholder sig til markedsværdi.
Det er afgørende, at industri- og produktionsvirksomheder fortsat kan have adgang til en solid basisfinansiering i form af realkreditfinansiering til understøttelse af vækst og arbejdspladser i Danmark.
Efter lovgivningen er implementeret i 2022, vil erhvervsministeren inden udgangen af 2023 undersøge, hvorvidt der er sket forringelser i adgangen til realkreditfinansiering til industri- og produktionsejendomme.
4. Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) Efter nr. 2 indsættes som nyt nummer:
»01. I § 1, stk. 2, og § 18, stk. 2, nr. 2, ændres »§§ 20 og 21« til: »§ 20 og § 21, stk. 5«.« [Konsekvensrettelse] Til § 2 2) Efter nr. 1 indsættes som nyt nummer:
»01. I § 1, stk. 4, 2. pkt., ændres »§ 152 a, stk. 2, 2. pkt.« til: »§ 152 a, stk. 4, 2. pkt.«« [Konsekvensrettelse] 3) Efter nr. 8 indsættes som nye numre:
 »02. I § 152 a, stk. 3 og 4, der bliver stk. 5 og 6, ændres »stk. 2« til: »stk. 4«.
03. I § 152 b, stk. 1, og § 152 g, stk. 7, ændres »§ 152 a, stk. 2« til: »§ 152 a, stk. 4«.« [Konsekvensrettelser] 4) Efter nr. 16 indsættes som nye numre:
»04. I § 247 f, stk. 1, 1. pkt., ændres »§ 152 a, stk. 3, 1. pkt.« til: »§ 152 a, stk. 5, 1. pkt.« 05. I § 247 f, stk. 3, ændres »§ 152 a, stk. 3« til: »§ 152 a, stk. 5«.« [Konsekvensrettelser] 5) Efter nr. 17 indsættes som nyt nummer:
»06. I § 373, stk. 2, ændres »§ 152 a, stk. 2, 1. pkt.« til: »§ 152 a, stk. 4, 1. pkt.«« [Konsekvensrettelse] Bemærkninger Til nr. 1 Ændringsforslaget er en konsekvensrettelse som følge af lovforslagets § 1, nr. 12, hvorefter § 21, stk. 1, bliver § 21, stk. 5.
Til nr. 2-5 Ændringsforslagene er konsekvensrettelser som følge af lovforslagets § 2, nr. 8, hvorefter § 152 a, stk. 2-4, bliver § 152 a, stk. 4-6.
5. Udvalgsarbejdet Lovforslaget blev fremsat den 24. februar 2021 og var til 1. behandling den 9. marts 2021. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 5 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 2. december 2020 dette udkast til udvalget, jf.
ERU alm. del  bilag 114. Den 24. februar 2021 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 10 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har under udvalgsarbejdet stillet 11 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
