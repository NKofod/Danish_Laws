Til samtlige ministre.
Oplysnin ger til brug for bevillingskontrollen for finansåret 1990.
1. Efter § 17, stk. 1, i rigsrevisorloven (lov nr. 321  

 af 26. juni 1975 om revisionen af statens regnskaber m.m.) påhviler det  

 rigsrevisor at afstemme statsregnskabet med særregnskaberne og sammenholde  

 bevillings- og regnskabstal.
Der afgives beretning herom til  

 statsrevisorerne.
 Til brug ved gennemgangen af statsregnskabet for finansåret 1990 med  

 henblik på bevillingskontrollen skal man bede ministeren foranledige, at  

 nedennævnte materiale snarest belejligt efter regnskabsafslutningen og inden  

 1. juli 1991 tilsendes Rigsrevisionen fra ministeriet vedrørende samtlige  

 styrelser/institutioner under ministerens område.
Opmærksomheden henledes på, at statsrevisorernes årlige beretninger om  

 bevillingskontrollen indeholder orientering om principielle problemer i  

 forbindelse med regnskabsmæssige forklaringer.
Beretningen for 1989, der  

 påregnes at ville foreligge trykt i maj måned 1991, fordeles fra  

 statsrevisorernes sekretariat gennem Folketingets administration.
Yderligere  

 eksemplarer kan fås hos Rigsrevisionen.
I.
Regnskabsoversigter.
 2. SCR-uddata nr. 7910, 7920 og 7930, »Afvigelser  

 mellem regnskab og bevillinger« på henholdsvis institutions-,  

 institutionsområde- og paragrafniveau indsendes til Rigsrevisionen  

 (SCR-brugervejledningens fordelingsliste, afsnit 14.2.).
II.
Regnskabsmæssige forklaringer.
3. For enhver væsentlig afvigelse mellem bevillings-  

 og regnskabstal skal der afgives regnskabsmæssig forklaring.
Ved vurderingen  

 af om en afvigelse er væsentlig, må såvel den procentvise som den  

 beløbsmæssige afvigelse tages i betragtning.
Hvor der er tvivl, bør der  

 afgives regnskabsmæssig forklaring.
Ministeriet bør således uopfordret  

 medtage de oplysninger, som er relevante når det nærmere indhold af  

 bevillingsadministrationen i ministeriet skal bedømmes.
 Karakteren af de regnskabsmæssige forklaringer afhænger i øvrigt af,  

 hvilken styrelse der er tale om.
Der gives således særlige oplysninger for nettostyrede statsvirksomheder  

 og indtægtsdækket virksomhed, jf. nedenfor pkt. 9 og 10. Nettostyrede  

 statsvirksomheder afgiver endvidere de oplysninger, der er omtalt i pkt. 5-8,  

 men med de modifikationer, som karakteren af virksomheden giver anledning  

 til.
Andre styrelser afgiver disse oplysninger fuldt ud.
 4. Såfremt der i finansårets løb har været indhentet  

 særlige tilladelser fra Finansministeriet til dispositioner, der ikke fremgår  

 af bevillingslovene, bedes kopi af korrespondancen vedlagt.
 5. Med hensyn til driftsudgifter (standardkontiene  

 01-39) gives der forklaring i følgende tilfælde:
- standardkontiene 01-04 (lønsummen) - standardkontiene 06-39 (driftsudgifter i øvrigt).
Der skal således ikke afgives forklaring, blot fordi enkelte standardkonti  

 inden for rammen udviser afvigelser.
Forklaring på afvigelser for hele rammen  

 kan dog tage udgangspunkt i mer- eller mindreforbrug på standardkonti.
 6. Vedrørende driftsindtægter afgives der  

 regnskabsmæssig forklaring, såfremt indtægterne pr. standardkonto afviger  

 væsentligt fra specifikationerne i Anmærkninger I til bevillingslovene.
 7. For anlægsbevillinger i form af enkeltprojekter og  

 puljebevillinger afgives regnskabsmæssig forklaring ved væsentlige afvigelser  

 mellem bevillings- og regnskabstal for det enkelte projekt, eller hvis der i  

 øvrigt er væsentlige projektændringer eller væsentlige ændringer med hensyn  

 til totaludgifter og færdiggørelsestidspunkt.
 For konti vedrørende rådighedsbevillinger afgives der regnskabsmæssig  

 forklaring ved merforbrug og væsentlige mindreforbrug i forhold til det  

 bevilgede.
 8. Der afgives endvidere regnskabsmæssig forklaring  

 såfremt:
- der er sket afvigelser fra bevillingsforudsætningerne (formål,  

 aktivitets-eller serviceniveau m.m.) - så vidt muligt udtrykt kvantitativt.
I  

 den forbindelse bør der redegøres for afvigelser fra de oplysninger om  

 udviklingen i aktivitet og ressourceforbrug, der er givet i tabelform, i  

 Anmærkninger II til finanslovforslaget for 1990.
 - der er sket ændringer i regnskabsmæssige principper, eller der har været  

 andre forhold, der har betydning for vurderingen af regnskabet for 1990,  

 herunder f.eks. væsentlige forskydninger på statuskontiene (90-99).
 - der i 1990 er sket forbrug af midler, der ifølge tillægsbevillingsloven  

 søges genbevilget.
 9. For nettostyrede statsvirksomheder redegøres for  

 afvigelser ud over de tilladte udsving i nettotal og for ændringer i forhold  

 til oplysningerne i Anmærkninger II til bevillingslovene om produktion,  

 produktivitet, afsætning og serviceniveauer m.v., (jf. bl.a. foran, pkt. 8)  

 samt i driftsresultatet.
 Der afgives en opstilling, der klart viser resultatet af årets  

 nettostyringsforløb, dvs. en specificeret redegørelse for afvigelser i  

 forhold til det forventede forløb i Anmærkninger II til  

 tillægsbevillingslovforslaget.
 Der afgives en oversigt over det akkumulerede udsving i forhold til  

 nettotallet.
10. For indtægtsdækket virksomhed oplyses der om  

 beregningen af årets endelige resultat, jf.
Finansministeriets cirkulære af  

 22. september 1988 om adgangen til at udføre indtægtsdækket virksomhed, §§ 18  

 og 22. Det oplyses særskilt hvor store udgifter og indtægter, der vedrører  

 aktiviteter undtaget fra reglerne om ikke-disponibel andel af omsætningen.
 Der oplyses om væsentlige ændringer i forhold til bevillingslovenes  

 oplysninger om aktiviteternes art og omfang.
 Der afgives forklaring, såfremt indtægter og/eller udgifter afviger  

 væsentligt fra bevillingerne eller den indtægtsdækkede virksomhed har givet  

 underskud.
 11. Det bemærkes, at statsrevisorerne som fast praksis  

 foretager påtale, hvis forklaringerne ikke er korrekte og fyldestgørende.
III.
Særlige specifikationer og bilag.
12. For udgifter bogført på hovedkonto  

 »Midlertidige kommissioner og udvalg« afgives der en oversigt over  

 hvert enkelt udvalg m.v., der har medført udgifter i finansåret over 100.000  

 kr.
Den officielle udvalgs- eller kommissionsbetegnelse bedes anvendt og dato  

 for nedsættelsen anført.
 13. Der afgives en korrigeret opsparingsoversigt i de  

 tilfælde, hvor opsparingssaldi er korrigeret som følge af mer- eller  

 mindreforbrug konstateret ved regnskabsaflæggelsen.
 14. Der afgives en korrigeret genbevillingsoversigt  

 for genbevillinger på anlægsområdet og for øvrige genbevillingsmuligheder  

 (herunder dispositionskonti vedrørende bevillinger med fastsat adgang til  

 kumulativ overførsel) i de tilfælde, hvor der ved regnskabsaflæggelsen er  

 foretaget regulering af genbevillingsbeløb.
 15. Der afgives oplysning om saldi vedrørende  

 udestående tilsagn pr. 31. december 1990 for tilskud (driftsbudgettet),  

 anlægstilskud, anlægsarbejder m.v. og udlån.
 16. Yderligere eksemplarer af nærværende  

 cirkulæreskrivelse kan rekvireres ved henvendelse til Rigsrevisionens 1.  

 kontor, tlf. 33 92 84 00, lokal 28580.
J.
Mohr.
 /Morten Levysohn.
