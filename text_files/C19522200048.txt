 Fastsat af lærlingerådet i henhold til § 19, stk. 5, i lov nr. 120 af 7.  

 maj 1937.
 I henhold til § 19, stk. 5, i lov af 7. maj 1937 om lærlingeforholdet er  

 det bestemt, at for så vidt et fagligt udvalg skønner det formålstjenstligt,  

 at der indenfor et fag fastsættes regler for, hvori uddannelsen skal bestå,  

 kan udvalget, når 2/3 af medlemmerne er enige derom, gøre indstilling i så  

 henseende til lærlingerådet.
 For så vidt rådet herefter fastsætter sådanne regler, er disse bindende  

 for fagets læremestre.
 Efter at lærlingerådet fra fællesudvalget for snedkerfaget og dermed  

 beslægtede fag har modtaget indstilling om reglerne for uddannelse af  

 lærlinge indenfor korkskærerfaget, fastsætter lærlingerådet herved i henhold  

 til den rådet således tillagte bemyndigelse nedenstående uddannelsesregler,  

 som angiver mindstemålet for uddannelsen i faget.
 Lærlingen skal foruden at kunne udføre sin svendeprøve efter endt læretid  

 kunne påtage sig at udføre almindeligt godt arbejde ved strimle-, bor- og  

 cirkelmaskine.
Uddannelsen skal derfor tilrettelægges således, at lærlingen 1. ved opskæring og sortering får kendskab til korkens  

 bedst mulige anvendelse, 2. lære indstilling og opretning af de forskellige  

 maskiner og knive 3. får forsvarligt kendskab til slibning og afdrejning  

 af strimle- og cirkelkniv, borpiber og håndknive.
 Lærlingerådet, den 23. juni 1952.
 Jacobi.
/Chr.
Lund.
