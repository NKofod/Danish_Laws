Landsskatteretskendelse vedr.
Fond - driftsudgifter Klagen vedrører spørgsmålet  

 om, hvorvidt udgifter afholdt af fonden vedrørende de af fonden ejede  

 sommerhuse kan fratrækkes som driftsudgifter ved opgørelsen af den  

 skattepligtige indkomst.
Landsskatterettens afgørelse Indkomståret 2001 Skattepligtig indkomst Skattemyndigheden har ikke  

 godkendt fradrag for udgifter vedrørende fondens sommerhuse og har derfor  

 forhøjet fondens skattepligtige indkomst med 381.309 kr.
 Landsskatteretten stadfæster  

 den påklagede ansættelse.
Sagens oplysninger As Familiefond (herefter  

 fonden) er stiftet i 1977, og består i henhold til fundatsens § 2 af 2  

 afdelinger,  

 hvoraf Afdeling 1 benævnes Familieafdelingen og Afdeling 2 benævnes  

 Forskningsafdelingen.
 Fonden anvender kalenderåret  

 som indkomstår.
 Fonden er i det omhandlede  

 indkomstår ikke omfattet af lov om erhvervsdrivende fonde.
 Fondens formål er ifølge  

 fundatsens § 3 følgende:
 3.1 Fondets formål er i  

 overensstemmelse med de i nærværende fundats indeholdte forskrifter:
3.1.1 at forvalte den  

 kapital, som er tilfaldet fondet ved stiftelsen og ved stifterens død eller,  

 som på anden vis tilfalder fondet; 3.1.2 at uddele afkast af  

 kapitalen til sociale, almennyttige, uddannelsesmæssige, videnskabelige og  

 erhvervsrettede formål; og 3.1.3 til videreførelse af  

 erhvervsaktiviteter, som er tilfaldet fondet ved stifterens død, at drive  

 landbrug,  

 udlejning af fast ejendom og, som moderfond, at drive kapitalforvaltning.
 Bestemmelsen i 3.1.3 ovenfor  

 er ikke til hinder for, at fondet helt eller delvist afvikler sine  

 erhvervsaktiviteter  

 og reinvesterer den derved frigjorte kapital i ikke-erhvervsmæssige aktiver.
 3.2 Familieafdelingens  

 uddelingsformål søges opfyldt ved:
3.2.1 primært at yde støtte  

 og opmuntringslegater til stifterens familie og venner.
Dog kan der ikke ydes  

 støtte til stifteren eller andre bidragydere eller stifterens eller andre  

 bidragyderes samlevende ægtefælle eller børn, der er sambeskattet med  

 stifteren  

 eller andre bidragydere;  Under fundatsens afsnit V,  

 Fondets formue, er der om de omhandlede sommerhuse, beliggende i X, anført  

 følgende i § 7:
( ) 7.5 Den til fondet  

 testamenterede sommerhusejendom Lyngbakken beliggende Nordhusvej 30 og 32,  

 Tisvildeleje (matr.nr. 10 as, 10 c og 10 d) kan kun stilles til rådighed for  

 den af fundatsens § 3.2.1 omfattede personkreds. ( ) ( ) Ved opgørelsen af den  

 skattepligtige indkomst for indkomståret 2001 er der medregnet driftsresultat  

 vedrørende de omhandlede sommerhuse med - 381.309 kr.
 Driftsresultatet er opgjort  

 som følger:
Lejeindtægter 16.085 kr.
Elektricitet - 3.222 kr.
Forsikring - 15.992 kr.
Ejendomsskatter - 119.518 kr.
Falck Securitas - 4.061 kr.
Rengøring - 12.530 kr.
Olie - 25.575 kr.
Telefon Gartner - 3.451 kr.
 - 73.343 kr.
Småanskaffelser under kr.  

 9.500 0 kr.
Reparation og  

 vedligeholdelse - 133.226 kr.
Diverse Revisor - 476 kr.
 6.000 kr.
Ejendomsomkostninger i alt - 397.394 kr.
Driftsresultat - 381.309 kr.
 Fonden har i indkomståret  

 2001 stillet sommerhuset til rådighed for personer omfattet af fundatsens §  

 3.2.1  

 i i alt 51 dage, der alle vedrører personer, som ikke er skattepligtige til  

 Danmark.
Landsskatteretten har den 14.  

 december 2005 afsagt kendelse i j.nr. 2-2-1859-0142 og 2-2-1859-0150  

 vedrørende  

 skatteansættelserne af fonden for indkomstårene 1999 og 2000. Ved kendelsen  

 blev fonden ikke anset for at drive erhvervsvirksomhed med udlejning af de  

 omhandlede sommerhuse.
På baggrund af ordlyden af fundatsen fandt  

 Landsskatteretten, at udgifterne afholdt i forbindelse med, at sommerhusene  

 stilles til rådighed for personkredsen omfattet af fundatsens § 3.2.1., må  

 anses for uddeling, hvorfor udgifterne ikke er fradragsberettigede som  

 driftsudgifter, men alene fradragsberettigede som uddelinger i det omfang,  

 der  

 er hjemmel hertil i fondsbeskatningslovens § 4.
Den kommunale skattemyndigheds afgørelse For indkomståret 2001 er den  

 skattepligtige indkomst nedsat med 16.085 kr., og forhøjet med 397.394 kr.,  

 idet ejendomsomkostningerne ved sommerhuset ikke er anset for  

 fradragsberettigede driftsudgifter.
 Udgifterne kan ikke godkendes  

 som fradragsberettigede driftsomkostninger, jf. statsskattelovens § 6, stk.  

 1,  

 litra a, idet der ikke er tale om erhvervsmæssig aktivitet, da udgifterne  

 afholdes som følge af fondets formål: at stille sommerhuset til rådighed for  

 familie og venner, jf. fondets fundats §§ 3.2.1 og 7.5.
Fondets besiddelse af  

 sommerhusejendommen kan i forhold til fondsbeskatningsloven ikke betragtes  

 som  

 erhvervsmæssig virksomhed.
De udgifter, der afholdes i relation til  

 sommerhuset, er en følge af, at fondet ifølge vedtægterne har til formål at  

 stille sommerhuset til rådighed for stifterens familie og venner.
Spørgsmålet  

 om fradragsret for udgifter til opfyldelse af fondes formål skal afgøres  

 efter  

 fondsbeskatningslovens § 4, jf.
TfS 1988.554. Da sommerhuset alene skal  

 stilles  

 til rådighed for familie og venner, er der tale om uddelinger til  

 vedtægtsmæssige formål, der ikke er almennyttige, jf. fondsbeskatningslovens  

 §  

 4, stk. 2, hvor fradragsretten for uddelinger er betinget af skattepligt for  

 modtager.
For indkomståret 2001 har det  

 kostet fondet 397.394 kr. at stille sommerhuset til rådighed for stifterens  

 familie og venner.
Sommerhuset er i året alene blevet benyttet af stifterens  

 familie, der for benyttelsen har betalt i alt 16.085 kr.
Der er uddelt ophold  

 i  

 sommerhuset i i alt 51 dage.
Samtlige 51 dage er uddelt til udlændinge.  

 Fradrag  

 for uddelinger efter fondsbeskatningslovens § 4, stk. 2, kan herefter opgøres  

 til (51  51/51 x (397.394 minus 16.085)) kr., lig med 0 kr.
Det  

 selvangivne fradrag  

 for uddelinger efter § 4, stk. 1, er på baggrund heraf forhøjet med 37.003  

 kr.
Klagerens påstand og argumenter Repræsentanten har principalt  

 nedlagt påstand om godkendelse af fradrag for nettoresultatet af  

 sommerhusejendommen med 381.309 kr., og subsidiært nedlagt påstand om fradrag  

 for den forholdsmæssige del af de 381.309 kr., som kan henføres til de  

 ikke-udlejede perioder af indkomståret 2001.
Om fondens formål har  

 repræsentanten bl.a. anført, at fondens formål efter fundatsens § 3.1.3 er at  

 videreføre erhvervsaktiviteter, der er tilfaldet fonden, herunder udlejning  

 af  

 fast ejendom.
Den omhandlede ejendom er omfattet heraf.
Efter vedtægternes §  

 7.5 kan ejendommen kun stilles til rådighed for stifterens familie og venner.  

 Fondens formål er således at udleje ejendommen til en forholdsvis snæver  

 kreds.  

 Det er den enkelte brugers aftale med fonden om en tidsbestemt brugsret, der  

 er  

 en opfyldelse af fondens formål.
Omkostninger forbundet med indgåelse af de  

 enkelte aftaler med fonden om en tidsbestemt brugsret vil være omkostninger  

 til  

 direkte varetagelse af fondens formål.
I det omfang fonden ikke opnår  

 markedsværdien ved udlejningen, sker der en uddeling.
Det er ikke fondens  

 direkte formål at vedligeholde ejendommen.
Om driften af  

 sommerhusejendommen har repræsentanten bl.a. anført, at udgifterne til  

 vedligeholdelse mv. er afholdt for at sikre driften af ejendommen, og dermed  

 fonden.
Udgifterne er i det væsentlige nødvendige udgifter for at undgå  

 ejendommens forfald.
Fonden har pligt til at drive ejendommen forsvarligt  

 uanset vedtægternes formålsbestemmelse om, at kun en begrænset personkreds  

 kan  

 få brugsret til ejendommen.
Hvis ejendommen ikke blev drevet forsvarligt og  

 udgifter ikke blev afholdt til vedligeholdelse, ville det blive påtalt af  

 fondsmyndigheden, Civilstyrelsen, og bestyrelsen kan ifalde erstatningsansvar  

 efter fondslovens regler om misligholdelse af fondens formueforvaltning.
Hvem  

 der konkret kan opnå rådighed over ejendommen er fondsretligt og  

 realøkonomisk,  

 og dermed også skatteretligt, helt sekundært.
Det afgørende er, at ejendommen  

 skal vedligeholdes, så udlejning kan finde sted, og værdien bevares.
Til støtte for den principalt  

 nedlagte påstand har repræsentanten bl.a. anført, at de omhandlede  

 sommerhusudgifter er løbende vedligeholdelses- og reparationsudgifter, som er  

 nødvendige af hensyn til sommerhusets fremtidige drift.
Driften af  

 sommerhuset  

 er endvidere nødvendig af hensyn til fondets varetagelse af sit formål, som  

 bl.a. er udlejning af fast ejendom, herunder at stille sommerhusejendommen  

 til  

 rådighed for stifterens familie og venner.
Det følger af de almindelige  

 regler for opgørelse af fondes indkomst, jf. fondsbeskatningslovens § 3, stk.  

 1, at fonde mv. kan fradrage driftsomkostninger ved opgørelsen af indkomsten  

 og  

 kan foretage skattemæssige afskrivninger på aktiver, der anvendes i den  

 skattepligtige virksomhed.
Der gælder endvidere for fonde et udvidet  

 driftsomkostningsbegreb, jf. ligningsvejledningen for 1999, afsnit S.H.16.2.  

 Begrebet betyder, at udover normale erhvervsmæssige udgifter, vil udgifter,  

 der  

 er forbundet med fondets formål og virksomhed, kunne fradrages.
Dette selv om  

 udgifterne ikke medgår til at erhverve, sikre og vedligeholde indkomsten.
Forståelsen af, hvad der kan  

 godkendes som driftsomkostninger for fonde må i vidt omfang afpasses efter,  

 at  

 fondes karakter og formål på en række punkter er meget anderledes end  

 selskabers, jf. ligningsvejledningen for 1999, afsnit S.H.1.1. Dette forhold  

 medfører, at også udgifter, der normalt er uden skattemæssig betydning, men  

 som  

 sikrer formålets opfyldelse, kan fradrages ved indkomstopgørelsen.
Dette  

 støttes af det i afsnit S.H.16.3. anførte: "Udover sædvanlige  

 erhvervsmæssige udgifter vil således også udgifter forbundet med fonds- eller  

 foreningsvirksomheden kunne fradrages.
Som eksempler kan nævnes en stiftelses  

 udgifter til drift af stiftelsens friboliger eller en ikke-erhvervsdrivende  

 forenings omkostninger til kontorhold". Der ses ikke nogen principiel  

 forskel mellem, om det er en stiftelse, der afholder udgifter til drift af  

 friboliger,  

 eller om det er en fond, der afholder udgifter til fondets sommerhus, som er  

 til rådighed for en begrænset personkreds mod betaling af en favørleje.  

 Derfor  

 må de to situationer behandles ens, og følgelig må driftsomkostningsfradrag i  

 fondet anerkendes.
For så vidt angår  

 afgrænsningen mellem driftsomkostninger og uddelinger henvises til et  

 ministersvar  

 gengivet i Folketingstidende 1985/1986, tillæg B, sp. 878, hvori er anført,  

 at  

 "Generelt kan det formentlig siges, at som driftsomkostninger kan  

 fradrages  

 udgifter, som afholdes for at sikre eller muliggøre, at fonden eller  

 foreningen  

 kan varetage sine formål ifølge vedtægterne.
Ved uddelinger forstås derimod  

 den  

 disposition, hvorved fonden eller foreningen rent faktisk varetager sit  

 formål.  

 Forholdet mellem driftsomkostninger og uddelinger svarer omtrent til, at et  

 selskab afholder driftsomkostninger eller foretager afskrivningsberettigede  

 investeringer, bl.a. for at bringe sig i stand til at foretage (forøgede)  

 udlodninger til sine indskydere." Selvom det ikke fremgår af  

 cirkulæret af 19. marts 1996 eller af ligningsvejledningen, må det med  

 henvisning til cirkulære af 19. august 1992, pkt. 16.2, gøres gældende, at  

 der  

 er en formodning for, at en fonds fordeling af udgifter mellem  

 driftsomkostninger  

 og uddelinger er korrekt, og at såfremt en fond ikke skifter  

 opgørelsesprincip  

 fra år til år mht. karakteristikken af en udgift, vil der ikke være grund til  

 nærmere prøvelse af fondets vurdering af udgiften.
I nærværende sag er  

 sommerhusdriften konkret inden for fondets formål.
Iværksættelse af  

 vedligeholdelse  

 og reparationer mv., herunder tillige småanskaffelser, samt udgifter afholdt  

 til rengøring og betaling for el, varme, forsikringer og ejendomsskatter er  

 helt grundlæggende for, at sommerhuset fortsat kan drives og være beboeligt.  

 Dermed er afholdelse af udgifterne også nødvendig for, at der fortsat kan ske  

 udlejning af sommerhuset.
Denne ydelse af ophold er netop dispositionen, som  

 sikrer,  

 at fondet varetager sine formål ifølge vedtægterne, jf. ordlyden af det  

 ovenfor  

 nævnte ministersvar.
Omkostningerne er således nødvendige af hensyn til  

 fondets  

 fremtidige drift og opfyldelse af sit formål.
Samme kriterier for  

 afgrænsning mellem uddelinger og driftsomkostninger ses af afgørelsen  

 refereret  

 i TfS 1988.437 om selvejende kollegier.
Udgifter til forbedringer kunne  

 fratrækkes som uddeling, mens vedligeholdelsesudgifter kunne fratrækkes som  

 driftsomkostninger, selvom de ikke var afholdt med henblik på at erhverve,  

 sikre eller vedligeholde driften af kollegiet, blot de var nødvendige af  

 hensyn  

 til kollegiets fremtidige drift.
 Der foreligger en direkte og  

 umiddelbar forbindelse mellem afholdelsen af de omhandlede udgifter og  

 erhvervelsen af indkomsten, som netop begrunder et fradrag for disse  

 udgifter.
 Til støtte for den subsidiært  

 nedlagte påstand har repræsentanten bl.a. anført, at samtlige de udgifter,  

 der  

 er afholdt, såsom elektricitet, forsikringer, ejendomsskatter mv., er vitale  

 for driften af sommerhuset og derfor principielt nødvendige for, at fondet  

 kan  

 varetage sine formål, som bl.a. er udlejning til en begrænset personkreds.
Såfremt skattemyndighedernes  

 argumentation vedrørende sondringen mellem uddeling og driftsomkostning  

 følges,  

 er det alene ejendomsomkostningerne, der forholdsmæssigt vedrører de konkrete  

 udlejningsperioder, der kan anses for afholdt med henblik på at realisere  

 fondets formål og dermed anses for at være uddelinger.
Ejendomsomkostninger,  

 der forholdsmæssigt vedrører udlejningsdagene, 51/365 dage i 2001, kan anses  

 for uddelinger.
De øvrige omkostninger, som forholdsmæssigt må fordeles på de  

 ikke-udlejede perioder, må anses for driftsomkostninger.
Det bestrides i øvrigt  

 generelt og særligt i relation til den subsidiært nedlagte påstand, at  

 sommerhusudgifterne  

 kan karakteriseres som ekstern uddeling.
Udgifterne er foretaget med  

 forventning om modydelse i form af et driftssikkert sommerhus og afkast af  

 lejeindtægt, uanset at der var tale om favørleje.
Landsskatterettens bemærkninger og begrundelse Fonden kan ikke anses at  

 drive erhvervsmæssig virksomhed med udlejning af det omhandlede sommerhus,  

 som  

 i stedet må betragtes som en del af fondens formueplacering.
 Fonde kan foretage fradrag  

 for driftsomkostninger i samme omfang som de tilsvarende udgifter er  

 fradragsberettigede for aktieselskaber, jf. fondsbeskatningslovens § 3, stk.  

 1.  

 Driftsudgifter defineres som udgifter, der er afholdt for at erhverve, sikre  

 og  

 vedligeholde indkomsten, jf. statsskattelovens § 6, stk. 1, litra a, jf.  

 selskabsskattelovens § 8, jf. fondsbeskatningslovens § 3, stk. 1. Der skal  

 således foreligge en direkte og umiddelbar forbindelse mellem afholdelsen af  

 udgiften og erhvervelsen af indkomsten, såfremt udgiften skal klassificeres  

 som  

 driftsudgift.
 I praksis gælder der  

 imidlertid et udvidet driftsomkostningsbegreb for fonde, idet der kan  

 godkendes  

 fradrag for omkostninger, der knytter sig direkte til fondens virksomhed, og  

 som er nødvendige af hensyn til driften af denne.
Fonde kan endvidere foretage  

 fradrag for visse uddelinger, jf. fondsbeskatningslovens § 4, i det omfang,  

 uddelingerne enten er almenvelgørende eller modtagerne er skattepligtige af  

 uddelingerne.
Uddelinger defineres i denne forbindelse som ydelser, der  

 afholdes med henblik på at realisere de formål, der fremgår af fundatsen for  

 fonden På baggrund af ordlyden af  

 fundatsen, må det forhold, at fonden stiller sommerhuset til rådighed for  

 personkredsen omfattet af § 3.2.1., anses for uddeling omfattet af fundatsens  

 §  

 3.2.1., idet udgifterne må anses for afholdt til varetagelse af fondens  

 formål og  

 ikke for at sikre driften af fonden.
 De udgifter, der kan henføres  

 til disse uddelinger, er dermed fradragsberettigede i det omfang, der er  

 hjemmel hertil i fondsbeskatningslovens § 4.
 Eftersom uddelingerne ikke  

 kan anses at være almenvelgørende, er udgifterne alene fradragsberettigede i  

 det omfang, modtagerne af uddelingerne er skattepligtige heraf i henhold til  

 kildeskattelovens § 1 eller § 2.
 Retten kan herefter tiltræde  

 den kommunale skattemyndigheds fordeling af udgifterne mellem  

 fradragsberettigede  

 uddelinger i henhold til fondsbeskatningslovens § 4, stk. 2, og  

 ikke-fradragsberettigede udgifter, hvorfor den påklagede ansættelse  

 stadfæstes.
