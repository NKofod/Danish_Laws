 § 1.  Fra den 1. april 1975 at regne foretages  

 følgende ændring i landets inddeling i skyldkredse: Værløse vurderingskreds  

 overføres fra Københavns amts søndre skyldkreds til Københavns amts nordre  

 skyldkreds.
 § 2.  Fra den 1. april 1975 at regne foretages  

 endvidere følgende ændringer i landets inddeling i vurderingskredse:
 1. Skyldkredsen for København og Frederiksberg.
 Frederiksberg vurderingskreds deles i 2 vurderingskredse, der benævnes  

 Frederiksberg vestre vurderingskreds, og Frederiksberg østre vurderingskreds,  

 således at området vest for Nordre og Søndre Fasanvej udgør Frederiksberg  

 vestre vurderingskreds, og området øst for Nordre og Søndre Fasanvej udgør  

 Frederiksberg østre vurderingskreds.
 2. Københavns amts søndre skyldkreds.
 Hvidovre vurderingskreds deles i 2 vurderingskredse, der benævnes Hvidovre  

 nordre vurderingskreds og Hvidovre søndre vurderingskreds.
 Hvidovre nordre vurderingskreds omfatter den del af Hvidovre ejerlav, der  

 er beliggende nord for en linie, der strækker sig fra grænsen til Københavns  

 kommune ad Vallensbæk-jernbanelinien, til denne krydser Gammel Køge Landevej,  

 og derfra videre mod øst ad Gammel Køge Landevej til Avedøre ejerlav.
 Hvidovre søndre vurderingskreds omfatter den del af Hvidovre ejerlav, der  

 er beliggende syd for ovennævnte linie tilligemed Avedøre ejerlav.
 Høje-Tåstrup vurderingskreds deles i 2 vurderingskredse, der benævnes  

 Høje-Tåstrup vestre vurderingskreds og Høje-Tåstrup østre vurderingskreds.
 Høje-Tåstrup vestre vurderingskreds omfatter ejerlavene Baldersbrønde,  

 Fløng Hede, Kallerup Gårde, Katrinebjerg Hovedgård, Sengeløse, Vasby og  

 Vridsløsemagle, samt den under Høje-Tåstrup kommune hørende del af Store-Hede  

 og Thorslundemagle samt Reerslev sogn og den under Høje-Tåstrup kommune  

 hørende del af Fløng sogn.
 Høje-Tåstrup østre vurderingskreds omfatter ejerlavene Høje-Tåstrup,  

 Klovtofte, Kraghave og Tåstrup-Valby.
 Brøndbyernes vurderingskreds og Glostrup vurderingskreds sammenlægges til  

 en vurderingskreds, der benævnes Brøndby-Glostrup vurderingskreds og omfatter  

 Brøndby og Glostrup kommuner.
 § 3.  Endvidere ændres betegnelsen af Smørum herreds  

 søndre vurderingskreds, der nu omfatter Albertslund og Ledøje-Smørum  

 kommuner, til Albertslund-Ledøje-Smørum vurderingskreds.
 Finansministeriet, den 20. december  

 1974.
 Anders Andersen.
