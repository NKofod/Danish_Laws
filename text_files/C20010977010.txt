Cirkulæreskrivelse til politi og anklagemyndighed om fælles  

 udtalelse fra Dyreværnsrådet og Det Veterinære Sundhedsråd om udendørs hold  

 af  

 dyr i vinterperioden og i perioder med vinterlignende vejr Vedlagt sendes til  

 orientering en fælles udtalelse fra Dyreværnsrådet og Det Veterinære  

 Sundhedsråd om udendørs hold af dyr i vinterperioden og i perioder med  

 vinterlignende vejr.
 De udtalelser, som begge råd  

 tidligere har afgivet om samme emne, erstattes af denne udtalelse.
 Udtalelsen skal bidrage til  

 fortolkning af dyreværnslovens § 3, stk. 1, hvoraf det blandt andet fremgår,  

 at  

 dyr skal sikres mod vejr og vind i overensstemmelse med deres behov.
 Det fremgår af udtalelsen,  

 at en række betingelser skal være opfyldt for alle udegående husdyr, herunder  

 heste, kvæg, får, geder og fjerkræ. Blandt andet skal dyrene altid have  

 adgang  

 til læskur eller bygning, hvor alle dyr samtidig kan hvile på et tørt, strøet  

 leje.
 Kravet om læskur eller  

 bygning kan dog fraviges under visse forudsætninger for fåreracer og nærmere  

 angivne heste- og kvægracer.
 Justitsministeriet skal  

 henlede opmærksomheden på, at en vurdering af, om forudsætningerne for en  

 fravigelse af kravet om læskur er til stede, bør baseres på de konkrete  

 forhold, hvorunder dyrene holdes, herunder størrelsen af arealet og  

 tilstedeværelsen af naturlige læmuligheder og en veldrænet bund.
Justitsministeriet, den 20. december  

 2001 Christina Toftegaard Nielsen Bilag Udtalelse om udendørs hold af dyr i  

 vinterperioden og i perioder med vinterlignende vejr På et møde den 10. oktober  

 2001 mellem Det Veterinære Sundhedsråd og Dyreværnsrådet blev der opnået  

 enighed om, at de to råd i fællesskab skulle afgive en udtalelse om udendørs  

 hold af dyr i vinterperioden og i perioder med vinterlignende vejr.
 Den fælles udtalelse afløser  

 for Det Veterinære Sundhedsråds vedkommende den generelle udtalelse, som blev  

 bragt i forordet til Det Veterinære Sundhedsråds årsberetning for året 1993,  

 og  

 for Dyreværnsrådets vedkommende udtalelserne af 12. november 1996 og 14.  

 marts  

 1997.
 Dyreværnsrådet og Det Veterinære Sundhedsråd udtaler  

 herefter følgende:
Det følger af  

 dyreværnslovens § 3, stk. 1, at rum eller arealer, hvor dyr holdes, skal  

 indrettes på en sådan måde, at dyrets behov tilgodeses, jf. dyreværnslovens §  

 2. Det skal herunder sikres, at dyret har den fornødne bevægelsesfrihed også  

 under optagelse af foder og drikke og ved hvile.
Dyr skal endvidere sikres  

 mod  

 vejr og vind i overensstemmelse med deres behov.
 De to råd er enige om, at  

 følgende betingelser skal være opfyldt for alle udegående husdyr, herunder  

 heste, kvæg, får, geder og fjerkræ:
Dyrene skal være forberedt  

 på at gå ude i vinterperioden og i perioder med vinterlignende vejr, hvilket  

 betyder, at de skal have udviklet et kraftigt og tæt hårlag eller fjerdragt,  

 og  

 de skal være ved godt huld.
Dyrene skal i vinterperioden og i perioder med  

 vinterlignende vejr tilføres supplerende foder, så det gode huld opretholdes.
 Der skal hele tiden være  

 adgang til frisk drikkevand.
De arealer, som udegående  

 dyr opholder sig på i vinterperioden og i perioder med vinterlignende vejr,  

 skal i størrelsen være afpasset efter antallet af dyr samt være så store, at  

 der altid er græsdækkede arealer, som dyrene ikke har trådt op.
Det bør  

 sikres,  

 at foderpladser og vandingssteder er placeret i en sådan afstand fra dyrenes  

 hvileområde, at arealet mellem disse kan holdes græsdækket.
 Udegående dyr skal i  

 vinterperioden og i perioder med vinterlignende vejr have adgang til læskur  

 eller bygning, hvor alle dyr samtidigt kan hvile på et tørt, strøet leje.
Kravet om læskur eller  

 bygning kan fraviges under forudsætning af, at dyrene holdes på store  

 arealer,  

 hvorpå der er en beplantning, som yder en høj grad af både læ og beskyttelse  

 mod nedbør og har en særligt veldrænet bund (f.eks. et tykt lag grannåle).  

 Kravet  

 om læskur eller bygning kan alene under disse forudsætninger fraviges for dyr  

 af hesteracerne Islandsheste og Shetlandsponyer, kvægracerne Skotsk  

 Højlandskvæg, Angus, Galloway og Hereford samt alle fåreracer.
For heste og  

 kvæg skal der være tale om dyr af rene racer med stambog, eller dyr som  

 dokumenterbart er mindst 7/8-rene racedyr.
 Afslutningsvis skal det  

 understreges, at udegående dyrs velfærdsmæssige forhold kan variere meget og  

 må  

 derfor i visse tilfælde underkastes en konkret sagkyndig undersøgelse for at  

 vurdere, om alle forudsætninger er tilgodeset.
