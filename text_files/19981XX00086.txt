Skriftlig fremsættelse (5. november  

 1998) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om Danmarks Evalueringsinstitut.
(Lovforslag nr.
L 81).
 Formålet med lovforslaget er først og  

 fremmest at bidrage til yderligere udvikling og sikring af kvaliteten af  

 uddannelser og undervisning mv. på alle niveauer i uddannelsessystemet.  

 Regeringen finder, at oprettelse af et nationalt institut til at  

 udføre evalueringer er et velegnet instument hertil.
 Instituttet foreslås oprettet som en  

 selvstændig, statslig institution under Undervisningsministeriet, der  

 ledes af en bestyrelse.
Tre overordnede hensyn ligger til grund for  

organiseringen af instituttet reel uafhængighed i evalueringsvirksomheden samspil mellem instituttets overordnede prioritering og  

 Undervisningsministeriets virksomhed - med respekt for instituttets  

 uafhængige status samarbejde mellem instituttet og uddannelsessystemets interessenter i  

 bred forstand Instituttet får til opgave at foretage:
 Evalueringer på langs og på tværs i  

 uddannelsessystemet, af såvel uddannelser og undervisning som af  

 sammenhæng mellem niveauer mv.
Evalueringer,  der omfatter såvel proces som resultater af  

 uddannelse og undervisning Evalueringer, der bygger på selvevalueringer, og dermed  

 bidrager til  refleksion i miljøerne om indhold og processer Evalueringer,  der skal følges op af den myndighed, der har  

 ansvaret på det pågældende område, forstået  

 således,  at vedkommende er  forpligtet til at  forholde sig til  

 evalueringsresultaterne og agere.
Det betyder ikke nødvendigvis at  

 gennemføre de forslag mv., en evalueringsrapport anbefaler, men at der  

 skal  være dialog mellem den eller de uddannelsesansvarlige og  

  relevante parter om, hvad det vil være hensigtsmæssigt at  

  foretage i anledning af en evaluering.
I undtagelsestilfælde, hvor  

 reglerne om opfølgning ikke følges, skal der , bortset fra  

 på universitetsområdet mv., kunne gives påbud om  

 opfølgning.
 Evalueringer skal spille tæt sammen med og understøtte  

 såvel det igangværende som fremadrettede  

 kvalitetsudviklingsarbejde på alle niveauer i uddannelsessystemet.  

 Resultater af evalueringer kan være en god lejlighed til at (re)vurdere  

 regler for kvalitetsudvikling inden for såvel de enkelte  

 uddannelsesområder som på tværs af områderne.  

 Lovforslaget giver en generel hjemmel på tværs af  

 uddannelsesområderne til, at der fastsættes regler om evaluering  

 og opfølgning herpå og kvalitetsudvikling.
Evalueringsinstituttet  skal også fungere som et centralt videncenter for evaluering og  

 kvalitetsudvikling bruge disse erfaringer til løbende fornyelse af egen  

 virksomhed, herunder udvikle en række  forskellige  

 evalueringsværktøjer, der kan anvendes varieret og informere offentligheden om sin aktivitet og føre  

 løbende dialog med uddannelsesinteressenter i bred forstand og  

 forskningsmiljøer, der beskæftiger sig med evalueringsvirksomhed  

 på forskellig måde.
Evalueringsområdet er meget bredt, idet  

 antallet af uddannelser og fag er særdeles omfattende.
Lovforslaget  

 fastslår, at det obligatoriske område for instituttets virksomhed  

 er uddannelser under Undervisningsministeriet - uanset om  

 Undervisningsministeriet har Aejerskab@ til de institutioner, hvor  

 uddannelsesvirksomheden foregår.
Friskolers og private grundskolers  

 samt efterskolers, husholdningsskolers og håndarbejdsskolers deltagelse  

 er frivillig for så vidt angår grundskoleuddannelsen, men  

 forventningen er, at de frie grundskoler indgår i evalueringerne  

 på lige fod med andre skoler.
Inden for det obligatoriske evalueringsområde er det  

 tanken at iværksætte evalueringsvirksomheden i faser.  

 Første fase skal omfatte folkeskolen, kompetencegivende  

 ungdomsuddannelser og de videregående uddannelser.
I senere faser skal  

 området udvides til at omfatte al voksen- og efteruddannelse mv. inden  

 for Undervisningsministeriets område.
 Efter lovforslaget kan evalueringsinstituttet også  

 evaluere uddannelser og institutioner, der hører under andre  

 ministeriers område, når der indgås aftale herom.  

 Evalueringsinstituttet kan ligeledes udføre rekvirerede evalueringer  

 som indtægtsdækket virksomhed.
Driftsudgifterne til instituttet fastsættes  

 årligt på finansloven og afholdes af Undervisningsministeriet.  

 For 1999 ventes afsat et samlet beløb til evalueringer på 28  

 mio. kr.
For år 2000 og følgende år ventes afsat et  

 beløb på 43 mio. kr.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til velvillig behandling i det høje Ting.
