Lov om ændring af lov om  

 svangerskabsafbrydelse (Sene provokerede aborter) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om svangerskabsafbrydelse, jf. lovbekendtgørelse nr. 633 af  

 15. september 1986, som senest ændret ved lov nr. 389 af 14. juni 1995,  

 foretages følgende ændringer:
 1. I § 3 indsættes som stk. 3:
»Stk. 3. Må fosteret antages at være levedygtigt, kan  

 tilladelse til svangerskabsafbrydelse kun gives, såfremt de i  

 stk. 1, nr. 3, nævnte omstændigheder med afgørende  

 vægt taler for det.« 2. I § 8 indsættes efter stk. 3 som nyt stykke:
»Stk. 4. Forud for og efter indgrebet skal kvinden tilbydes en  

 støttesamtale.
Justitsministeren fastsætter de nærmere  

 regler herom.« § 2 Loven træder i kraft den 1. juli 2000.
Givet på Christiansborg Slot, den 31. maj  

 2000 Under Vor Kongelige Hånd og Segl Margrethe R.
