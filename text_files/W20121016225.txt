 Offererstatningslovens § 1, straffelovsovertrædelser begået i udlandet, nævnets j.nr. 12-520-23446 m.fl.
Ansøgerne søgte om erstatning efter at have været frihedsberøvede i over 6 måneder af pirater.
Ansøgerne var på ferie og sejlede på tidspunktet for gidseltagningens begyndelse i et privat dansk fartøj, men blev under den efterfølgende frihedsberøvelse flyttet til andre fartøjer, ligesom de en enkelt gang var på land.
Erstatningsnævnet afslog ansøgningerne.
Nævnet lagde vægt på, at straffelovsovertrædelsen ikke var begået i Danmark og fandt desuden ikke, at forholdet faldt under § 1, stk. 3, om strafbare forhold begået i udlandet.
