Teknisk forskrift om vandstandsalarmer i  

 fiskeskibe1 I medfør af § 3, § 17, stk. 5, og § 32 i lov nr. 900 af 16.  

 december 1998 om sikkerhed til søs, og i medfør af § 2, stk. 5,  

 § 6, § 11, stk. 2, og § 28 i lov nr. 98 af 12. marts 1980 om skibes sikkerhed  

 m.v., med senere ændringer og efter samråd med  

 Færøernes Landsstyre og Grønlands hjemmestyre,  

 fastsættes:
 § 1.  Forskriften gælder for fiskeskibe med  

 en bruttotonnage på 5 og derover eller Loa ´  

  B (angivet i meter) på 20 og derover, hvis køl er lagt eller  

 som var på et tilsvarende konstruktionsstadium på eller efter den  

 15. maj 1999.
 Stk. 2. For fiskeskibe bygget før den 15. maj  

 1999, gælder forskriften fra den 15. maj 2000.
 Stk. 3. Åbne fiskeskibe, hvor en eventuel  

 vandindtrængen umiddelbart vil kunne konstateres, er ikke omfattet af  

 forskriften.
 Stk. 4. Ved fiskeskib forstås et skib der anvendes  

 til erhvervsmæssig fangst af fisk, hvaler, sæler, hvalrosser,  

 skaldyr eller andre levende ressourcer fra havet, heri indbefattet skibe, der  

 forarbejder deres egen fangst, eller hvis nationalitetsbevis er forsynet med  

 havnekendingsnummer.
 § 2. Fiskeskibenes motorrum skal være  

 forsynet med en alarm, der aktiveres, når vandstandsniveauet i rummet  

 er over det normale.
 Stk. 2. Alarmenheden skal være anbragt ved  

 styrepladsen, og signalet skal kunne observeres visuelt og akustisk..
 § 3. Overtrædelse af § 2 straffes med  

 bøde, hæfte eller fængsel i indtil 1 år.
Stk. 2. Straffen kan stige til hæfte eller  

 fængsel i indtil 2 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 6. Såfremt overtrædelsen alene omfatter  

 lov om skibes sikkerhed m.v., kan der alene idømmes straf af  

 bøde eller hæfte.
 § 4. Forskriften træder i kraft den 15. maj  

 1999.
