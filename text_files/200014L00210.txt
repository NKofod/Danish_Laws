Betænkning afgivet af Socialudvalget den  

 7. december 2000 Betænkning over Forslag til lov om ændring af lov om  

 aktiv socialpolitik (Pligt for kommunerne til at lave skriftlige planer ved  

 aktiveringstilbud) [af  

 socialministeren (Henrik Dam Kristensen)] 1. Ændringsforslag Der er af socialministeren stillet et  

 ændringsforslag til lovforslaget.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i tre  

 møder.
Spørgsmål Udvalget har stillet et spørgsmål til  

 socialministeren til skriftlig besvarelse, som denne har besvaret.
Et af  

 udvalgets spørgsmål til socialministeren og socialministerens  

 svar herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (udvalget med undtagelse af  

 DF og CD) indstiller lovforslaget til vedtagelse med det stillede  

 ændringsforslag.
Venstre og Det Konservative Folkeparti støtter  

 lovforslaget, fordi lovforslaget bør give en besparelse på  

 kontanthjælpsområdet.
Partierne henviser i den sammenhæng  

 til socialministerens svar på bilag 6, som er optrykt som bilag til  

 betænkningen.
 Enhedslisten er glad for, at kontanthjælpsmodtagere  

 får ret til en handlingsplan, før de tvinges i aktivering.  

 Enhedslisten stillede allerede dette forslag, da lov om aktiv socialpolitik  

 var til behandling i 1997.
Enhedslisten er enig i, at man skal stå til  

 rådighed for arbejdsmarkedet, men er modstander af alle former for  

 tvangsaktivering.
Skal man arbejde, skal man have almindelige faglige  

 rettigheder som overenskomstmæssig løn, ret til at vælge  

 tillidsmand og sikkerhedsrepræsentant og ret til at være  

 repræsenteret i et samarbejdsudvalg.
Aktiverede  

 kontanthjælpsmodtagere har ingen af disse rettigheder.
 Enhedslisten synes, det er godt, at kommunerne skal give  

 tilbud om aktivering, men tilbud, man ikke kan takke nej til, er ikke tilbud.  

 Det er tvang.
Det er et fremskridt, at kontanthjælpsmodtagere, der  

 skal aktiveres, får ret til en regulær handlingsplan.  

 Handlingsplanen skal laves med udgangspunkt i den enkeltes ønsker og  

 forudsætninger og arbejdsmarkedets behov.
Den skal indeholde et  

 individuelt mål eller delmål i forhold til det ordinære  

 uddannelses- og arbejdsmarked og samtidig beskrive, hvorledes en konkret  

 aktivering bringer den aktiverede nærmere målet.
Det betyder, at  

 aktivering for aktiveringens skyld ikke længere kan finde sted.
 Et mindretal i udvalget (DF) indstiller  

 lovforslaget til forkastelse ved 3. behandling, men vil ved 2.  

 behandling stemme for det stillede ændringsforslag.
Dette lovforslag er betegnende for den usikkerhed, der  

 hidtil har været om kommunernes pligt til at udarbejde skriftlige  

 handlingsplaner ved aktiveringstilbud for kontanthjælpsmodtagere.
Dansk  

 Folkeparti er enig i, at en kortlægning af den enkelte  

 kontanthjælpsmodtagers forudsætninger og ressourcer kan  

 øge muligheden for en målrettet indsats, for at den  

 pågældende kan komme tilbage på arbejdsmarkedet.
Dansk  

 Folkeparti ser derfor positivt på ministerens ændringsforslag,  

 der indebærer, at de ledige kontanthjælpsmodtagere nu selv kan  

 bede kommunerne om at lave en plan for aktivering.
Dansk Folkeparti finder ikke, at den nye bestemmelse i sig  

 selv forbedrer metoderne i sagbehandlings- og aktiveringsindsatsen for de  

 kontanthjælpsmodtagere, der har problemer ud over ledighed.
Dansk  

 Folkeparti er derfor enig i følgende bemærkning, der  

 indgår i Kommunernes Landsforenings høringssvar: »Landsforeningen finder ikke, at lovgivningen om faste  

 og ens procedurekrav for sagsbehandlingen er hensigtsmæssig.
Det er  

 afgørende for effektiviteten, at redskabet handlingsplaner bruges,  

 hvor det vurderes relevant, og at fokus på skriftlige planer er  

 på deres kvalitative indhold og ikke på overholdelse af et  

 formelt krav.« Et andet mindretal i udvalget (CD) vil ved  

 3. behandling af lovforslaget stemme hverken for eller imod lovforslaget, men  

 vil ved 2. behandling stemme for det stillede ændringsforslag.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af udvalget:
Til § 1 1) Før det under nr.1 foreslåede § 9, stk. 2,  

 indsættes som nyt stykke:
» Bemærkninger Til nr. 1 Med ændringsforslaget får  

 kontanthjælpsmodtagere, der modtager hjælp på grund af  

 ledighed, ret til at få udarbejdet en skriftlig plan, hvis de beder  

 kommunen om det.
Sammenholdt med den gældende bestemmelse i lovens § 9,  

 stk. 1, betyder ændringsforslaget, at både kommunen og  

 kontanthjælpsmodtageren kan tage initiativ til, at der bliver  

 udarbejdet en plan.
Hensigten med ændringsforslaget er, at den enkelte i  

 højere grad medinddrages i aktiveringsindsatsen.
Hvis  

 kontanthjælpsmodtageren ønsker det, skal kommunen derfor lave en  

 plan i forbindelse med, at kommunen giver tilbud om aktivering.
Der er  

 imidlertid ingen formkrav til de skriftlige planer.
Hvis det er  

 åbenbart, at kontanthjælpsmodtageren kun kortvarigt modtager  

 kontanthjælp, f.eks. en ung, der ønsker at søge ind  

 på en uddannelse, er det tilstrækkeligt, at kommunen noterer den  

 pågældendes uddannelsesmål og det tidsmæssige  

 perspektiv herfor.
Økonomiske konsekvenser for det offentlige Ændringsforslaget skønnes ikke at have  

 økonomiske konsekvenser ud over de administrative.
De  

 økonomiske konsekvenser skal forhandles med de kommunale parter.
Administrative konsekvenser for det offentlige Ændringsforslaget skønnes at medføre  

 administrative merudgifter for kommunerne på 1,5 mio. kr. i 2001 og  

 hver af  BO-årene.
De administrative konsekvenser skal forhandles med  

 de kommunale parter.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 108 Bilagsnr.
Titel 1 Tidsplan for udvalgets behandling af lovforslaget 2 Høringssvar 3 Ændringsforslag, fra socialministeren 4 Spm. 1 om, hvor stor besparelse kommunerne vil få som følge  

 af lovforslaget, til socialministeren 5 Udkast til betænkning 6 Svar på spm. 1 om, hvor stor besparelse kommunerne vil få som  

 følge af lovforslaget, fra socialministeren Bilag 2 Et af udvalgets spørgsmål til socialministeren  

 og dennes svar herpå Spørgsmål 1 og socialministerens svar  

 herpå er optrykt efter ønske fra Venstre.
 Spørgsmål 1:
 Da lovforslagets virkning vil være at flere  

 hurtigere får ordinær beskæftigelse ønskes oplyst,  

 hvor stor en besparelse man beregner kommunerne vil få.
 Svar:
Lovforslaget skal medvirke til at skabe større  

 sammenhæng mellem tilbud og målsætning i  

 aktiveringsindsatsen.
Med en styrket målrettethed i indsatsen, der i  

 højere grad tager udgangspunkt i den enkeltes forudsætninger og  

 ressourcer, vil kvaliteten i aktiveringsindsatsen øges og  

 således medvirke til, at flere kontanthjælpsmodtagere får  

 et ordinært arbejde.
 Men i henhold til reglerne om det udvidede  

 totalbalanceprincip indgår en afledt effekt i form af ændret  

 adfærd  ikke i beregningerne af de økonomiske konsekvenser.  

 Derfor er der i forbindelse med lovforslaget kun beregnet administrative  

 konsekvenser.
 Falder kommunernes udgifter til kontanthjælp som  

 følge af lovforslaget, vil besparelsen imidlertid altid tilfalde  

 staten på grund af budgetgarantien.
 Budgetgarantien indgår således som et af  

 elementerne i koordineringen og samordningen af den samlede offentlige  

 økonomi og skal kompensere kommunerne for ændringer i udgifterne  

 på de budgetgaranterede områder.
Hvis udgifterne til de budgetgaranterede områder,  

 herunder kontanthjælp, stiger i forhold til niveauet året  

 før, vil kommunerne under et blive kompenseret for stigningen i  

 forhold til året før.
Omvendt vil et fald i udgifterne på  

 de budgetgaranterede områder betyde, at kommunerne under et får  

 reguleret tilskuddet svarende til faldet i udgifterne i forhold til  

 året før.
