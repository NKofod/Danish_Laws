Nyt om arbejdsskader - Arbejdsskadestyrelsen  

 skal underrettes om dødsfald Baggrund Arbejdsskadestyrelsen modtager hvert år underretning  

 om cirka 800 dødsfald.
Typisk modtager vi oplysninger om  

 dødsfald fra politiet, efterladte, læger, forsikringsselskaber  

 eller det Centrale Person Register.
 Styrelsen skal underrettes om ethvert dødsfald, som  

 kan være forårsaget af en arbejdsskade, herunder dødsfald  

 indtruffet på en arbejdsplads, dødsfald som følge af en  

 erhvervsbetinget lidelse og selvmord i kriminalforsorgens institutioner.
 Vi ved imidlertid, at vi ikke underrettes om en del  

 dødsfald, sådan som loven foreskriver, eller at vi underrettes  

 for sent.
 For visse erhvervssygdomme kan det være vanskeligt  

 at afgøre, om dødsfaldet skyldes en erhvervsbetinget lidelse.  

 Det kan for eksempel være tilfældet ved kræftlidelser, og  

 det kan derfor være nødvendigt med en obduktion.
Sagen Arbejdsskadestyrelsen måtte i en konkret sag afvise  

 at anerkende en lungekræftlidelse som en arbejdsskade, fordi vi ikke i  

 tide blev underrettet om dødsfaldet.
Lungekræftlidelsen blev oprindeligt anmeldt til os  

 som formodet arbejdsbetinget, fordi skadelidte blandt andet havde arbejdet  

 med asbest.
Arbejdsskadestyrelsen afviste at anerkende lidelsen som en  

 erhvervssygdom, fordi vi vurderede, at der formentlig var tale om metastase  

 fra skadelidtes kræftlidelse i tarmsystemet.
Senere fik vi at vide, at skadelidte var død.
Vi  

 fik underretningen 7 dage efter dødsfaldet.
Han var på dette  

 tidspunkt allerede begravet.
 Vi havde derfor ikke mulighed for at få  

 afdøde obduceret for at få belyst, om lungekræften var  

 metastase fra hans kræft i tarmsystemet, eller om lungekræften  

 var den primære kræftlidelse.
 Det førte til, at Arbejdsskadestyrelsen  

 efterfølgende ikke havde grundlag for at anerkende dødsfaldet  

 som en arbejdsskade.
Kommentar Især for erhvervssygdommenes vedkommende kan  

 manglende underretning have konsekvenser for eventuelle efterladte.
Når styrelsen får underretning om et  

 dødsfald i tide, har vi mulighed for at sikre os de bedst mulige  

 oplysninger om dødsårsagen, således at det kan  

 afgøres, om dødsfaldet skyldes en arbejdsskade eller eventuelt  

 en lidelse uden forbindelse med arbejdet.
Der er en del tilfælde, hvor  

 den afdøde lider af flere sygdomme, og hvor kun en obduktion kan vise,  

 hvilken sygdom der er skyld i dødsfaldet.
Den samme tvivl eller  

 usikkerhed kan - som vist i den omtalte sag - være til stede, selv om  

 afdøde kun havde en sygdom.
 En læge, der tilkaldes i anledning af  

 dødsfald, skal derfor give indberetning til politiet, når  

 dødsfaldet skyldes et ulykkestilfælde, eller når der er  

 grund til at antage, at dødsfaldet kan skyldes en erhvervssygdom.
 Yderligere oplysninger kan fås hos kontorchef Torben  

 Langer eller konsulent Annemette Thorsteinsson.
Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen - se vedlagte bilag. 1) Yderligere oplysninger kan fås hos budget- og  

 statistikchef Carl Georg Röser.
 1)   Bilaget udelades her.
