Fremsat den 6. november 1998 af  

 Pernille Sams (KF), Flemming Hansen (KF),  

 Svend Erik Hovmand (V), Hans Christian Schmidt   

 (V) og Sonja Albrink (CD) Forslag til folketingsbeslutning om regelforenkling gennem obligatorisk brug   

 af Erhvervsministeriets testpanel og fokuspaneler Med henblik på at forenkle den offentlige  

 administration, nedbringe og forenkle regelmængden samt lette de  

 administrative byrder opfordrer Folketinget regeringen til at effektivisere  

 og systematisere brugen af Erhvervsministeriets testpanel ved at stille testpanelet til rådighed for Folketinget med henblik  

 på at vurdere de administrative konsekvenser af al erhvervsrelevant  

 lovgivning, at samtlige ministerier tilknyttes ordningen, at stille et uafhængigt sekretariat til rådighed, som  

 skal foretage evaluering af testpanelets besvarelser, at gøre brugen af testpanelet eller fokuspaneler obligatorisk,  

 så alle lovforslag, der har betydning for erhvervslivet,  

 konsekvensvurderes for administrative byrder, inden de fremsættes i  

 Folketinget, og at forpligte det lovforberedende ministerium til at medtage panelets  

 vurderinger i bemærkningerne til lovforslagene og herunder give en  

 vurdering af de administrative byrder for erhvervslivet set i forhold til  

 lovens formål.
Bemærkninger til forslaget Det Konservative Folkeparti, CD og Venstre  

 vil i denne folketingssamling sætte regelforenkling og  

 afbureaukratisering højt på dagsordenen.
Nærværende  

 forslag er en opfølgning på beslutningsforslag nr.
B 7, jf.  

 Folketingstidende FF side 740 og 2628, Tillæg A, side 647 samt  

 Tillæg B, side 214, fra folketingsåret 1997-98, 1.  

 samling, hvor regeringen blev opfordret til at gøre brugen af  

 Erhvervsministeriets testpanel obligatorisk.
Erhvervsministeriet har i 1996 nedsat et testpanel, som i  

 dag består af 3 x 500 virksomheder.
Testpanelet er tænkt som et  

 værktøj til at indhente information om, hvilke og hvor mange  

 administrative byrder nye love og andre regler medfører for  

 virksomhederne.
Virksomhederne i testpanelet besvarer spørgsmål  

 om, hvilke konsekvenser de selv vurderer at love og andre regler vil  

 få for virksomhedens forretningsgange og andre administrative forhold.  

 Testpanelet er i 1998 blevet suppleret med en række fokuspaneler, som  

 bruges, når et forslag kun berører specielle brancher.
I folketingsåret 1996-97 vurderede testpanelet kun 6  

 af de cirka 100 lovforslag, som  havde betydning for  

 erhvervslivet, inden de blev fremsat i Folketinget.
I folketingsåret  

 1997-98 har testpanelet også kun vurderet en ganske lille del
af de langt over 100 forslag, som kan karakteriseres som  

 erhvervsrelevante.
Kredsen af ministerier, der bruger testpanelet er  

 løbende blevet udvidet.
Men de deltagende ministerier er ikke  

 forpligtede til at forelægge alle relevante lovforslag  

 for testpanelet.
I et svar til Folketinget om brugen af testpanelet  

 formulerede den tidligere erhvervsminister Jan Trøjborg det  

 således:
Set i det lys må konklusionen være, at  

 testpanelet ikke har levet op til målsætningen om  

 at være et effektivt redskab til at vurdere de administrative byrder,  

 som ny lovgivning har for virksomhederne.
Samme konklusion når man til  

 i en rapport, som Erhvervs- og Selskabsstyrelsen har fået lavet hos  

 Mandag Morgen Strategisk Forum - »Administrative lettelser i et  

 internationalt perspektiv«.
Den anbefaler bl.a., at det gøres  

 obligatorisk for alle relevante ministerier at bruge testpanelet, at  

 konklusionerne fra testpanelet skal stå uredigeret og ubeskåret i  

 bemærkningerne til lovforslaget, og at det overvejes, hvordan  

 testpanelet eller fokuspaneler kan inddrages i forbindelse med  

 hastelovgivning, fordi det netop er ved hastelovgivning, at der opstår  

 »administrative svipsere«.
 Forslagsstillerne mener, at følgende  

 forudsætninger skal være opfyldt, hvis  testpanelet skal fungere  

 effektivt og i overensstemmelse med formålet:
testpanelet eller et fokuspanel skal vurdere virksomhedernes byrder  

 for al erhvervsrelevant lovgivning fra samtlige ministerier, resultatet af panelets analyser skal altid indarbejdes i  

 bemærkningerne til lovforslagene, og den minister, som er ansvarlig for lovforslaget, skal altid give sin  

 vurdering af de administrative byrder for erhvervslivet set i forhold til  

 lovens formål.
Kun derved kan testpanelet og fokuspanelerne
blive et effektivt redskab til at begrænse de administrative  

 byrder for virksomhederne.
Skriftlig fremsættelse Pernille Sams (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om regelforenkling  

 gennem obligatorisk brug af Erhvervsministeriets testpanel og fokuspaneler.
(Beslutningsforslag nr.
B 38).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
