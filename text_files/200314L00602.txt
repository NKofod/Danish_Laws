Betænkning afgivet af Retsudvalget den 27. maj 2004 Betænkning over Forslag til lov om  

 ændring af lov om ægteskabs indgåelse og opløsning og forskellige andre love (Regelforenkling på det  

 familieretlige område m.v.) [af justitsministeren (Lene Espersen)] 1. Ændringsforslag Justitsministeren har stillet 3 ændringsforslag.
2. Udvalgsarbejdet Lovforslaget blev fremsat den 10. marts 2004 og var til 1.  

 behandling den 17. marts 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på rapporten »Regelforenkling på det  

 familieretlige område«, som en arbejdsgruppe under Justitsministeriet afgav i  

 december 2003. Justitsministeren sendte den 15. december 2003 rapporten til  

 udvalget, jf. alm. del  bilag 286. Rapporten har været sendt i høring,  

 og den  

 12. marts 2004 sendte justitsministeren de indkomne høringssvar vedrørende  

 rapporten samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Et barn To forældre, Jakob Laier, Odense, Statsamtet i Vejle og Alex Kærsholm Sørensen,  

 Dannemare.
Spørgsmål Udvalget har stillet 12 spørgsmål til justitsministeren til  

 skriftlig besvarelse, som denne har besvaret. 1 af udvalgets spørgsmål og  

 justitsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af KD) indstiller lovforslaget til  

  

 vedtagelse  

  

 med de stillede ændringsforslag.
Lovforslagets gennemførelse vil indebære en række forenklinger  

 af reglerne på det familieretlige område.
Der er i det væsentlige tale om  

 administrative lempelser for borgerne og det offentlige og om at gøre de  

 gældende regler mere tidssvarende.
 Med de foreslåede regler vil der således ikke ske en  

 gennemgribende revision af den familieretlige lovgivning, men alene en  

 justering af eksisterende bestemmelser på specifikke områder, som der i  

 praksis  

 har været sat spørgsmålstegn ved hensigtsmæssigheden af.
 Flertallet finder, at de foreslåede ændringer vedrørende bl.a.  

 skifte af fællesbo, skilsmisse ved bevilling, registreret partnerskab,  

 adoption  

 og klageadgang indebærer velbegrundede lempelser og moderniseringer m.v. af  

 reglerne på disse områder.
Særlig med hensyn til spørgsmålet om vilkårsforhandling i  

 forbindelse med separation og skilsmisse bemærkes, at flertallet støtter  

 justitsministerens ændringsforslag til lovforslaget, hvorefter der skal  

 foretages vilkårsforhandling, medmindre begge ægtefæller positivt  

 tilkendegiver, at de ikke ønsker det.
Flertallet finder, at denne ordning  

 indebærer den nødvendige sikkerhed for eventuelle svage parter i ægteskabet  

 samtidig med, at den tager højde for tilfælde, hvor parterne  f.eks.  

 fordi de  

 er blevet rådgivet af en advokat  ikke har noget reelt behov for  

 rådgivning i  

 statsamtet.
 Flertallet kan tiltræde den foreslåede ordning vedrørende  

 ophævelse af kravet om godkendelse i forbindelse med ophør af fælles  

 forældremyndighed og overførelse af forældremyndighed fra den ene af  

 forældrene  

 til den anden.
Flertallet har i den forbindelse navnlig været optaget af de  

 tilfælde, hvor forældremyndigheden overføres fra den ene af forældrene til  

 den  

 anden.
Flertallet er enigt i, at mest taler for også her at anlægge det  

 synspunkt, at det er forældrene, der er bedst til at vurdere, hvem der skal  

 have det overordnede ansvar for barnet, men udvalget lægger samtidig  

 afgørende  

 vægt på, at ordningen  i de få tilfælde, hvor forældrenes aftale ikke  

 måtte være  

 i overensstemmelse med barnets bedste  ikke forringer de sociale  

 myndigheders  

 muligheder for at yde støtte til børn og unge.
 Flertallet bemærker på den baggrund, at den foreslåede ændring  

 yderligere aktualiserer behovet for et effektivt og velfungerende samarbejde  

 mellem de relevante offentlige myndigheder, herunder mellem statsamterne og  

 kommunerne.
 Flertallet har i den forbindelse noteret sig justitsministerens  

 oplysning om, at Civilretsdirektoratet i samarbejde med Socialministeriet som  

 opfølgning på rapporten »Forsøgsprojekt om øget samarbejde mellem kommune og  

 statsamt i sociale og familieretlige sager« fra februar 2004 tager initiativ  

 til at udmønte en række specifikke anbefalinger i rapporten på  

 forældremyndigheds- og samværsområdet.
 Også forslaget om at skærpe ændringskriteriet i samværssager kan  

 flertallet støtte.
 Flertallet lægger herved bl.a. vægt på, at skærpelsen har til  

 formål at virkeliggøre de intentioner, der ligger bag den nugældende regel i  

 §  

 17, stk. 2, i lov om forældremyndighed og samvær om at skabe mere ro om  

 samværet og at give statsamterne mulighed for at skønne over, hvor grundig  

 sagsbehandlingen ved gentagne henvendelser skal være.
 Flertallet er således enig i det overordnede synspunkt, som  

 forslaget bygger på, hvorefter det ikke er i overensstemmelse med barnets  

 bedste, at der f.eks. kan versere »evige« samværstvister hos myndighederne,  

 og  

 at det er myndighederne, der skal afgøre tvister, som intet har at gøre med  

 rammerne  

 for samværet, som f.eks. spørgsmål om sengetider, tøj, tv og mad under  

 samværet  

 og opdragelse i almindelighed.
 Samtidig lægger flertallet afgørende vægt på, at ændringen ses i  

 sammenhæng med statsamternes mulighed for at tilbyde forældrene  

 børnesagkyndig  

 rådgivning efter bestemmelsen i § 28 i lov om forældremyndighed og samvær.  

 Flertallet ser således denne form for rådgivning som et meget væsentligt led  

 i  

 de samlede bestræbelser på i højere grad at overlade ansvaret for en løsning  

 af  

 de omhandlede spørgsmål til forældrene selv.
 Flertallet har i den forbindelse noteret sig justitsministerens  

 oplysning om, at Civilretsdirektoratet i tilknytning til lovens ikrafttræden  

 vil skrive til samtlige statsamter med henblik på at præcisere, at forældrene  

 i  

 tilfælde, hvor statsamtet efter det skærpede ændringskriterium har afvist at  

 behandle en anmodning om ændring af samvær, skal tilbydes rådgivning efter §  

 28. Flertallet lægger herunder vægt på, at statsamterne i forbindelse med  

 tilrettelæggelsen af sagsbehandlingen efter de nye regler gør en særlig  

 indsats  

 for at bibringe forældrene forståelse for vigtigheden af, at de  af  

 hensyn til  

 deres børns velfærd og trivsel  selv påtager sig det nødvendige ansvar  

 for at  

 løse de spørgsmål, som det fremover ikke længere vil være op til  

 myndighederne  

 at træffe afgørelse om.
 Rådgivning efter lovens § 28 tilbydes i øvrigt normalt også i  

 forbindelse med førstegangsfastsættelse af samvær, når forældrene er uenige.  

 Flertallet har noteret sig justitsministerens oplysning om, at lovforslaget  

 ikke ændrer ved dette.
 Flertallet kan ligeledes støtte forslaget om, at der skal kunne  

 ske tvangsfuldbyrdelse af en aftale om samvær, når forældrene i aftalen  

 udtrykkeligt har bestemt, at den kan tjene som grundlag for fuldbyrdelse.
 Flertallet har bl.a. vurderet denne del af forslaget i lyset af  

 den undersøgelse af fogedretternes praksis i samværs- og  

 forældremyndighedssager, som Justitsministeriets Forskningsenhed har  

 afsluttet  

 i maj 2004.
 Undersøgelsen viser bl.a., at der kun i 20 af de 1.224 sager,  

 som undersøgelsen omfattede, er afsagt kendelser om udkørende  

 fogedforretning.
 Undersøgelsen viser desuden, at der har været afholdt samtale  

 med barnet i 82 pct. af de sager, der blev afsluttet ved kendelse, og hvor  

 rekvirentens begrundelse for ikke at udlevere barnet var, at barnet ikke  

 ville  

 udleveres, og hvor barnet var over 11 år.
 Undersøgelsen viser endvidere, at børnesagkyndig undersøgelse  

 først og fremmest er gennemført i de sager, hvor der var mistanke om vold  

 eller  

 overgreb mod barnet.
 Flertallet har i øvrigt noteret sig, at undersøgelsen nu er sendt  

 i høring hos Den Danske Dommerforening og Dommerfuldmægtigforeningen.
 I lyset af den voldsomme og efter omstændighederne  

 traumatiserende oplevelse, som det vil kunne være for det pågældende barn, at  

 der sker umiddelbar fuldbyrdelse af en afgørelse eller aftale om samvær,  

 lægger  

 flertallet vægt på, at der med forslagets gennemførelse ikke sker nogen  

 realitetsændring af retsplejelovens § 536.
Fogedretterne vil således også fremover skulle nægte  

 fuldbyrdelse, hvis barnets sjælelige eller legemlige sundhed ved en  

 fuldbyrdelse vil udsættes for alvorlig fare.
Dette gælder såvel for  

 fuldbyrdelse  

 af forældres aftaler som for fuldbyrdelse af statsamternes resolutioner.
I  

 tvivlstilfælde vil fogedretterne endvidere fortsat kunne udsætte  

 fuldbyrdelsen  

 på indhentelse af en sagkyndigs erklæring.
Dansk Folkeparti bemærker herudover, at Dansk Folkeparti er godt  

 tilfreds med, at DFs opfattelse af samværssager, nemlig at  

 samværssager, hvor  

 en forælder, der har forældremyndigheden, og som gentagne gange obstruerer  

 den  

 anden forælders samvær med et barn, skal kunne revurderes af statsamtet,  

 således at forældremyndigheden kan ændres.
Dette fremgår af  

 justitsministerens  

 svar på spørgsmål 3. Således tilslutter Dansk Folkeparti sig hensigten og  

 indholdet i lovforslaget.
Et  

  

 mindretal  

  

 i  

 udvalget (KD) indstiller lovforslaget til  

  

 forkastelse  

  

 ved 3. behandling, men vil stemme for justitsministerens ændringsforslag.  

 Dele  

 af lovforslaget er Kristendemokraterne for.
Det gælder f.eks. ændringerne på  

 adoptionsområdet.
Derimod ønsker Kristendemokraterne at fastholde de  

 obligatoriske vilkårsforhandlinger i forbindelse med skilsmisse og er imod  

 lempelserne i adgangen for udlændinge til at indgå registreret partnerskab  

 her  

 i landet.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Af  

 	  

    

  

 justitsministeren,  

  

 tiltrådt af  

  

 udvalget:
Til § 1 1)  


  

 Nr.  

 4  

  

 affattes således:
 »4.  


  

 §  


  

 44,  

 stk. 1,  

  

 affattes således:
»Inden bevilling til separation eller skilsmisse meddeles, skal  

 der foretages vilkårsforhandling, medmindre begge ægtefæller meddeler statsamtet, at de ikke ønsker  

 vilkårsforhandling foretaget, eller der ønskes skilsmisse efter § 31 og vilkårene for  

 separationen også gælder for tiden efter skilsmissen og der ikke skal tages  

 stilling til pensionsordninger omfattet af § 54.«« [Vilkårsforhandling i forbindelse med separation og skilsmisse  

 kan fravælges af ægtefællerne ved meddelelse til statsamtet] 2)  

  

 Efter nr. 4 indsættes som nyt  

 nummer:
 »01.  

  

 I  

  

 § 44  

  

 indsættes efter stk. 1 som nyt  

 stykke:
»Stk. 2.  

  

 Vilkårsforhandling  

 skal uanset bestemmelsen i stk. 1 foretages, hvis statsamtet finder, at  

 særlige  

 omstændigheder taler for det.« Stk. 2 bliver herefter stk. 3.« [Mulighed for, at statsamtet i særlige tilfælde kan bestemme,  

 at vilkårsforhandling skal foretages, uanset at en af betingelserne efter den  

 foreslåede bestemmelse i § 44, stk. 1, er opfyldt] Til § 7 3)  

  

 Efter nr. 1 indsættes som nyt  

 nummer:
»01.  


  

 § 19  

  

 ,  

  

 stk.3, 3.pkt  

  

 ., ophæves.« [Konsekvensrettelse som følge af den foreslåede bestemmelse i §  

 7, nr. 1] Bemærkninger Til nr. 1 Ændringsforslaget betyder, at der som udgangspunkt skal  

 foretages vilkårsforhandling, inden bevilling til separation eller skilsmisse  

 kan meddeles af statsamtet.
Vilkårsforhandling skal dog ikke foretages, hvis  

 begge ægtefæller meddeler statsamtet, at de ikke ønsker vilkårsforhandling.  

 Forslaget indebærer således en ændring af den gældende retstilstand, idet  

 vilkårsforhandling ikke længere vil være obligatorisk, inden separation eller  

 skilsmisse kan bevilges, men kan fravælges, i det omfang begge ægtefæller er  

 enige herom, og der ikke i øvrigt er særlige omstændigheder, der taler for,  

 at  

 der skal holdes vilkårsforhandling.
 I modsætning til lovforslagets § 1, nr. 4, hvorefter  

 vilkårsforhandling alene vil skulle foretages, hvis én af ægtefællerne  

 anmoder  

 om det, eller hvis statsamtet finder, at særlige omstændigheder taler for  

 det,  

 indebærer ændringsforslaget, at ægtefæller skal foretage et aktivt valg,  

 såfremt de ikke ønsker vilkårsforhandlingen.
 En sådan ordning vil i videre omfang end den ordning, der er  

 foreslået ved lovforslagets § 1, nr. 4, medvirke til, at parter, der har  

 vanskeligt ved at forstå eller overskue deres retsstilling i forbindelse med  

 en  

 separation eller skilsmisse, sikres den fornødne vejledning, inden separation  

 eller skilsmisse bevilges.
 Det forudsættes herved, at statsamterne i deres administration  

 af en sådan ordning vejleder parterne om, hvad der er formålet med  

 vilkårsforhandlingen, og hvad denne nærmere består i, således at det valg,  

 ægtefæller eventuelt træffer om at fravælge vilkårsforhandlingen, træffes på  

 et  

 oplyst grundlag.
 Ordningen vil samtidig fortsat indebære en lempelse i forhold  

 til gældende ret for de mange ægtefæller, der i dag oplever den obligatoriske  

 vilkårsforhandling som en unødvendig bureaukratisk forsinkelse af  

 separationen  

 eller skilsmissen, fordi de allerede, inden de søger separation eller  

 skilsmisse  

 ved bevilling  f.eks. med bistand fra en advokat eller blot i  

 mindelighed selv  

  har indgået aftaler om vilkårene.
 Det foreslås i øvrigt  som følge af, at vilkårsforhandling  

 efter forslaget som udgangspunkt fortsat skal foretages  at det i § 44,  

 stk.  

 1, nr. 2, udtrykkeligt fastslås, at vilkårsforhandling dog ikke er nødvendig,  

 hvis der ønskes skilsmisse efter lovens § 31 og vilkårene for separationen  

 også  

 gælder for tiden efter skilsmissen og der ikke skal tages stilling til  

 pensionsordninger omfattet af lovens § 54. Dette svarer til, hvad der i dag  

 følger af lov om ægteskabsindgåelse og opløsning § 44, stk. 1, 2. pkt., og §  

 4,  

 stk. 3, sidste pkt., i cirkulære nr. 107 af 24. oktober 2002 om opløsning af  

 ægteskab.
Til nr. 2 Med ændringsforslagets nr. 2 tilsigtes at opretholde en  

 bestemmelse svarende til den ved lovforslagets § 1, nr. 4, foreslåede  

 bestemmelse om, at vilkårsforhandling under alle omstændigheder skal  

 foretages,  

 hvis statsamtet finder, at særlige omstændigheder taler for det.
 I det omfang statsamtet finder, at der er sådanne særlige  

 omstændigheder, skal der således afholdes vilkårsforhandling, uanset at begge  

 ægtefæller har meddelt statsamtet, at de ikke ønsker vilkårsforhandling  

 foretaget.
 Særlige omstændigheder kan  ud over de i bemærkningerne til  

 lovforslaget udtrykkeligt nævnte tilfælde  f.eks. foreligge i tilfælde,  

 hvor  

 der efter den foreslåede bestemmelse i § 44, stk. 1, nr. 2, ikke vil skulle  

 foretages vilkårsforhandling, men hvor én af ægtefællerne anmoder om, at en  

 sådan alligevel foretages.
Til nr. 3 Ændringsforslaget er en konsekvensrettelse som følge af den  

 foreslåede bestemmelse i § 7, nr. 1, hvorved § 16 i lov om børns forsørgelse  

 foreslås ophævet. § 19, stk. 3, sidste pkt., i lov om børns forsørgelse  

 indeholder en henvisning til lovens § 16, stk. 2, hvorfor det foreslås, at  

 dette punktum ligeledes ophæves.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KD)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 179 Bilagsnr.
Titel 1 Høringssvar og høringsnotat, fra justitsministeren 2 Spm. 1, om ministeren vil redegøre for tilknytningskravet  

 i § 6 i lovforslaget, herunder redegøre for, hvilke lande der kan sidestilles  

 med Danmark med hensyn til regler om registreret partnerskab, til  

 justitsministeren 3 Tidsplan for udvalgets arbejde med lovforslaget 4 Spm. 2 om, hvordan ministeren vil sikre, at mindre  

 ressourcestærke personer, f.eks. personer med et læseproblem, forstår  

 vilkårene ved en skilsmisse, til justitsministeren Spm. 3, om det vil være muligt at ændre på en afgørelse  

 om samvær, når den af forældrene, der har barnet boende, obstruerer barnets  

 samvær med den anden forælder, til justitsministeren Spm. 4, om ministeren vil redegøre for de økonomiske  

 konsekvenser af lovforslaget, herunder redegøre for udgifterne ved  

 konfliktmægling i år og i de kommende år, til justitsministeren Spm. 5, om ministeren vil tilslutte sig en deling af  

 lovforslaget, således at § 6 (registreret partnerskab) bliver et selvstændigt  

 lovforslag, til justitsministeren 5 Henvendelse af 31/3 04 fra Jakob Laier, Odense SV 6 Spm. 6 om kommentar til henvendelse af 31/3 04 fra Jakob  

 Laier, Odense SV, til justitsministeren 7 Spm. 7, om ministeren vil redegøre nærmere for, hvad  

 skærpelsen af ændringskriteriet i samværssager vil indebære, til  

 justitsministeren 8 Henvendelse af 16/4-04 fra Statsamtet i Vejle 9 Spm. 8 om kommentar til henvendelse af 16/4-04 fra  

 Statsamtet i Vejle, til justitsministeren 10 Svar på spm. 1, om ministeren vil redegøre for  

 tilknytningskravet i § 6 i lovforslaget, herunder redegøre for, hvilke lande  

 der kan sidestilles med Danmark med hensyn til regler om registreret  

 partnerskab, fra justitsministeren Svar på spm. 2 om, hvordan ministeren vil sikre, at  

 mindre ressourcestærke personer, f.eks. personer med et læseproblem, forstår  

 vilkårene ved en skilsmisse, fra justitsministeren Svar på spm. 3, om det vil være muligt at ændre på en  

 afgørelse om samvær, når den af forældrene, der har barnet boende, obstruerer  

 barnets samvær med den anden forælder, fra justitsministeren Svar på spm. 5 om ministeren vil tilslutte sig en deling  

 af lovforslaget, således at § 6 (registreret partnerskab) bliver et  

 selvstændigt lovforslag, fra justitsministeren Svar på spm. 6 om kommentar til henvendelse af 31/3 04  

 fra Jakob Laier, Odense SV, fra justitsministeren Svar på spm. 7, om ministeren vil redegøre nærmere for,  

 hvad skærpelsen af ændringskriteriet i samværssager vil indebære, fra  

 justitsministeren 11 Svar på spm. 8 om kommentar til henvendelse af 16/4-04  

 fra Statsamtet i Vejle, fra justitsministeren 12 Svar på spm. 4, om ministeren vil redegøre for de  

 økonomiske konsekvenser af lovforslaget, herunder redegøre for udgifterne ved  

 konfliktmægling i år og i de kommende år, fra justitsministeren 13 Henvendelse af 23/4-04 fra Jakob Laier, Odense SV 14 Spm. 9 om kommentar til henvendelse af 23/4-04 fra Jakob  

 Laier, Odense SV, til justitsministeren 15 Henvendelse af 28/4-04 fra Et barn To forældre 16 Spm. 10 om kommentar til henvendelse af 28/4 04 fra Et  

 barn To forældre, til justitsministeren 17 Ændringsforslag, fra justitsministeren 18 Svar på spm. 9 om kommentar til henvendelse af 23/4-04  

 fra Jakob Laier, Odense SV, fra justitsministeren 19 Henvendelse af 1/5-04 fra Jakob Laier, Odense SV 20 Spm. 11 om kommentar til henvendelse af 1/5-04 fra Jakob  

 Laier, Odense SV, til justitsministeren 21 1. udkast til betænkning 22 Svar på spm. 10 om kommentar til henvendelse af 28/4 04  

 fra Et barn To forældre, fra justitsministeren 23 Henvendelse af 6/5-04 fra Jakob Laier, Odense SV 24 Svar på spm. 11 om kommentar til henvendelse af 1/5-04  

 fra Jakob Laier, Odense SV, fra justitsministeren 25 Henvendelse af 15/5-04 fra Jakob Laier, Odense SV 26 Henvendelse af 21/5-04 fra Jakob Laier, Odense SV 27 Henvendelse af 17/5-04 fra Alex Kærsholm Sørensen,  

 Dannemare 28 Spm. 12 om kommentar til henvendelse af 17/5-04 fra Alex  

 Kærsholm Sørensen, Dannemare, til justitsministeren 29 2. udkast til betænkning 30 Svar på spm. 12 om kommentar til henvendelse af 17/5-04  

 fra Alex Kærsholm Sørensen, Dannemare, fra justitsministeren Bilag 2 Et af udvalgets spørgsmål og justitsministerens svar  

 herpå Spørgsmål 3 samt justitsministerens svar er optrykt efter  

 ønske fra Dansk Folkeparti Spørgsmål 3:
Vil det være muligt at ændre på en afgørelse om samvær, når den  

 af forældrene, der har barnet boende, obstruerer barnets samvær med den anden  

 forælder? Svar:
 Med lovforslagets § 3, nr. 3, skærpes kriteriet for, hvornår der  

 kan ske ændringer i et samvær, idet ændringer som udgangspunkt alene kan ske,  

 hvis der er tale om væsentligt forandrede forhold.
 Som det fremgår af de almindelige bemærkninger til lovforslaget,  

 afsnit 3.2.2.4, skal der også efter en skærpelse af ændringskriteriet som  

 udgangspunkt fastsættes helt eller delvist erstatningssamvær, hvis den af  

 forældrene, der har barnet boende, har chikaneret samværet.
 Det bemærkes i øvrigt, at det følger af § 12, stk. 2, og § 13 i  

 lov om forældremyndighed og samvær, at retten ved afgørelser om at overføre  

 forældremyndigheden til den anden forælder skal tillægge det vægt, om  

 indehaveren af forældremyndigheden uden rimelig grund hindrer gennemførelsen  

 af  

 samvær.
