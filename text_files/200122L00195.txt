Fremsat den 9. april 2002 af  

 Poul Fischer (DF), Kristian Thulesen Dahl (DF),  

 Per Dalgaard (DF),  

 Pia Kjærsgaard (DF), Søren Krarup (DF)  

 og Peter Skaarup (DF) Forslag til Lov om ændring af  

 færdselsloven (Forhøjelse af hastighedsbegrænsningen for  

 kørsel på motorveje og ændring af reglerne for frakendelse  

 af førerretten) § 1 I færdselsloven, jf. lovbekendtgørelse nr.712 af 2. august  

 2001, foretages følgende ændringer:
 1. I § 42, stk. 2, ændres »110  

 km« til: »130 km«.
 2. I § 126, stk. 1, nr. 2, indsættes efter »70 pct.« følgende: »eller  

 har kørt med en hastighed på 180 km i timen eller derover«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget er en revideret genfremsættelse af  

 lovforslag nr.
L 146 fra folketingsåret 2000-01. Se Folketingstidende  

 2000-01, forhandlingerne side 5192, 6997 og 7331, tillæg A side 3640 og  

 3642 samt tillæg B side 871. Det nye i lovforslaget er, at  

 førerretten foreslås frakendt ved kørsel med over 180 km  

 i timen.
Forslagsstillerne ønsker i forbindelse med  

 forhøjelsen af hastighedsgrænsen fra 110 til 130 km/t., at der  

 samtidig ændres på den gældende regel om, at  

 førerretten frakendelse ved en overskridelse af  

 hastighedsgrænserne med mere end 70 pct., således at  

 førerretten frakendes, hvis der på motorvej er kørt med  

 en hastighed på 180 km i timen eller mere.
Herudover vil  

 forslagsstillerne gerne være med til at se på, om større  

 bøder kan være med til at sikre, at hastigheden på 130  

 km/t. overholdes.
Det fremgår af regeringsgrundlaget »Vækst,  

 velfærd   fornyelse«, side 40, at: "Hastighedsgrænsen  

 på mortorveje for personbiler og motorcykler skal øges til 130  

 km/t.
Danske motorveje er konstrueret således, at trafikken kan  

 afvikles på en betryggende måde ved væsentligt  

 højere hastigheder end de i dag tilladte 110 km/t."
Forslagsstillerne ønsker, at regeringsgrundlaget overholdes  

 på dette punkt.
 Forslagsstillerne ønsker, at  

 hastighedsbegrænsningen på motorveje forhøjes fra de  

 nuværende 110 km/t. til 130 km/t.
 Det er forslagsstillernes opfattelse, at en hastighed  

 på 130 km/t. ved kørsel på motorvej vil give et mere  

 tilfredsstillende kørselstempo for trafikanten og medvirke til en  

 bedre samlet trafikafvikling med færre uheld til følge. 130  

 km/t. vil være fuldt forsvarligt og vil af bilisterne oven i  

 købet blive opfattet som en mere passende kørehastighed.
Motorvejene hører til blandt de sikreste  

 vejsystemer, der findes, og uheldsfrekvensen, herunder antallet af ulykker  

 med dødsfald til følge, er lav i forhold til uheld på  

 andre veje.
En forhøjelse af hastigheden med 20 km/t. vil efter  

 forslagsstillernes opfattelse give en mere glidende trafikrytme og et mere  

 tilfredsstillende kørselstempo og bidrage til en bedre afvikling af  

 trafikken med færre uheld til følge.
Højere hastighed på motorveje er ikke i sig  

 selv ensbetydende med flere uheld.
I 1988 forhøjede man i Holland  

 fartgrænsen på de fleste motorveje til 120 km/t., og alligevel  

 fortsatte antallet af ulykker med at falde.
Tilsvarende har Danmark  

 forhøjet fartgrænsen til 110 km/t., uden at ulykkesfrekvensen  

 har ændret sig.
Forslagsstillerne kan i øvrigt henvise til  

 artiklen, der er optrykt som bilag 2 til lovforslaget.
I Europa har følgende lande en generel  

 hastighedsgrænse på 130 km/t. på motorvej: Frankrig,  

 Italien, Kroatien, Polen, Slovakiet, Slovenien, Tjekkiet, Ukraine og  

 Østrig.
Herudover gælder for Tyskland, at der ikke er en generel  

 hastighedsgrænse på motorvej, men en anbefalet hastighed på  

 130 km/t.
For alle lande gælder, at der kan forekomme lavere lokale  

 hastighedsgrænser.
Et af formålene med at forhøje hastigheden  

 på motorvejene er også, at den højere hastighed skal  

 trække flere trafikanter til.
Trafikken i byerne og på  

 landevejene er tæt med mange uheld til følge.
Kun 8 pct. af  

 trafikdrabene sker ved uheld på motorvejene, mens 92 pct. sker ved  

 uheld i byerne og på landevejene.
Der er derfor god grund til at flytte  

 en del af trafikken over på motorvejene.
Rigspolitiets Færdselsafdeling er pr. 1. april 2001  

 blevet bedt om at øge fartkontrollen på motorvejene, og en  

 ekstrabevilling på godt 2 mio. kr. har gjort det muligt for  

 færdselsafdelingen at indkøbe 20 såkaldte laserpistoler og  

 20 videokameraer.
Det er svært andet end at opfatte den ekstra  

 fartkontrol som et forsøg på at indkræve flere penge til  

 statskassen.
 Motorvejene er sikre, og selv om der i 1999 blev  

 trafikdræbt 42 personer på motorvejene mod 32 i 1994, så  

 skal det sammenholdes med, at trafikken i samme periode er steget med 49 pct.  

 fra 6,02 til 9,57 milliarder. kørte kilometer; så der er i  

 realiteten tale om et fald i antallet af trafikdræbte.
Den øgede fartkontrol har tilsyneladende heller  

 ikke dækning i hastighederne på motorvejene.
Vejdirektoratet  

 slår i en rapport fast, at den gennemsnitlige hastighed på  

 motorvejene fra 1995 til 1998 er steget beskedent fra 109 til 114 km/t.,  

 hvilket matcher den tilladte kørehastighed meget godt.
Det kan derfor  

 næppe være forlydender om en alarmerende udvikling i  

 hastighederne på motorvejene, der ligger til grund for beslutningen om  

 den øgede fartkontrol.
Der er med den forøgede fartkontrol på  

 motorvejene fra den 1. april 2001 ikke blot tale om, at den ekstra  

 fartkontrol i udstyr koster 2 mio. kr.
Der er også tale om, at  

 færdselspolitiets ressourcer anvendes uhensigtsmæssigt, når  

 man betænker, at det er i byerne og på landevejene, at 92 pct. af  

 dødsulykkerne sker.
Sammenfattende er det forslagsstillernes opfattelse, at en  

 forhøjelse af hastigheden på motorvejene til 130 km/t. vil  

 betyde, at der sker en bedre og mere sikker trafikafvikling på  

 motorvejene, og at der samlet set vil ske færre trafikuheld, når  

 trafikken flyttes fra byerne og landevejene til motorvejene og dermed  

 tilfredsstiller flest trafikanters behov for en forståelig  

 kørehastighed, der medvirker til en mindre stressende og mere rolig  

 kørsel.
Endelig er formålet med en højere hastighed  

 på motorvejene at tiltrække mere trafik til det sikre vejsystem  

 og dermed fjerne en del af trafikken fra byerne og landevejene, så  

 uheldsfrekvensen forhåbentlig vil falde dér.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at hastighedsbegrænsningen for  

 kørsel på motorvej forhøjes fra de nuværende 110  

 km/t. til 130 km/t.
Hastighedsbegrænsningen på veje, der ikke er  

 motorveje, samt hastighedsbegrænsninger for særlige typer af  

 køretøjer berøres ikke af forslaget.
Til nr. 2 Efter de gældende regler frakendes  

 førerretten, hvis man overtræder hastighedsgrænserne i  

  bl.a. § 42 med mere end 70 pct.
Det vil for motorveje sige, at man frakendes  

 førerretten, hvis man kører over 187 km i timen.
Hvis den  

 tilladte hastighed på motorveje øges til 130 km i timen, betyder  

 det, at man efter de gældende regler skal op på 221 km i timen  

 for at få frakendt førerretten.
 På den baggrund ønsker forslagsstillerne en  

 tilføjelse til de gældende regler gående ud på, at  

 førerretten frakendes allerede ved kørsel med mere end 180 km i  

 timen på motorvej, svarende til en overskridelse på ca. 38  

 pct.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Skriftlig fremsættelse Poul Fischer Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 færdselsloven.  (Forhøjelse af hastighedsbegrænsningen for  

 kørsel på motorveje og ændring af reglerne for frakendelse  

 af førerretten).
(Lovforslag nr.
L 195).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 42. På andre veje end motorveje og motortrafikveje må  

 køretøjers hastighed ikke overstige følgende  

 grænser:
1)	i tættere bebygget område: 50 km i timen, 2)	uden for tættere bebygget område: 80 km i timen.
 Stk. 2. På motorveje må hastigheden ikke  

 overstige 110 km i timen.
 I § 42, stk. 2, ændres »110 km« til: »130 km«.
 § 126. Retten til at føre de i § 125 nævnte  

 køretøjer skal endvidere frakendes føreren af et  

 sådant køretøj, såfremt han:
1)	under tilsidesættelse af væsentlige hensyn til  

 færdselssikkerheden har voldt skade på person eller ting eller  

 fremkaldt fare herfor, 2)	har overskredet de tilladte hastigheder efter §§ 42 eller 43 a eller  

 en anden hastighedsgrænse fastsat ved færdselstavler eller anden  

 afmærkning med mere end 70 pct., I § 126, stk. 1, nr. 2, indsættes efter »70 pct.« følgende:  

»eller har kørt med en hastighed på  

 180 km i timen eller derover« 3)	under kørsel i et af de i § 43 nævnte  

 køretøjer, under kørsel med blokvogn eller mobilkran,  

 jf. § 86, stk. 1, samt ved slæbning af køretøjer, jf. §  

 70, stk. 4, har overskredet de for sådanne køretøjer  

 tilladte hastigheder, jf. §§ 42 og 43, eller en anden hastighedsgrænse  

 fastsat ved færdselstavler eller anden afmærkning med mere end 70  

 pct. for hastighedsgrænser på højst 30 km i timen eller  

 med mere end 40 pct. for hastighedsgrænser på over 30 km i  

 timen, 4)	under kørsel med et køretøj med en tilladt  

 totalvægt på over 3.500 kg har overtrådt de i medfør  

 af § 85 fastsatte forskrifter om største tilladte totalvægt med  

 mere end 30 pct., 5)	har gjort sig skyldig i promillekørsel med en  

 alkoholkoncentration i blodet under eller efter kørslen over 0,80  

 promille eller 6)	frakendelse findes begrundet ved beskaffenheden af den begåede  

 forseelse, og hvad der i øvrigt foreligger oplyst om tiltaltes forhold  

 som fører af motordrevet køretøj.
Bilag 2 Artikel fra Morgenavisen Jyllands-Posten den 8. august  

 2000 Unødig frygt for høj fart Permanente lave fartgrænser på motorveje er  

 ingen garanti for lave ulykkestal.
Og høje fartgrænser eller  

 tilmed fri hastighed medfører ikke automatisk flere  

 trafikdræbte, fastslår en undersøgelse fra USA.
En analyse af den amerikanske færdselsstatistik  

 viser, at det kan være sikkerhedsmæssigt gratis at hæve  

 eller helt ophæve fartgrænser på motorveje.
Og sammenligner  

 man fartgrænser i europæiske lande med ulykkestallene, er  

 billedet langt mere broget end den enkle, ofte benyttede påstand, at  

 farten dræber.
Eksperter tog fejl I USA ophævede Kongressen i 1995 den nationale  

 fartgrænse og tillod de enkelte stater at hæve grænserne  

 eller helt ophæve dem, hvis de ønskede det.
 Det skete til akkompagnement af dommedagsrøster fra  

 trafikforskere og eksperter, som forudså et motorvejsnet, der blev  

 dækket af blod.
6.400 flere dræbte og millioner af hårdt  

 kvæstede ville det koste USA hvert år, påstod f.eks.
Judith  

 Stone fra den indflydelsesrige organisation Advocates for Highway and Auto  

 Safety.
Og hun fik støtte fra mange andre.
 I 1997 kunne Cato Instituttet i Washington, en selvejende  

 og statsuafhængig institution for politiske studier i USA, efter at  

 have forsket i konsekvenserne så gøre resultatet op efter de to  

 første år med højere hastigheder: Farten dræber  

 ikke.
 Tværtimod blev 1997 det mest trafiksikre år i  

 USA s historie, selv om kun to af de 50 stater havde bibeholdt 55 miles (ca.  

 88 km/t.) som fast fartgrænse, mens der i tre stater var indført  

 fri hastighed i dagtimerne.
 Antallet af dræbte på motorveje steg ganske  

 vist med 0,4 pct., men det tilskrives en stigende trafikmængde.  

 Når man regner ulykkesantallet ud i forhold til kørt distance,  

 er tallene glædelige, uanset på hvilken led man lægger  

 målestokken.
Forholdsmæssigt faldt trafikdrabsraten fra 1,73 til  

 1,64 dræbte for hver 100 mio. kørte miles.
Og raten for  

 kvæstede faldt fra 143 til 133 pr. 100 mio. kørte miles.
 Cato Instituttet understreger, at trafikdrabsraten  

 både er faldet i de stater, som ikke hævede fartgrænsen  

 (÷6,3 pct.) og i dem, der gjorde det (÷5,6 pct.).
En lille forskel i risiko synes der altså at  

 være.
Men ifølge Cato-forskerne er den mikroskopisk: At begive  

 sig ind i en stat med 70 miles fartgrænse eller derover øger  

 risikoen i en størrelsesorden, der statistisk svarer til, at man kan  

 køre en million ture tværs over USA, før der sker et  

 ekstra trafikdrab.
Europæisk uoverskuelighed Heller ikke i Europa er der entydig sammenhæng  

 mellem lave permanente hastigheder i forskellige lande og lave ulykkestal.
I  

 Tyskland, som er det eneste land med delvis fri hastighed på  

 motorvejene, har man i årevis haft stort set samme ulykkesrate som i  

 Danmark, selv om den tyske trafik er væsentligt tættere, og selv  

 om vejene om sommeren befolkes af fartuvante turister i hobetal.
 I flere lande er der samme eller lavere fartgrænser  

 som hos os, men mange flere ulykker, mens der i andre er højere  

 fartgrænser og alligevel færre ulykker pr. kørt  

 distance.
I Holland hævede man i 1988 fartgrænsen  

 på de fleste motorveje til 120 km/t.
Alligevel blev ulykkestallene ved  

 med at falde.
 I Danmark satte vi grænsen op fra 100 til 110 km/t.,  

 også uden at ulykkesfrekvensen ændrede sig.
