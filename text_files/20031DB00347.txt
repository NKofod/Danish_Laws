Betænkning afgivet af Forsvarsudvalget den 27. november 2003 Betænkning over Forslag til  

 folketingsbeslutning om fortsat dansk bidrag til den  

  

 multinationale sikringsstyrke i Irak [af udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 20. november 2003 og var  

 til 1. behandling den 21. november 2003. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 22 spørgsmål til udenrigsministeren og  

 forsvarsministeren til skriftlig besvarelse.
Udenrigsministeren har besvaret  

 spørgsmål nr. 1-12, 14-19, 21 og 22. Forsvarsministeren har besvaret  

 spørgsmål  

 nr. 13 og 20. Udvalgets spørgsmål og ministrenes svar herpå er optrykt i  

 bilag  

 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV og KD) indstiller beslutningsforslaget til  

  

 vedtagelse uændret  

                                                                         .
Socialdemokratiets medlemmer  

 af udvalget henviser til Socialdemokraternes bemærkninger i betænkning over  

 beslutningsforslag nr.
B 1 om styrkelse af det danske bidrag til den  

 multinationale sikringsstyrke i Irak, og i fortsættelse heraf medvirker  

 Socialdemokraterne til en forlængelse med et halvt år og dermed fortsat dansk  

 bidrag til den multinationale sikringsstyrke.
 Socialdemokraternes  

 medlemmer af udvalget konstaterer med tilfredshed, at FN i kraft af  

 sikkerhedsrådsresolution  

 1511 af 16. oktober 2003 er tildelt en betydelig større rolle.
Det Radikale Venstres medlem  

 af udvalget støtter forlængelsen af det danske bidrag til den multinationale  

 sikringsstyrke i Irak.
Det Radikale Venstre stemte imod det oprindelige  

 danske  

 militære bidrag, fordi det folkeretlige grundlag var utilstrækkeligt.
Men det folkeretlige grundlag  

 er ændret med FNs Sikkerhedsråds vedtagelse af resolution 1511 den 16.  

 oktober  

 2003. Her vedtog Sikkerhedsrådet i enighed at opfordre alle medlemsstater til  

 at yde også militære bidrag til koalitionen (CPA). Det er afgørende for Det  

 Radikale Venstres vurdering.
Det Radikale Venstre har igennem hele forløbet  

 understreget vigtigheden af en folkeretlig forankring i FNs  

 Sikkerhedsråd.
Det  

 foreligger nu, og derfor er det vigtigt at følge op på FNs  

 Sikkerhedsråds  

 vedtagelse.
Situationen i Irak er særdeles  

 kritisk, og de danske soldater i Irak er på en farlig mission.
Når det drejer  

 sig om befolkningens dagligdag er der sket fremskridt, men desværre er  

 sikkerhedssituationen blevet forværret.
Antallet af angreb på både civile mål  

 og på besættelsesstyrken har været stærkt stigende inden for de seneste  

 måneder.
Det giver selvsagt anledning til stor bekymring, at Irak er blevet  

 en  

 valplads for kræfter, som ikke fandtes i Irak, da krigen blev indledt.
Det er  

 derfor svært at se, at der hurtigt kan komme afgørende fremskridt, men Det  

 Radikale Venstre lægger vægt på, at det internationale samfund gennem FN  

 bidrager til at skabe sikkerhed og lægger pres på USA for at fremskynde  

 irakernes overtagelse af magten, dannelsen af en regering, udfærdigelse og  

 underskrivelse  

 af en forfatning og gennemførelse af valg.
 Et  

  

 mindretal  

  

 i  

 udvalget (SF og EL) indstiller beslutningsforslaget til  

  

 forkastelse.
Enhedslistens medlem af udvalget kan som tilkendegivet under 1.  

 behandling af forslaget ikke støtte vedtagelsen af en forlængelse af  

 udsendelsen af de danske tropper til Irak.
Regeringens holdning til  

 konflikten  

 er, som det allerede viste sig under debatten i forbindelse med vedtagelsen  

 af  

 beslutningsforlag nr.
B 165, folketingsåret 2002-03, præget af, at regeringen  

 ikke vil se, ikke vil høre, ikke vil diskutere, men bruger sit sikre flertal,  

 til at sende danske soldater i krig i Irak ud fra en politisk motiveret  

 holdning.
 Hele forløbet siden beslutningen og de nærmeste måneder forud  

 for afsendelsen af danske tropper var præget af, at regeringen tilpassede  

 sine  

 begrundelser i takt med, at det blev nødvendigt at ændre disse for at kunne  

 støtte USA, når FN og Sikkerhedsrådets flertal ikke ville give USA den nye  

 resolution,  

 der kunne legalisere en amerikansk ledet militær invasion af Irak.
Vi har gennem de sidste mange måneders diskussion af påstandene  

 om »masseødelæggelsesvåben« i Irak set, at det viste sig ikke at holde stik,  

 og  

 at det ej heller var muligt selv med indsættelse af over 1500 amerikanske  

 eksperter og deres månedlange arbejde at finde disse våben.
Hvor regeringen  

 tidligere før den amerikanske invasion havde lagt stor, ja afgørende vægt på  

 disse »masseødelæggelsesvåben«, ændrede regeringens argumentation sig,  

 efterhånden som det viste sig umuligt at finde disse våben.
Det hele  

 kulminerede med statsministerens bemærkninger, da han kom hjem fra  

 sommerferie,  

 om, at det ikke var interessant med al den juridiske snak, der var jo tale om  

 en politisk beslutning! Enhedslisten har både under behandlingen af dette  

 beslutningsforslag og under behandlingen af beslutningsforslag nr.
B 165 i  

 maj  

 måned stillet en lang række af spørgsmål om hele den sammenhæng, som de  

 danske  

 soldater indgår i.
Spørgsmål om rækkevidden og konsekvenserne af den  

 amerikanske  

 besættelsesadministrations strategiske dispositioner og beslutninger, f.eks.  

 på  

 det økonomiske og sociale område.
At den amerikanske chefadministrator kan  

 beslutte sig til en privatisering af 200 irakiske virksomheder.
At der rask  

 væk  

 indgås kontrakter med amerikanske og andre udenlandske firmaer hen over  

 hovedet  

 på det irakiske regeringsråd og den irakiske befolkning.
At der i det hele  

 taget foretages kommercielle dispositioner, som rækker langt ud i fremtiden.  

 Generelt har vi fået at vide, at det har regeringen ingen kommentarer til.  

 Regeringen har ingen kritik, ingen  

    

  

 skepsis og  

    

  

 problematisering af  

 noget  


  

 aspekt af den amerikanske  

 besættelsesadministrations praksis eller indholdet af de direktiver, som  

 udstedes på det økonomiske og sociale område.
Både under behandlingen af beslutningsforslag nr.
B 165 i maj  

 2003 og nu med forlængelsen af udsendelsen af de danske tropper kunne vi  

 konstatere, at der manglede konkrete analyser og vurderinger af de politiske  

 og  

 militære konsekvenser af at besætte Irak, og af den måde som den amerikanske  

 besættelsesmagt har udøvet magten på siden den militære sejr over Saddam  

 Husseins hær og Den Republikanske Garde.
I beslutningsforslag nr.
B 165 ville  

 regeringen ikke anerkende, at de danske tropper var besættelsestropper, de  

 var  

 kun »sikringsstyrker«, som hjalp besættelsesmagten, der fysisk kontrollerede  

 det besatte territorium.
Ja, jura kan bruges til meget.
Norge har også udsendt soldater til Irak.
Flere norske  

 politikere har begrundet beslutningen bl.a. med henvisning til den  

 »humanitære  

 situation«.
Det har flere af de norske soldater og deres officerer det lidt  

 underligt med.
Ifølge det norske Aftenpostens engelske online-udgave udtaler  

 Didrik Coucheron fra BFO (officerernes organisation) at »der er en mangel på  

 hæderlighed fra norske politikere«.
På BFOs hjemmeside er der gengivet  

 en  

 række e-mails fra de udsendte soldater, hvor bl.a. en soldat skriver, at  

 »Missionen i Irak er ikke en humanitær udsendelse, her fortsætter krigen,  

 ligegyldigt  

 hvad nogle politikere har sagt om at krigen er forbi«.
Under 1. behandling af forslaget nævnte Venstres ordfører, at »  

 situationen er jo den, at man efter den helt nødvendige fjernelse af Saddam  

 Hussein stod med et magttomrum i Irak, og det magttomrum skal naturligvis  

 udfyldes  Hvis det var sådan, at man ikke havde udfyldt det magttomrum, så  

 havde der været totalt kaos og anarki.« Her kunne man jo indvende, at det var landene bag invasionen,  

 der skabte  

    

  

 »magttomrummet,« og selvsamme  

 lande, der selv går ind og udfylder tomrummet.
I øvrigt samtidig med at man  

 håndplukker en samling irakiske politikere, som man dvs.
USA har tillid til  

 vil  

 følge, hvad USA ønsker.
I tillæg hertil opløste man og hjemsendte den  

 irakiske  

 hær, som ellers kunne have været med til at sikre ro og stabilitet! Vi må desværre konstatere, at det udelukkende er den militære  

 kamp imod besættelsesmagten, den terror, som er kommet til udtryk i Bagdad,  

 Kirkuk, Tikrit, Mosul og andre steder mod FN, nødhjælpsorganisationer og  

 civile  

 irakere, som har tvunget USA til at komme med et nyt udspil til en formel  

 overdragelse af suverænitet til irakiske politikere og bevægelser i løbet af  

 det kommende års tid.
Situationen med voksende amerikanske militære tab,  

 udsigten til en langvarig militær besættelse af Irak og voksende økonomiske  

 udgifter forbundet hermed har tvunget Bushregeringen til at spille ud med en  

 langt hurtigere plan for formel overdragelse af suverænitet til irakerne, til  

 fremskyndelse af en irakisk forfatning, som USA dog med hensyn til indholdet  

 kan nedlægge veto imod.
Den militære situation og USAs problemer med at kontrollere  

 landet blev tydeligt illustreret i forbindelse med præsident Bushs besøg i  

 Irak  

 den 27. november.
Besøget måtte foregå i dybeste hemmelighed og blev afviklet  

 på 2-3 timer af hensyn til præsidentens sikkerhed.
Politiken skrev i en  

 artikel  

 den 28. november 2003 om besøget, at »Det var et gevaldigt løft til moralen,  

 da  

 George W.
Bush i kampuniform kom på uanmeldt lynbesøg til soldaterne i Irak.  

 Men besøget viste også, at verdens mægtigste mand var nødt til at liste sig  

 ind  

 i det land, han har besat«.
De journalister, som havde fået lov til at følge  

 præsidenten om bord på flyet, havde da også fået at vide, at hvis noget som  

 helst slap ud om besøget, ville det blive aflyst, så stor var frygten for  

 præsidentens sikkerhed.
Krigen mod Afghanistan blev begrundet med hensigt til kampen mod  

 den internationale terrorisme.
Krigen mod Irak blev begrundet med hensigt til  

 masseødelæggelsesvåben og  


  

 kampen mod  

 terror.
Men er denne terrorisme da mindsket? Nej, den er faktisk taget til og  

 rammer nu i en række lande, som ikke tidligere var udsatte, fordi den  

 egentlige  

 årsag til, at USA invaderede Irak, ikke var krigen mod terrorismen, men en  

 krig  

 for at fjerne Saddam Hussein og styrke USAs kontrol over udviklingen i  

 Mellemøsten; herunder taget til i styrke, da terroristerne har fået fornyet  

 opbakning i Mellemøsten og Asien.
USA og de »villiges koalition« er ikke gået  

 i  

 gang med at behandle selve hovedårsagerne til, at terroristerne kan  

 rekruttere  

 og desværre få en del opbakning visse steder: Den ulige udvikling i området  

 og  

 lokale herskeres udemokratiske skalten og valten med ressourcerne og  

 underlæggen sig USA.
Sandheden er, »at Irak-krigen forsinker og hæmmer  

 indsatsen mod terror.
Besættelsen af Irak generer ikke al-Qaeda, der ikke har  

 brug for landet.
Den generer derimod amerikanerne og tvinger dem til at  

 trække  

 sig ud af de zoner, hvor der faktisk er en terrortrussel.« Lektor Jens Boisen ved Københavns Universitet, som er forfatter  

 til ovenstående analyse i Politiken den 24. november 2003, skriver at »krig  

 kan  

 kun føres mod stater.
Mod et netværk som al-Qaeda er det et ineffektivt og  

 bekosteligt redskab«.
Han konstaterer ligeledes, at Saddam Hussein faktisk  

 var  

 uskyldig i forhold til denne terrorisme.
Han skriver, at USA har brugt alt  

 for  

 mange af deres eksperters og agenters arbejde på at bevise eksistensen af de  

 manglende »masseødelæggelsesvåben« i stedet for at sætte dem ind over for den  

 reelle terrortrussel.
Dette for at kunne begrunde, at man invaderede Irak.
Det fører desuden frem til en argumentation om, at hvis man  

 virkelig vil afskaffe eller underminere terrorismen i dens forskellige  

 former,  

 så må man med Kåre Willochs ord i en engelsksproget artikel fra den 19.  

 november 2003 vende sin opmærksomhed mod årsagerne til denne terrorisme og  

 handle i forhold til disse årsager (»The Western Leaders must turn their  

 attention to the root causes of terrorism, and take action to eliminate  

 them«).  

 Kåre Willoch er tidligere leder af de konservative i Norge og tidligere norsk  

 statsminister.
Han skriver i artiklen, at der er en sammenhæng mellem manglen  

 på militær magt til at bekæmpe uretfærdighed og brugen af terror.
Han kommer  

 ind på Israel, dets atomvåben og dets politik i Mellemøsten.
Han citerer den  

 tidligere chef for den israelske sikkerhedstjeneste Shin Beth, Ami Ayalon,  

 for  

 at »Those who want victory against terror without adressing the underlying  

 grievances  

 want an unending war«.
Efter Enhedslistens opfattelse bidrager den danske regering ikke  

 til den internationale kamp mod terrorisme ved udsendelse af og forlængelse  

 af  

 510 danske soldater til Irak.
Hvis der er terrorisme i Irak nu, ja så er den  

 kommet der i kraft af den amerikanske besættelse, medmindre vi taler om  

 Saddam  

 Husseins terrorisering af sin egen befolkning.
Hvis USA havde spillet ud med planer og konkrete tiltag, som  

 gjorde det muligt for irakiske arbejdere, ingeniører m.fl. at sætte gang i  

 projekter og en irakisk organisering og genopbygning af det krigs- og  

 sanktionsødelagte samfund, så ville det måske have set anderledes ud for  

 besættelsesmagten.
Så ville der ikke have været den grobund, som der nu er,  

 for  

 modstand mod USA.
Men det amerikanske militær har også haft en mildest talt  

 uheldig hånd over for mange irakere.
Ved den måde, de håndterede  

 protestdemonstrationer, ved vilkårlige og diskriminerende militære indgreb,  

 ved  

 skydning af uskyldige irakere osv.
At den amerikanske hær har opført sig brutalt og mishandlet  

 civile, skudt uskyldige osv. kommer til udtryk i, at den amerikanske militære  

 generalstab ifølge en forsideartikel i The Guardian den 26. november 2003  

 foreløbig har udbetalt erstatninger til familier m.v. af efterladte irakere  

 på  

 1.5 mio. dollars.
Ifølge artiklen i The Guardian har en lang række irakiske  

 familier klaget til de amerikanske myndigheder over, at amerikanske soldater  

 har dræbt eller såret familiemedlemmer, har ødelagt eller fjernet personlige  

 ejendomme m.v.
Men det har ikke kunnet lade sig gøre at anlægge sag ved  

 irakiske domstole mod amerikanske soldater for ulovligt at have dræbt  

 pårørende, da den amerikanske besættelsesmyndighed har udstedt et direktiv  

 om,  

 at de irakiske domstole ikke kan indlede anklager eller høringer om sådanne  

 sager.
Ifølge artiklen i The Guardian har de amerikanske myndigheder  

 etableret  

 denne praksis med at udbetale erstatninger, fordi de ikke vil have retssager,  

 de vil ikke give undskyldninger for de sager, de udbetaler erstatninger for.  

 Sådan en praksis er jo ikke fremmende for en irakisk positiv opfattelse af  

 den  

 amerikanske besættelsesmagts tilstedeværelse og praksis.
Men det er nok symptomatisk for USA, at dets hær og flyvevåben  

 er glimrende egnet til at føre krig, at udslette/eliminere en fjende, men  

 ingen  

 erfaringer har i forhold til en efterkrigssituation, hvor en genopbygning  

 skal  

 finde sted.
Der forelå simpelthen ingen planer for denne situation, som bare  

 tilnærmelsesvis tog højde for den irakiske virkelighed.
Det virker heller ikke fremmende for situationen, at USA, der  

 kun skulle være der for at hjælpe Irak i gang med en opbygning af et nyt  

 samfund til gavn for irakerne selv, starter med at bevilge milliardkontrakter  

 til amerikanske firmaer som oven i købet i mange tilfælde er pæne økonomiske  

 bidragydere og støtter til Bush og det republikanske parti og til andre  

 udenlandske firmaer, hen over hovedet på irakerne.
USA kommer således til at  

 fremstå som utroværdige, når de giver kontrakter og indgår aftaler med  

 amerikanske arbejdere og eksperter, selv om der findes irakere som sagtens  

 kunne påtage sig arbejdet, og hvor det tillige ville have en vigtig økonomisk  

 såvel som politisk funktion at inddrage irakerne og i langt højere grad gøre  

 dem ansvarlige for at opbygge deres eget samfund.
Opsummerende må Enhedslisten konstatere, at den amerikanske  

 militære praksis og besættelsesadministrationens civile økonomiske, sociale  

 og  

 politiske praksis i sig selv er med til at udvikle en modstand mod  

 besættelsen,  

 og de danske soldater indgår i denne sammenhæng.
Vi må konstatere, at den  

 danske regering ingen kritik har af denne situation, og Enhedslisten kan ikke  

 stemme for en forlængelse af de danske soldaters tilstedeværelse i Irak på  

 disse betingelser.
 Tjóðveldisflokkurin og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)  

    

  

 Søren Gade (V)  

  

  nfmd.  

  

    

  

 Ulrik Kragh (V)  

    

  

 Jens Hald Madsen (V)  

    

  

 Peter Skaarup (DF)  

    

  

 Søren Krarup (DF)  

    

  

 Helge Adam Møller (KF)  

  

  fmd.  

  

    

  

 Kaj Ikast (KF)  

    

  

 Jann Sjursen (KD)  

    

  

 Bjarne Laustsen (S)  

    

  

 Per Kaalund (S)  

    

  

 Poul Andersen (S)  

    

  

 Poul Qvist Jørgensen (S)  

    

  

 Villy Søvndal (SF)  

    

  

 Morten Helveg Petersen (RV)  

    

  

 Søren Søndergaard (EL)  

    

  

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag omdelt på B 56 i FOU Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Revideret udkast til tidsplan for udvalgets behandling af  

 beslutningsforslaget 3 Spm. 1, om mandatet tillader anvendelse af magt, så  

 styrken kan løse alle pålagte opgaver, til udenrigsministeren og  

 forsvarsministeren Spm. 2, om den danske styrke er udstyret med et robust  

 mandat, til udenrigsministeren og forsvarsministeren 4 Spm. 3 om ministerens kommentar til CIA-rapporten, til  

 udenrigsministeren og forsvarsministeren Spm. 4 om ministerens kommentar til beretning i USA Today  

 om den amerikanske hær og guerillaen, til udenrigsministeren og  

 forsvarsministeren Spm. 5 om ministerens kommentar til Rumsfelds udtalelser  

 om, at amerikanske styrker forventes at blive i Irak yderligere to år eller  

 mere,  

 til udenrigsministeren og forsvarsministeren Spm. 6, om ministeren mener, at det er udtryk for en  

 demokratisk opfattelse, at den eventuelle kommende irakiske  

 overgangsforfatning skal godkendes af besættelsesadministrationen, til  

 udenrigsministeren og forsvarsministeren Spm. 7, om regeringen mener, det er klog politik, at USA  

 har givet sig selv vetoret over Iraks politiske struktur, til  

 udenrigsministeren og forsvarsministeren Spm. 8, om den danske regering fortsat støtter  

 Haagerkonventionen af 1907 og Genèvekonventionen af 1949, til  

 udenrigsministeren og forsvarsministeren Spm. 9, om regeringen vil gøre den amerikanske regering  

 opmærksom på vigtigheden af, at USA overholder Haagerkonventionen, til  

 udenrigsministeren  

 og forsvarsministeren Spm. 10, om regeringen er enig i, at det er en dårlig  

 praksis, at besættelsesmagten kun i begrænset omfang har inddraget irakerne i  

 planlægningen af genopbygningen, til udenrigsministeren og forsvarsministeren Spm. 11 om den irakiske befolknings opbakning og accept  

 af besættelsesadministrationen, til udenrigsministeren og forsvarsministeren Spm. 12, om regeringen er enig i, at der er forskel på  

 militære angreb på besættelsesmagten og de terrorangreb, som har fundet sted  

 mod FN og nødhjælpsorganisationer, til udenrigsministeren og  

 forsvarsministeren Spm. 13, om ministeren vil drage konsekvenser af udsagn i  

 Ekstra Bladet om, at den danske styrke ikke er uddannet til guerillakrig, til  

 udenrigsministeren og forsvarsministeren Spm. 14, om ministeren er enig i, at de seneste ugers  

 angreb i Bagdad og Tikrit kan skabe direkte modstand mod besættelsesmagten,  

 til udenrigsministeren og forsvarsministeren Spm. 15 om ministerens kommentar til den amerikanske  

 generalmajor Charles Swannacks udtalelser, til udenrigsministeren og  

 forsvarsministeren Spm. 16 om ministerens kommentar til Richard Perles  

 erkendelse af, at den militære invasion af Irak var ulovlig, til  

 udenrigsministeren og forsvarsministeren Spm. 17 om regeringens holdning til kritik fra  

 fremtrædende folk vedrørende bestilte efterretninger som grundlag for krigen,  

 til udenrigsministeren og forsvarsministeren 5 Tidsplan for Forsvarsudvalgets behandling af  

 beslutningsforslag nr.
B 56 6 Svar på spm. 13, om ministeren vil drage konsekvenser af  

 udsagn i Ekstra Bladet om, at den danske styrke ikke er uddannet til  

 guerillakrig,  

 fra forsvarsministeren 7 Svar på spm. 1, om mandatet tillader anvendelse af magt,  

 så styrken kan løse alle pålagte opgaver, fra udenrigsministeren Svar på spm. 2, om den danske styrke er udstyret med et robust  

 mandat, fra udenrigsministeren Svar på spm. 3 om ministerens kommentar til  

 CIA-rapporten, fra udenrigsministeren Svar på spm. 4 om ministerens kommentar til beretning i  

 USA Today om den amerikanske hær og guerillaen, fra udenrigsministeren Svar på spm. 5 om ministerens kommentar til Rumsfelds  

 udtalelser om, at amerikanske styrker forventes at blive i Irak i yderligere  

 to år eller mere, fra udenrigsministeren Svar på spm. 6, om ministeren mener, at det er udtryk for  

 en demokratisk opfattelse, at den eventuelt kommende irakiske  

 overgangsforfatning  

 skal godkendes af besættelsesmagten, fra udenrigsministeren Svar på spm. 7, om regeringen mener, det er klog politik,  

 at USA har givet sig selv vetoret over Iraks politiske struktur, fra  

 udenrigsministeren Svar på spm. 8, om den danske regering fortsat støtter  

 Haagerkonventionen og Genèvekonventionen, fra udenrigsministeren Svar på spm. 9, om regeringen vil gøre den amerikanske  

 regering opmærksom på vigtigheden af , at USA overholder Haagerkonventionen,  

 fra udenrigsministeren Svar på spm. 10, om regeringen er enig i, at det er en  

 dårlig praksis, at besættelsesmagten kun i begrænset omfang har inddraget  

 irakerne i planlægning af genopbygningen, fra udenrigsministeren Svar på spm. 11 om den irakiske befolknings opbakning og  

 accept af besættelsesadministrationen, fra udenrigsministeren Svar på spm. 12, om regeringen er enig i, at der er  

 forskel på militære angreb på besættelsesmagtens soldater og de terrorangreb,  

 som har fundet sted mod FN og nødhjælpsorganisationer, fra udenrigsministeren Svar på spm. 14, om ministeren er enig i, at de seneste  

 ugers angreb i Bagdad og Tikrit kan skabe direkte modstand mod  

 besættelsesmagten, fra udenrigsministeren Svar på spm. 15 om ministerens kommentar til den  

 amerikanske generalmajor Charles Swannacks udtalelser, fra  

 udenrigsministeren Svar på spm. 16 om ministerens kommentar til Richard  

 Perles erkendelse af, at den militære invasion af Irak var ulovlig, fra  

 udenrigsministeren Svar på spm. 17 om regeringens holdning til kritik fra  

 fremtrædende folk vedrørende bestilte efterretninger som grundlag for krigen,  

 fra udenrigsministeren 8 Supplerende svar på spm. 11 om den irakiske befolknings  

 opbakning og accept af besættelsesadministrationen, fra udenrisgministeren 9 Spm. 18, om regeringen mener, at den amerikanske  

 chefadministrator overholder Haagerkonventionen, til udenrigsministeren og  

 forsvarsministeren Spm. 19, om regeringen i forlængelse af sine svar på  

 bl.a. spm. 10 ikke mener, at den amerikanske besættelsesmagt burde anvende  

 private  

 irakiske borgere til at igangsætte genopbygningen af Irak, til  

 udenrigsministeren og forsvarsministeren Spm. 20, om regeringen ligger inde med  

 notater/informationer, ud fra hvilke den vurderer den militære situation i  

 Irak, til udenrigsministeren og forsvarsministeren Spm. 21, om regeringen er enig med den spanske  

 udenrigsminister i, at den sikkerhedsmæssige situation i Bagdad er værre end  

 under Saddam Hussein, til udenrigsministeren og forsvarsministeren Spm. 22 om regeringens baggrund for ikke at ville  

 kommentere den amerikanske besættelsesmagts kommercielle beslutninger  

 vedrørende Irak, til udenrigsministeren og forsvarsministeren 10 Svar på spm. 18, om regeringen mener, at den amerikanske  

 chefadministrator overholder Haagerkonventionen, fra udenrigsministeren Svar på spm. 19, om regeringen i forlængelse af sine svar  

 på bl.a. spm. 10 ikke mener, at den amerikanske besættelsesmagt burde anvende  

 private irakiske borgere til at igangsætte genopbygningen af Irak, fra  

 udenrigsministeren Svar på spm. 21, om regeringen er enig med den spanske  

 udenrigsminister i, at den sikkerhedsmæssige situation i Bagdad er værre end  

 under Saddam Hussein, fra udenrigsministeren Svar på spm. 22 om regeringens baggrund for ikke at ville  

 kommentere den amerikanske besættelsesmagts kommercielle beslutninger  

 vedrørende  

 Irak, fra udenrigsministeren 11 Svar på spm. 20, om regeringen ligger inde med  

 notter/informationer, ud fra hvilke den vurderer den militære situation i  

 Irak, fra forsvarsministeren 12 Udkast til betænkning 13 Betænkning over beslutningforslaget Bilag 2 Udvalgets spørgsmål og udenrigsministerens og  

 forsvarsministerens svar herpå Spørgsmålene og svarene er  

 optrykt efter ønske fra Enhedslisten Spørgsmål nr. 1:
 Ministeren bedes oplyse, om det mandat, der ligger til grund for  

 de danske styrkers virke i Irak, tillader anvendelse af magt i en sådan  

 udstrækning, at styrken kan løse alle pålagte opgaver.
 Svar:
 Sikkerhedsrådet har med resolution 1511 (2003) bemyndiget den  

 multinationale styrke under enhedskommando til at tage alle nødvendige skridt  

 med henblik på at bidrage til opretholdelse af sikkerhed og stabilitet i  

 Irak.
 Spørgsmål nr. 2:
Kan Ministeren bekræfte, at den danske styrke er udstyret med et  

 robust mandat? Svar:
Ja.
Det fremgår af bemærkningerne til beslutningsforslag B 56,  

 at det danske bidrag fortsat vil operere med mandat til magtanvendelse.  

 Udover  

 adgang til at anvende magt i selvforsvar vil det danske bidrag have adgang  

 til  

 i fornødent omfang at anvende magt til at gennemføre de pålagte opgaver.
 Spørgsmål nr. 3:
Hvad er ministerens kommentar til de opsummeringer af en  

 CIA-rapport, som stod i »The Philadelphia Enquirer« den 12. november 2003? Svar:
 Artiklen står for nævnte publikations egen regning.
 Spørgsmål nr. 4:
Hvad er ministerens kommentarer til rapporten i Berlingske  

 Tidende den 20. november 2003, der bringer følgende citat fra USA  

 Todays  

 beretning om den amerikanske hær: »De amerikanske militærfolk,  

 efterretningsfolk og politifolk siger rent ud, at en stadig bedre organiseret  

 guerilla ved langt mere om de amerikanske styrkers bevægelser og svaghed, end  

 amerikanerne ved om guerillaen? Svar:
 Regeringen finder, at væbnede terroraktioner rettet mod  

 koalitionstropper  men i vid udstrækning også mod de internationale  

 organisationer, civile irakiske institutioner og andre »bløde« mål   

 udgør en  

 alvorlig hindring for genopbygningen, den humanitære indsats og den politiske  

 overgangsproces i Irak.Regeringen har ikke i øvrigt kommentarer til indholdet  

 af artiklen i Berlingske Tidende den 20. november 2003.
 Spørgsmål nr. 5:
Hvad er ministerens kommentar til udtalelser fra den amerikanske  

 forsvarsminister Rumsfeld, citeret i The Independent den 15. november 2003,  

 om  

 at selv med en ny regering på plads i Irak næste år vil amerikanske styrker  

 kunne forventes at blive i Irak i yderligere to år eller mere? Svar:
Sikkerhedsrådet har med resolution 1511 af 16. oktober 2003  

 understreget den midlertidige karakter af koalitionsmyndighedens udøvelse af  

 det særlige ansvar, myndighed og forpligtelser i henhold til folkeretten, der  

 vil ophøre, når en internationalt anerkendt, repræsentativ regering etableret  

 af det irakiske folk er indsat og påtager sig koalitionsmyndighedens  

 forpligtelser.
Ifølge aftalen af 15. november 2003 mellem Regeringsrådet og  

 Koalitionsmyndigheden skal fuld suverænitet være overdraget til en  

 midlertidig  

 irakisk regering senest den 30. juni 2004. Det vil derefter være op til den  

 internationalt anerkendte irakiske regering at afgøre, i hvilket omfang den  

 internationale  

 militære tilstedeværelse skal opretholdes.
 Det bemærkes, at også den danske regering vurderer, at der kan  

 blive behov for en langsigtet international indsats for at øge sikkerheden og  

 stabiliteten i Irak, indtil Irak selv kan varetage denne opgave.
 Spørgsmål nr. 6:
Er det ifølge ministeren udtryk for en demokratisk opfattelse,  

 at den evt. kommende irakiske overgangsforfatning ikke kan træde i kraft,  

 uden  

 at den bliver godkendt af den besættelsesadministration, som i øjeblikket  

 styrer Irak? Svar:
 I forlængelse af FNs resolution 1511 støtter regeringen aftalen  

 af 15. november 2003 om det politiske forløb, der indebærer overdragelse af  

 suverænitet til en irakisk regering, og efterfølgende frie valg til  

 grundlovgivende forsamling og nationalt parlament.
 Spørgsmål nr. 7:
Er det ifølge regeringen en klog politik, der gavner opbakningen  

 bag den amerikanske besættelsesmagt, at USA  

    

  

 har givet sig selv vetoret over Iraks politiske struktur ifølge en  

 artikel i Politikken den 18. nov. 2003, som citerer den amerikanske avis USA  

 Today? Svar:
 Der henvises til besvarelsen af spørgsmål 6.
 Spørgsmål nr. 8:
Støtter den danske regering fortsat i og med vi har ratificeret  

 Haagerkonventionen af 1907 og Genèvekonventionen af 1949 disse to  

 konventioner? Svar:
 Ja.
 Spørgsmål nr. 9:
Vil den danske regering rette henvendelse til den amerikanske  

 regering for at gøre opmærksom på vigtigheden af at besættelsesmagten USA  

 bl.a.  

 overholder Haagerkonventionen, som fastslår, at en besættelsesmagt er  

 »forpligtet til at respektere alle love i landet, medmindre den er absolut  

 afskåret herfra«, og at besættelsesadministrationen dermed ikke kan begynde  

 at  

 privatisere fundamentale irakiske statsværdier, herunder at den amerikanske  

 chefadministrator Paul Bremer derfor ulovligt har udstedt et direktiv om, at  

 200 irakiske statsvirksomheder skulle privatiseres? Svar:
Med resolution 1483 (2003) etablerede Sikkerhedsrådet rammerne  

 for besættelsesmagternes udøvelse af deres beføjelser under den fælles  

 myndighed.
Opmærksomheden henledes særligt på resolutionens art. 4, der  

 opfordrer myndigheden til, i overensstemmelse med FNs charter og al  

 anden  

 relevant folkeret, at fremme den irakiske befolknings velfærd gennem effektiv  

 administration af territoriet, herunder særligt at arbejde for genoprettelse  

 af  

 sikkerhed og stabilitet samt etablering af betingelser, under hvilke den  

 irakiske befolkning frit kan bestemme sin egen politiske fremtid.
 Spørgsmål nr. 10:
Er regeringen enig i, at det er en dårlig praksis fra  

 besættelsesadministrationen, at den som beskrevet af Herbert Pundik i  

 Politiken  

 den 2. november 2003 kun i begrænset omfang har inddraget irakerne i  

 »amerikanske planlægning af deres lands genopbygning.
Irakiske ingeniører er  

 arbejdsløse, mens besættelsesadministrationen importerer amerikanske  

 ingeniører  

 til en løn, der er ti gange større, end det koster at ansætte en iraker«? Svar:
 Aftalen af 15. november 2003 om overdragelse af suverænitet til  

 en irakisk regering vil fremme rammebetingelserne for økonomisk, social og  

 politisk udvikling.
 Regeringen finder i øvrigt, at den private sektor og private  

 investeringer spiller en vigtig rolle som drivkraft i den økonomiske  

 genopbygning af Irak.
 Spørgsmål nr. 11:
Mener regeringen ikke, at det har stor indflydelse på, hvordan  

 besættelsesadministrationen opleves af den irakiske befolkning, hvordan den  

 tackler økonomiske, sociale og politiske spørgsmål, og at løsningen på disse  

 er  

 afgørende for den irakiske befolknings opbakning eller accept af  

 besættelsesadministrationen  

 og dermed for muligheden for at komme den militære modstand mod USA til livs? Svar:
 Der henvises til besvarelsen af spørgsmål 10.
 Spørgsmål nr. 12:
Er regeringen enig i, at der er forskel på de militære angreb  

 rettet mod besættelsesmagtens soldater og materiel og de terrorangreb, der  

 har  

 været rettet imod FN og nødhjælpsorganisationer? Svar:
 Den humanitære folkeret gældende under væbnede konflikter  

 indeholder forbud mod voldshandlinger eller trusler herom, hvis primære  

 formål  

 er at sprede terror blandt civilbefolkningen.
Begrebet terror er ikke nærmere defineret i denne sammenhæng.  

 Forbudet omfatter ikke lovlige krigshandlinger mellem kombattanter, hvis  

 operationer alene må være rettet mod militære mål og ikke mod civile.
Den  

 humanitære folkeret opstiller en række krav til kombattanter, herunder at de  

 skal kunne skelnes fra civilbefolkningen under udførelsen af deres  

 operationer.
 Spørgsmål nr. 13:
Vil ministeren drage nogen konsekvenser af de udsagn, som er  

 fremkommet i Ekstra Bladet den 15. november 2003 om, at »modstanden er  

 ændret,  

 og den danske styrke er ikke uddannet til guerillakrig.
Vi mangler praktiske  

 erfaringer, og vi mangler bombehunde og udstyr til at finde lureminer«, som  

 en  

 militærpolitibetjent med et halvt års udstationering i Irak siger til avisen? Svar:
Danske soldater og enheder er veluddannede og veludrustede til  

 løsning af de pålagte opgaver.
Udviklingen i trusselsbilledet følges nøje,  

 såvel af den udsendte enhed som af de hjemlige myndigheder med henblik på  

 løbende at vurdere eventuelt behov for ændring af bidragets sammensætning,  

 materiel og uddannelse.
Det danske kontingents kapacitet skal endvidere ses i  

 rammen af det samarbejde, der er etableret med øvrige koalitionspartnere,  

 hvorfra eventuelt yderligere behov kan inddækkes.
Forsvaret vurderer således  

 generelt, at det danske styrkebidrag i Irak er vel afpasset til situation og  

 opgaver.
 Spørgsmål nr. 14:
Er ministeren enig i, at de omfattende fly-, helikopter- og  

 missilangreb, som har været foretaget i den sidste uges tid i Bagdad og  

 Tikrit  

 kan give stor utilfredshed, ja direkte modstand mod besættelsesmagten, som  

 adskillige militære og politiske eksperter har påpeget? Svar:
FNs sikkerhedsråd bød med resolution 1483 af 22. maj 2003 FNs  

 medlemslandes bidrag med personel og udstyr til styrkelse af stabilitet og  

 sikkerhed i Irak velkommen.
Sikkerhedsrådet har endvidere med resolution 1511  

 af 16. oktober 2003 fastslået, at tilvejebringelse af sikkerhed og stabilitet  

 er essentielt for at sikre en succesfuld afslutning af den politiske proces,  

 der skal lede til udarbejdelse af en ny forfatning for Irak og til afholdelse  

 af demokratiske valg.
Sikkerhedsrådet har med samme resolution bemyndiget den  

 multinationale styrke under enhedskommando til at tage alle nødvendige skridt  

 med henblik på at bidrage til opretholdelse af sikkerhed og stabilitet i  

 Irak.
 Regeringen har i øvrigt ingen kommentarer til de konkrete  

 militære aktioner, foretaget af medlemmer af koalitionen.
 Spørgsmål nr. 15:
Hvad er ministerens kommentar til den amerikanske generalmajor  

 Charles Swannacks udtalelser refereret bl.a. i Berlingske Tidende den  

 20.  

 november 2003 om, at »jeg ønsker at understrege, at de fleste af angrebene på  

 vore styrker udføres af regimets tidligere støtter og andre irakere, ikke  

 udenlandske  

 styrker«? Svar:
 Regeringen har noteret sig indholdet af generalmajor Charles  

 Swannacks udtalelser, men har i øvrigt ingen kommentarer i anledning af  

 udtalelserne.
 Spørgsmål nr. 16:
Hvad er ministerens kommentar til erkendelsen af, at den  

 militære invasion af Irak var ulovlig, som den fremtrædende rådgiver til  

 Bushregeringen,  

 Richard Perle, har givet udtryk for i en tale holdt i London og gengivet i  

 the  

 Guardian den 20. november 2003? Svar:
Regeringen finder ikke anledning til at kommentere Richard  

 Perles tale.
Regeringen har for sit vedkommende udførligt redegjort for sin  

 holdning til de folkeretlige aspekter i Udenrigsministeriets notat af 17.  

 marts  

 2003, der tidligere er fremsendt til Forsvarsudvalget (B 118 bilag 4).
 Spørgsmål nr. 17:
Hvorledes forholder regeringen sig til, at en lang række  

 fremtrædende folk (fra CIA, fra den tidligere Bushadministration, en  

 tidligere  

 amerikansk ambassadør i Saudi-Arabien, en hærchef under George Bush sen.,  

 m.fl.) stærkt har kritiseret den måde, som fremtrædende medlemmer af  

 Bush-administrationen, herunder vicepræsident Dick Cheney, har manipuleret,  

 udeladt eller direkte bestilt efterretninger, som kunne støtte deres  

 synspunkt  

 om at gå i militær aktion mod Irak, en udvikling, der karakteriseres som  

 ødelæggende for den vægt, CIA fremover vil have som en  

 efterretningsvirksomhed,  

 man kan have tillid til? Svar:
 Regeringen finder ikke grundlag for at fremkomme med  

 bemærkninger til den anførte kritik.
 Den danske regerings beslutning om at deltage i den  

 multinationale  

    

  

 militære aktion i Irak  

 var som bekendt baseret på åbne kilder, jf. bemærkningerne til  

 beslutningsforslag B 118 fremsat den 18. marts 2003.
 Spørgsmål nr. 18:
Mener regeringen  i forlængelse af sine svar på spørgsmål nr. 8  

 og 9  at den amerikanske chefadministrator, Paul Bremer, overholder  

 Haagerkonventionen  hvoraf det fremgår, at en besættelsesmagt er  

 »forpligtet  

 til at respektere alle love i landet, medmindre den er absolut afskåret  

 herfra«  

  når Paul Bremer udsteder et direktiv om, at 200 irakiske  

 statsvirksomheder  

 skal privatiseres? Svar:
Haagerkonventionen af 1907 art. 43 lyder i sin fulde ordlyd:  

 »Når den lovlige magt faktisk er gået over i hænderne på den, som holder  

 landet  

 besat, tager denne alle de forholdsregler, som bero på den, for så vidt  

 muligt  

 at genoprette og sikre den offentlige orden og det offentlige liv, idet de i  

 landet  

 gældende love respekteres, medmindre dette er absolut umuligt.« Denne bestemmelse såvel som bestemmelserne i den fjerde  

 Genèvekonvention fra 1949 om beskyttelse af civile personer i krigstid skal  

 ses  

 i sammenhæng med Sikkerhedsrådets resolution 1483 (2003), der har etableret  

 rammerne for besættelsesmagternes udøvelse af deres beføjelser under en  

 fælles  

 myndighed.
Opmærksomheden henledes særligt på resolutionens art. 4, der  

 opfordrer myndigheden til, i overensstemmelse med FNs charter og al  

 anden  

 relevant folkeret, at fremme den irakiske befolknings velfærd gennem effektiv  

 administration af territoriet, herunder særligt at arbejde for genoprettelse  

 af  

 sikkerhed og stabilitet samt etablering af betingelser, under hvilke den  

 irakiske  

 befolkning frit kan bestemme sin egen politiske fremtid.
Regeringen finder  

 ikke, at Koalitionsmyndigheden handler uden for de her angivne rammer.
 Spørgsmål nr. 19:
Mener regeringen ikke i forlængelse af sit svar på bl.a.  

 spørgsmål nr. 10 om at »den private sektor og private investeringer spiller  

 en  

 vigtig rolle...«, at den amerikanske besættelsesmagt burde anvende private  

 irakiske borgere, f.eks. irakiske ingeniører, frem for at importere  

 amerikanske  

 ingeniører, til at igangsætte den økonomiske genopbygning af Irak? Svar:
 Regeringen finder som nævnt i spørgsmål 10, at den private  

 sektor og private investeringer spiller en vigtig rolle som drivkraft i den  

 økonomiske genopbygning af Irak og anser det i denne forbindelse for relevant  

 også at benytte sig af lokal arbejdskraft i den udstrækning det er praktisk  

 muligt.
 Spørgsmål nr. 20:
Da regeringen ikke vil svare på spørgsmål eller har nogen mening  

 om den militære situation i Irak og i øvrigt ikke har nogen kommentarer til  

 udtalelser fra f.eks. det amerikanske militær i Irak, vil regeringen da  

 oplyse,  

 om den ligger inde med notater/informationer, ud fra hvilke regeringen  

 vurderer  

 den militære situation i Irak, og som må formodes at indgå i overvejelserne,  

 når man anmoder Folketinget om en forlængelse af udsendelsen af 500 danske  

 soldater i Irak, og i givet fald, vil regeringen da redegøre for indholdet? Svar:
Som det fremgår af bemærkningerne til forslag til  

 folketingsbeslutning B 56, så er de basale samfundsfunktioner i Irak fortsat  

 under genetablering.
Væbnede terroraktioner rettet mod koalitionstropper, men  

 i  

 vid udstrækning tillige mod internationale organisationer, civile irakiske  

 institutioner og andre bløde mål, udgør imidlertid en alvorlig  

 hindring for  

 genopbygningen, den humanitære indsats og demokratiseringen af landet.  

 Regeringen vurderer i dette lys, at der fortsat er behov for en beslutsom og  

 langsigtet international indsats for at øge sikkerheden og stabiliteten i  

 Irak,  

 indtil Irak selv kan varetage denne opgave.
 Denne vurdering baserer sig dels på åbne kilder, dels på  

 indberetninger fra internationale organisationer, herunder FN, NATO og EU,  

 koalitionspartnere, andre lande samt forsvaret, herunder det danske  

 styrkebidrag i Irak, og Forsvarets Efterretningstjeneste.
 Regeringens vurdering understøttes endvidere af FNs  

 Sikkerhedsråds enstemmige vedtagelse af resolution 1511 den 16. oktober 2003,  

 der fastslår, at tilvejebringelse af sikkerhed og stabilitet er afgørende for  

 gennemførelsen af den politiske overgangsproces i Irak og som indeholder en  

 indtrængende  

 appel til FNs medlemslande om at yde bidrag til den multinationale  

 sikringsstyrke i landet.
 Det er på denne baggrund, at regeringen med forslag til  

 folketingsbeslutning B 56 foreslår, at der fortsat ydes et dansk militært  

 bidrag til sikringsstyrken i Irak, herunder at danske styrker fortsat stilles  

 til rådighed for beskyttelsen af civilt dansk personel og ejendom i landet.
 Spørgsmål nr. 21:
Er regeringen enig med den spanske udenrigsminister, Ana  

 Palacio, som ifølge Spiegel Online den 25. november 2003 udtaler, at den  

 sikkerhedsmæssige situation i Bagdad er værre end under Saddam Hussein? Svar:
Den aktuelle sikkerhedssituation i Irak udgør efter regeringens  

 opfattelse en hindring for genopbygningen, den humanitære indsats og  

 demokratiseringen af Irak.
Som det fremgår af bemærkningerne til forslag til  

 folketingsbeslutning B 56 vedr. dansk bidrag til den internationale  

 sikringsstyrke i Irak, vurderes der i dette lys fortsat at være behov for en  

 beslutsom og langsigtet international indsats for at øge sikkerheden og  

 stabiliteten i Irak, indtil Irak selv kan varetage denne opgave.
Det er på  

 denne baggrund, at regeringen foreslår, at der fortsat ydes et dansk militært  

 bidrag til den multinationale sikringsstyrke i Irak.
Regeringen har ikke i  

 øvrigt bemærkninger til den citerede udtalelse.
 Spørgsmål nr. 22:
Når regeringen ikke har nogen kommentar til eller mening om de  

 omfattende kommercielle beslutninger, som den amerikanske besættelsesmagt  

 foretager, og som har store strategiske økonomiske konsekvenser for det  

 irakiske samfund, er det så, fordi man heller ikke mener, at det interesserer  

 den irakiske befolkning eller har nogen konsekvenser for denne, og derfor  

 heller ikke ønsker at påvirke den almindelige irakers opfattelse af den  

 amerikanske besættelsesmagt og den almindelige irakers holdning til en  

 militær  

 kamp imod besættelsesmagten? Svar:
Regeringen støtter fuldt ud en overdragelse af ledelsen af Irak  

 til irakerne selv så hurtigt som muligt.
På denne baggrund hilser regeringen  

 aftalen af 15. november 2003 om overdragelse af suverænitet til en irakisk  

 regering velkommen.
Dette vil fremme rammebetingelserne for økonomisk, social  

 og politisk udvikling i Irak.
