Nr LSF 21 Forslag til Lov om ændring af lov om social bistand (Forhøjelse af  

 aldersgrænsen for halv revalideringsydelse og minimumsgrænse for  

 transportudgifter samt forsøgsbestemmelse om revalideringsinstitutioner m.v.) Fremsat af socialministeren (Karen Jespersen) den 4. oktober 1995 Vedtaget ved tredjebehandling den 15. december 1995 Lov nr. 1111 af 20/12/1995 § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 449 af 14. juni 1995, foretages følgende  

 ændringer:
 1. I § 43, stk. 2, 2. pkt., og § 43, stk. 3, ændres  

 »23 år« til: »25 år«.
 2. I § 43, stk. 2, 6, 7 og 8, indsættes som  

sidste pkt.:
»Revalidenden betaler dog transportudgifter på indtil 200 kr. pr.  

 måned, når udgiften ikke er en følge af handicappet.« 3. Efter § 138 e indsættes i kapitel 19 a:
»§ 138 f.
Med henblik på at fremme beskæftigelsesmulighederne  

 for personer med nedsat erhvervsevne kan socialministeren efter ansøgning fra  

 et amtsråd eller en kommunalbestyrelse give tilladelse til etablering af  

 forsøgsordninger, der fraviger reglerne i §§ 91-95. Socialministeren  

 bekendtgør tilladelsen.« § 2 Loven træder i kraft den 1. januar 1996.
§ 3 Personer under 25 år, der ved lovens ikrafttræden modtager  

 revalideringsydelse efter § 43, stk. 2, 1. pkt., bevarer denne ydelse under  

 gennemførelsen af den forud fastlagte erhvervsplan, jf. § 43, stk. 2.
Oprindeligt fremsat forslag § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 449 af 14. juni 1995, foretages følgende  

 ændringer:
 1. I § 43, stk. 2, 2. pkt., og § 43, stk. 3, ændres:  

 »23 år« til: »25 år«.
 2. I § 43, stk. 2, stk. 6, stk. 7 og stk. 8 indsættes som  

 sidste punktum:
»Revalidenden betaler dog transportudgifter på indtil 200 kr. pr.  

 måned, når udgiften ikke er en følge af handicappet.« 3. Efter § 138 e indsættes i kapitel 19 a:
»§ 138 f.
Med henblik på at fremme beskæftigelsesmulighederne  

 for personer med nedsat erhvervsevne kan socialministeren efter ansøgning fra  

 et amtsråd eller en kommunalbestyrelse give tilladelse til etablering af  

 forsøgsordninger, der fraviger reglerne i §§ 91-95. Socialministeren  

 bekendtgør tilladelsen.«.
§ 2 Loven træder i kraft den 1. januar 1996.
§ 3 Personer under 25 år, der ved lovens ikrafttræden modtager  

 revalideringsydelse efter § 43, stk. 2, 1. pkt., bevarer denne ydelse under  

 gennemførelsen af den forud fastlagte erhvervsplan, jf. § 43, stk. 2.
Bemærkninger til lovforslaget Almindelige bemærkninger Reglerne om den faste bruttorevalideringsydelse blev indført med  

 ikrafttræden den 1. oktober 1990. Hensigten med indførelsen af reglerne var  

 bl.a. at fjerne økonomiske barrierer, der i visse tilfælde havde virket  

 hindrende for revalideringsarbejdet.
 Med det foreliggende lovforslag foreslås revalideringsreglerne i  

 bistandslovens § 43 ændret på følgende 2 punkter:
1. Aldersgrænsen for at modtage halv revalideringsydelse ændres fra 23 til  

 25 år.
Med forslaget koordineres aldersgrænsen for den halve  

 revalideringsydelse med bl.a. aldersgrænsen i lovens kontanthjælpsregler.
2. Der foreslås en minimumsgrænse for transportudgifter på 200 kr. pr.  

 måned, forudsat at udgiften ikke er handicapbetinget.
Det betyder, at  

 revalidenden selv skal afholde udgifter til transport på indtil 200 kr. pr.  

 måned, når udgiften ikke er en følge af handicappet.
Derudover foreslås indført en generel forsøgsbestemmelse på  

 revalideringsinstitutionsområdet, hvorefter socialministeren bl.a. kan  

 godkende, at amter og kommuner etablerer forsøg med beskyttede enkeltpladser.  

 Ved godkendelse af forsøg vil berørte amter og kommuner blive inddraget.
Det  

 forudsættes i den forbindelse, at forsøg så vidt muligt kommer til at hvile  

 på et aftalemæssigt grundlag.
 Forslaget skal ses som en imødekommelse af anbefalinger fremsat i Arbejds-  

 og Socialministeriets Udvalg om skånejob, jf. første delrapport om  

 initiativer for at fastholde de allerede ansatte, og som et led i at fremme  

 virksomhedernes sociale medansvar, bl.a. gennem ansættelse af personer med  

 nedsat erhvervsevne i beskyttede stillinger.
 Det planlagte udviklingscenter for beskæftigelse på særlige vilkår kan  

 foreslå forsøg med mere fleksible tilskudsordninger for ansættelse i  

 beskyttede stillinger.
 Forslaget skal endvidere ses i sammenhæng med den redegørelse om  

 frikommuneprojektet, som den tidligere regering afgav til Folketinget i marts  

 1994. I redegørelsen er det bl.a. nævnt, at der som opfølgning på  

 frikommuneprojektet bør tages initiativ til at sikre, at der i flest mulige  

 love om kommunale forhold indsættes bestemmelser, der giver hjemmel til at  

 gennemføre vidtgående forsøg.
 Det forudsættes, at der i forsøgsordningerne bliver tale om udgiftsmæssig  

 neutralitet for staten, med mindre der i det enkelte tilfælde tilvejebringes  

 særskilte midler til finansiering af forsøgsaktiviteten.
Økonomiske konsekvenser Forhøjelse af aldersgrænsen for modtagelse af den halve  

 revalideringsydelse fra 23 til 25 år Forhøjelsen af aldersgrænsen for halv revalideringsydelse skal gælde for  

 nye modtagere af revalideringsydelse efter § 43, stk. 2. Den fulde effekt af  

 besparelsen fremkommer således først i år 2000, hvor den vil være 45,5 mio.  

 kr. (i 1996 PL).
 Den samlede besparelse og besparelsen fordelt på staten og kommunerne som  

 følge af ændring af aldersgrænsen fra 23 til 25 år ved halv  

 revalideringsydelse i mio. kr. i PL 1996 fremgår af nedenstående tabel:
 Indførelse af minimumsgrænse for transportudgifter på 200 kr.
 Forslaget om en minimumsgrænse skønnes at omfatte cirka 19.000  

 helårspersoner under revalidering i 1996 og de følgende år, der hver selv  

 afholder transportudgifter på indtil 200 kroner pr. måned.
Den samlede offentlige mindreudgift skønnes til cirka 40 mio. kr. i 1996  

 og hvert af de følgende år.
Mindreudgiften fordeler sig med 21,3 mio. kr. til  

 staten og 18,7 mio. kr. til kommunerne.
Forsøgsbestemmelse Forslaget skønnes ikke at have økonomiske konsekvenser.
 Det bemærkes, at det samlede forslags økonomiske konsekvenser skal  

 forhandles med de berørte kommunale parter.
Administrative konsekvenser Lovforslaget forventes ikke at have administrative konsekvenser.
Erhvervsøkonomiske konsekvenser Lovforslaget forventes ikke at have erhvervsøkonomiske konsekvenser.
Miljømæssige konsekvenser Lovforslaget forventes ikke at have miljømæssige konsekvenser.
EU-retlige aspekter Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Efter gældende regler udbetales der pr. 1. januar 1995 en  

 revalideringsydelse på 11.075 kr. månedligt, svarende til dagpengemaksimum,  

 når der er iværksat en revalidering efter en forud fastlagt erhvervsplan.
For  

 personer under 23 år udgør revalideringsydelsen halvdelen af dette beløb,  

 medmindre der foreligger særlige forhold.
Med forslaget om ændring af § 43, stk. 2, 2. pkt. hæves aldersgrænsen for  

 den halve revalideringsydelse fra 23 til 25 år.
Herved opnås samme  

 aldersgrænse - 25 år - for ret til fuld revalideringsydelse og  

 kontanthjælpsreglernes voksensatser.
Det tidligere sammenfald mellem  

 aldersgrænsen for den halve revalideringsydelse og kontanthjælpsreglernes  

 ungesatser genoprettes således.
Samtidig koordineres aldersgrænsen med retten  

 til fuld uddannelsesgodtgørelse efter lov om en aktiv arbejdsmarkedspolitik.  

 Endelig er aldersgrænsen 25 år for den særlige indsats over for unge ledige  

 kontanthjælpsmodtagere i lov om kommunal aktivering.
 Med forslaget til ændring af § 43, stk. 3, ændres socialministerens  

 bemyndigelse til at fastsætte regler om, hvornår unge under aldersgrænsen  

 alligevel er berettiget til revalideringsydelse efter § 43, stk. 2, 1. pkt.,  

 som en konsekvens af forslaget om at ændre aldersgrænsen fra 23 til 25 år.
Således får unge under 23 år efter gældende regler, jf.
Socialministeriets  

 bekendtgørelse nr. 517 af 2. juli 1990 med senere ændring, udbetalt  

 revalideringsydelse efter § 43, stk. 2, 1. pkt., hvis de har haft  

 arbejdsindtægter, som giver ret til dagpengemaksimum efter sygedagpengeloven,  

 eller de har ret til kontanthjælp efter § 37, stk. 2, 1. pkt., eller når de  

 har boligudgifter, der mindst berettiger til den maximale støtte, der kan  

 ydes efter § 6, stk. 3, i Socialministeriets bekendtgørelse nr. 160 af 13.  

 marts 1995, om særlig støtte efter bistandslovens § 37 a.
Til nr. 2 Med forslaget indføres hjemmel til, at revalidenden selv skal afholde  

 transportudgifter på indtil 200 kr. pr. måned.
Transportudgifter, der er en  

 følge af handicappet, dækkes dog fortsat fuldt ud.
Der kan fx være tale om  

 udgifter til taxi eller personbil, når de helbredsmæssige forhold  

 nødvendiggør dette.
Efter de gældende regler skal kommunen yde hjælp til transportudgifter  

 uafhængigt af revalidendens økonomiske forhold.
Det er en betingelse, at  

 udgifterne er en rimelig og nødvendig følge af revalideringen.
Til nr. 3 Med forslaget om en generel forsøgsbestemmelse på området for  

 revalideringsinstitutioner m.v. gives adgang til forsøg på  

 institutionsområdet, herunder forsøg med etablering af beskyttede  

 enkeltpladser, jf. lovens § 91 og pkt. 74 i Socialministeriets cirkulære af  

 17. december 1986 om bistandslovens bestemmelser om institutioner under  

 amtskommunerne med senere ændring.
 Socialministeren kan som vilkår for forsøg fastsætte, at der skal ske  

 evaluering efter nærmere angivne retningslinier.
 Beskyttede enkeltpladser kan etableres som 50/50 og 1/3-ordninger.
Personer, der ikke modtager førtidspension, kan ansættes i  

 50/50-ordninger, når de pågældende ikke er i stand til at arbejde på normale  

 vilkår på grund af en nedsat erhvervsevne.
Lønnen er normalt overenskomstens  

 mindsteløn.
Der ydes et tilskud på 50% af mindstelønnen og arbejdsgiveren  

 betaler de resterende 50% af lønnen.
Personer, der har fået tilkendt førtidspension, kan ansættes i  

 1/3-ordninger.
Lønnen er normalt en tredjedel af overenskomstens mindsteløn,  

 der refunderes af det offentlige.
Angående 50/50-ordningen kan der eksempelvis være tale om forsøg med  

 fleksible tilskud afhængig af handicappet, aflønning efter anciennitet,  

 tilskud uafhængig af mindstelønnen, fast tilskud pr. time, fast tilskud pr.  

 ansættelse, fast ydelse til personen.
For 1/3-ordningen kan der eksempelvis  

 være tale om forsøg, hvor kommunen påtager sig at tilbyde beskæftigelse  

 afpasset efter pågældendes resterhvervsevne ved tilkendelse af  

 førtidspension.
 Der kan også tænkes forsøg med ændrede finansierings- og kompetenceregler  

 ved oprettelse af beskyttede enkeltpladser.
Til § 2 Det foreslås, at loven træder i kraft den 1. januar 1996.
Til § 3 Med overgangsbestemmelsen vil unge under 25 år, der ved lovens  

 ikrafttræden, den 1. januar 1996 modtager fuld revalideringsydelse efter §  

 43, stk. 2, 1. pkt., fortsat modtage revalideringsydelse efter denne  

 bestemmelse under gennemførelsen af den forud fastlagte erhvervsplan.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 449 af 14. juni 1995, foretages følgende  

 ændringer:
 1. I § 43, stk. 2, 2. pkt., og § 43, stk. 3, ændres:  

 »23 år« til: »25 år«.
 2. I § 43, stk. 2, stk. 6, stk. 7 og stk. 8 indsættes som  

 sidste punktum:
»Revalidenden betaler dog transportudgifter på indtil 200 kr. pr.  

 måned, når udgiften ikke er en følge af handicappet.« § 43. - - - Stk. 2. Når der er iværksat en revalidering i overensstemmelse med  

 en forud fastlagt erhvervsplan, udbetales der en fast revalideringsydelse,  

 der udgør 11.075 kr. månedligt.
For personer under 23 år udgør den faste  

 revalideringsydelse halvdelen af beløbet i første punktum, medmindre der  

 foreligger særlige forhold.
Ud over den faste revalideringsydelse kan der  

 ydes hjælp til de særlige udgifter, der følger af uddannelsen eller  

 handicappet.
 Stk. 3. Socialministeren fastsætter regler for, hvornår en  

 erhvervsplan kan berettige til hjælp efter stk. 2, og for, hvornår unge under  

 23 år kan opnå revalideringsydelse efter stk. 2, 1. pkt.
 Stk. 6. Der kan ydes hjælp til de særlige udgifter, der følger af  

 en uddannelse eller en anden aktivitet, som er nødvendig eller hensigtsmæssig  

 for at kunne tilrettelægge og iværksætte en revalidering i overensstemmelse  

 med en fastlagt erhvervsplan, samt til dækning af udgifter, der følger af et  

 handicap.
 Stk. 7. Personer med nedsat erhvervsevne, jf. stk. 1, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, kan få særskilt hjælp  

 til de særlige udgifter, der følger af uddannelsen eller handicappet.
Stk. 8. Ved optræning eller oplæring på det almindelige  

 arbejdsmarked kan hjælpen ydes som løn eller løntilskud, der fastsættes  

 uanset stk. 2, 1. og 2. pkt.
Herudover kan der ydes hjælp til nødvendige  

 uddannelsesudgifter og handicapbetingede udgifter.
 3. Efter § 138 e indsættes i kapitel 19 a:
»§ 138 f.
Med henblik på at fremme beskæftigelsesmulighederne  

 for personer med nedsat erhvervsevne kan socialministeren efter ansøgning fra  

 et amtsråd eller en kommunalbestyrelse give tilladelse til etablering af  

 forsøgsordninger, der fraviger reglerne i §§ 91-95. Socialministeren  

 bekendtgør tilladelsen.«.
