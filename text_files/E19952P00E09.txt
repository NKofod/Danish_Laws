E.I.1 Afståelsesbegrebet E.I.2 Opgørelse af afståelsessummer E.I.3 Ophør med erhvervsvirksomhed E.I.4 Goodwill og immaterielle rettigheder mv.
E.I.5 *Opgørelse af anskaffelses- og afståelsessum samt  

 fortjeneste og tab E.I.6 Indtræden i og udtræden af interessentskaber E.I.7 Succession ved familieoverdragelse Ved afhændelse, afståelse eller opgivelse af en erhvervsvirksomhed opstår  

 en række skattemæssige problemer, som omtales nærmere nedenfor.
 Om omdannelse af en personligt drevet virksomhed til aktieselskab efter  

 reglerne i lovbek. nr. 727 af 1. september 1995 om skattefri  

 virksomhedsomdannelse (VOL) henvises til E.H.
E.I.1 Afståelsesbegrebet E.I.1.1 Hvad er afståelse ? De her angivne retningslinier finder anvendelse, hvadenten der er tale om  

 frit salg eller om tvangsafståelse eller om bortgivelse af virksomheden som  

 gave eller arveforskud.
Overførsel af driftsmidler, varelager, immaterielle rettigheder, mv. til  

 udlandet sidestilles med salg, jf.
LOSI § 5 A, KSL § 8 A og SEL § 7 A.
 Overdragelse mellem samlevende ægtefæller betragtes ikke som afhændelse,  

 og udløser derfor ikke avancebeskatning hos den overdragende ægtefælle, jf.  

 KSL § 26 A, stk. 2, og cirk. nr. 135 af 4. november 1988. Der skal dog ske  

 beskatning af en eventuel avance på varelager, som overdrages til en  

 samlevende ægtefælle.
 Overdragelse som led i skiftet af fællesboet i anledning af separation  

 eller skilsmisse er heller ikke afståelse i skattemæssig henseende, jf. lsr.  

 1961.104. Om succession ved familieoverdragelse, se E.I.7.
Indrømmelse af en køberet er ikke afståelse.
Der er først tale om  

 afståelse, når køberetten udnyttes, skd. 31.2 (Skd. 1975, 2). Se i øvrigt om  

 køberet E.J.
 Ophævelse af en kontrakt om køb af en virksomhed på grund af købers  

 misligholdelse sidestilles med et nyt køb og salg, således at det beløb, som  

 køberen må udrede i erstatning i anledning af, at han ikke opfylder  

 kontrakten, anses som et fradragsberettiget tab ved tilbagesalget, lsr.  

 1963.24 og 1970.129.
 Hvis kontrakten omvendt ophæves på grund af sælgerens misligholdelse,  

 således at sælgeren må udrede erstatning til køberen, må køberen udfra samme  

 synspunkter anses for indkomstskattepligtig af erstatningen med fradrag af de  

 omkostninger, som han har afholdt i anledning af handelen.
E.I.1.2 Hvornår er der afstået ? De skattemæssige konsekvenser af en aftale om afståelse af en virksomhed  

 indtræder i det år, hvori der er indgået en bindende aftale om overdragelsen,  

 selv om køberen først overtager virksomheden i et følgende indkomstår.
For omsætningsaktivers vedkommende gælder dog, at værdien som regel først  

 kan opgøres i overtagelsesåret, ved køberens overtagelse af aktiverne pr.  

 overtagelsesdagen.
Disse omsætningsaktiver anses således først for afstået  

 pr. overtagelsesdatoen.
E.I.2 Opgørelse af afståelsessummer Ved opgørelsen af fortjeneste eller tab ved overdragelse af en  

 erhvervsvirksomhed skal afståelsessummen for de fleste aktiver  

 kontantomregnes.
 Hvad angår aktiver, der ikke er omfattet af reglerne om kontantomregning,  

 sker opgørelsen af fortjeneste eller tab med udgangspunkt i den nominelle  

 salgssum.
E.I.2.1 Fordeling af salgssummen på de afståede aktiver Er der tale om overdragelse af virksomhed mellem parter med ikke  

 sammenfaldende interesser, kan man normalt tage udgangspunkt i den mellem  

 parterne aftalte fordeling af salgssummen mellem de forskellige grupper af  

 aktiver, der overdrages.
Man skal være opmærksom på tilfælde, hvor kun den  

 ene part har skattemæssig interesse i, hvorledes salgssummen fordeles.
 Er en fordeling ikke foretaget, må salgssummen fordeles efter  

 ligningsmyndighedens skøn.
 Ligningsmyndigheden er ikke bundet af en mellem køber og sælger aftalt  

 fordeling af salgssummen, se E.I.4.1.3.
E.I.2.2 Handel mellem parter med interessefællesskab Hvor der er nært interessefællesskab mellem køber og sælger, er  

 ligningsmyndigheden, ligesom i andre tilfælde, berettiget til at tilsidesætte  

 den aftalte fordeling af overdragelsessummen, hvis den ikke skønnes at svare  

 til værdiforholdene mellem aktiverne.
Nært interessefællesskab foreligger i  

 gavemiljø f.eks. ved overdragelse mellem hovedaktionær/selskab,  

 selskab/hovedaktionær, forældre/børn eller andre situationer, hvor parterne  

 ikke har økonomiske eller skattemæssige modstående interesser.
Se VLD af 13.  

 august 1991, t&s nyt 1991.17.940 (TfS 1991, 368) jf.
E.I.4.1.3.1.
 Derudover er ligningsmyndigheden berettiget til at tilsidesætte størrelsen  

 af den aftalte overdragelsessum, såfremt den ganske åbenbart er ansat til et  

 for lavt eller for højt beløb.
 En overdragelse af en fast ejendom til en pris, der ligger inden for +/-  

 15 pct. af den senest bekendtgjorte kontantejendomsværdi med årsreguleringer,  

 kan normalt accepteres skattemæssigt.
LSR har dog i forbindelse med en BF om salgssummen for en ejendom, der  

 påtænktes overdraget fra et selskab til dets hovedaktionær, udtalt, at det  

 ikke i en sådan situation ubetinget kan forventes, at en pris inden for +/-  

 15 pct. af den seneste vurdering vil blive godkendt, da cirk. nr. 185 af 17.  

 november 1982, kun finder direkte anvendelse ved værdiansættelser i dødsboer  

 og ved gaveafgiftsberegning, jf.
SKAT 1990.4.289 (TfS 1990, 180).
E.I.2.3 Kontantværdiansættelse Ved opgørelsen af fortjeneste eller tab ved overdragelse af en  

 erhvervsvirksomhed skal overdragelsessummen for følgende aktiver  

 kontantomregnes, jf. bek. nr. 486 af 31. maj 1994:
-afskrivningsberettigede bygninger og installationer i sådanne bygninger  

 samt dræningsanlæg på jordbrugsbedrifter, -driftsmidler og skibe omfattet af AL afsnit I-III, -ombygninger og særindretninger af lejede lokaler (LL § 14J, 3.pkt), -goodwill, (LL § 16E, stk. 1, nr. 1), -tidsbegrænsede rettigheder, såsom særlig fremstillingsmåde eller lignende  

 (knowhow), patentret, forfatter - og kunstnerret og ret til mønster eller  

 varemærke, (LL § 16E, stk. 1, nr. 2), dog ikke for modtagere af vederlag for  

 afhændelse af tidsbegrænsede rettigheder, hvis vederlaget er valgt  

 indtægtsført over en årrække efter reglerne i LL § 27A, -retten ifølge en udbytte-, forpagtnings - eller lejekontrakt, (LL § 16E,  

 stk. 1, nr. 3), -godtgørelse i anledning af opgivelse af agentur eller lignende (LL § 16E,  

 stk. 1, nr. 4) samt, -vederlag for påtagelse af indskrænkninger i adgangen til fri  

 erhvervsudøvelse (konkurrenceklausuler), når vederlaget ydes én gang  

 for alle, (LL § 16E, stk. 1, nr. 5).
Den kontantomregnede overdragelsessum skal for disse aktiver lægges til  

 grund såvel ved opgørelse af sælgerens fortjeneste eller tab som ved  

 opgørelsen af køberens afskrivningsgrundlag.
Kontantomregning skal ske med  

 udgangspunkt i kursværdierne på overdragelsestidspunktet.
Vedr.  

 kontantværdiansættelsen af fast ejendom ved opgørelse efter EBL henvises til  

 afsnit E.J.2.7.1.
 Bekendtgørelsens § 4 angiver retningslinierne for kontantomregningen af  

 realkreditlån og andre lån, som er ydet i form af børsnoterede obligationer.
For andre fordringer, herunder private pantebreve i fast ejendom, skal  

 kontantomregningen i overensstemmelse med reglerne i bekendtgørelsens § 5 ske  

 efter det af Told- og Skattestyrelsen udarbejdede tabelmateriale, der  

 udarbejdes kvartalsvis.
Der kan dog ikke anvendes en kurs over 100, hvis  

 gælden kan indfries til pari, uanset hvad kursen i følge tabellen måtte være.
Ved overdragelse af andet end fast ejendom mellem en person og et selskab  

 m.v. og mellem selskaber, hvor den ene part har bestemmende indflydelse på  

 den anden parts handlemåde, skal kursansættelse af fordringer og gæld  

 foretages under hensyn hertil, jf. bekendtgørelsens § 5, stk. 2 a.
Denne  

 bestemmelse indebærer, at der i sådanne tilfælde kan anvendes en kurs, der  

 afviger fra tabelmaterialet.
Det er eksempelvis tilfældet, når der handles  

 mellem en hovedaktionær og et selskab, idet parterne er interesseforbundne og  

 hovedaktionæren har et indgående kendskab til og indflydelse på selskabets  

 forhold, og idet gældsbrevet ikke er bestemt til overdragelse.
Den hidtidige  

 praksis med hensyn til kursansættelse af gælds- eller pantebreve udstedt i  

 forbindelse med omdannelse af en personlig virksomhed til et selskab gælder  

 således fortsat, se E.H.1.3.
Hvor der er tale om en overdragelse mellem en person og et selskab mv.,  

 mellem selskaber indbyrdes eller mellem personer indbyrdes, og parterne ikke  

 har modstridende interesser, skal kursansættelsen ifølge § 5, stk. 2 b  

 foretages under hensyntagen hertil.
I disse tilfælde vil det dog normalt  

 kunne accepteres, at parterne anvender de kurser, der følger af  

 tabelmaterialet.
 Som eksempel på en situation omfattet af § 5, stk. 2 b kan nævnes, at  

 overdrageren beskattes lavt eller slet ikke af avancen ved afståelsen, mens  

 erhververen har et ønske om at få størst mulig anskaffelsessum og  

 afskrivningsgrundlag.
§ 5, stk. 2 b omfatter ligeledes tilfælde, hvor overdrageren er et selskab  

 omfattet af KGL § 2, og som derfor er skattepligtig af kursgevinsten i alle  

 tilfælde.
Selskabet har således ikke modstridende interesser med erhververen,  

 som ønsker den højst mulige kurs.
 Hvis parterne ikke er omfattet af § 5, stk. 2, kan der anvendes en anden  

 kurs, end den der fremgår af tabelmaterialet, hvis det godtgøres, at  

 kontantværdien af den ikke kontante del af overdragelsessummen afviger mere  

 end 5 procentpoint fra tabelmaterialets kurs, og den af parterne aftalte kurs  

 må antages at være udtryk for handelsværdien, jfr. § 5, stk. 3.
Også kortfristede fordringer, der udstedes til berigtigelse af  

 salgssummen, skal kontantomregnes, idet der dog må foretages en konkret  

 bedømmelse af den enkelte handels samlede omstændigheder.
Der vil således  

 være formodning for, at større kontante beløb, der ifølge aftalen erlægges i  

 umiddelbar forbindelse med handelens indgåelse, betragtes som en del af den  

 kontante udbetaling.
E.I.2.3.1 Ikrafttrædelse Der skal ske kontantomregning af afståelsessummen for ombygninger og  

 særindretninger i lejede lokaler, hvis afståelsen har fundet sted den 19. maj  

 1993 eller senere.
Overdragelsessummen for goodwill, tidsbegrænsede rettigheder samt  

 udbytte-, forpagtnings- og lejekontrakter skal ligeledes kontantomregnes,  

 hvis disse aktiver er overdraget ved aftale indgået den 19. maj 1993 eller  

 senere.
For godtgørelse for opgivelse af agentur samt vederlag for påtagelse  

 af konkurrenceklausul gælder reglerne om kontantomregning fra den 18.  

 november 1993.
Bestemmelsen om kontantomregning af driftsmidler og skibe har virkning for  

 overdragelse af sådanne aktiver fra og med indkomståret 1994. Tilsvarende  

 gælder for anskaffelsessummen for ombygninger og særindretninger i lejede  

 lokaler, såfremt ombygningen fuldføres i indkomståret 1994 eller senere.
Der  

 henvises i øvrigt til de særskilte afsnit vedr. de enkelte aktiver.
 Se endvidere ligningsvejledningen for 1993, afsnit E.I.2.3, vedr.  

 kursfastsættelse af overdragelsessummer for aktiver, som blev overdraget ved  

 aftaler indgået inden ikrafttrædelsestidspunktet for reglerne om  

 kontantomregning.
E.I.2.3.2 Kursnedslaget skal fordeles Kursnedslaget skal fordeles i forhold til de enkelte aktivers andel af den  

 samlede salgssum.
Fordelingen foretages på samtlige overdragne aktiver  

 bortset fra likvide midler.
 Omfatter overdragelsen af erhvervsvirksomheden aktiver, som ikke er  

 omfattet af reglerne vedrørende kontantomregning, fordeles kursnedslaget  

 tillige på disse aktiver.
Inkluderer overdragelsen eksempelvis et varelager, kan sælgeren ved  

 opgørelsen af salgssummen fratrække en forholdsmæssig del af kursnedslaget på  

 sælgerpantebreve og gældsbreve, som er udstedt til berigtigelse af  

 salgssummen.
Derimod påvirker kursnedslaget ikke køberens anskaffelsessum for  

 varelageret.
E.I.2.3.3 Senere gevinst eller tab Den kursgevinst, der indvindes gennem afdrag eller ved indfrielse af  

 personers fordringer i danske kroner, beskattes kun, såfremt den pålydende  

 rente på udstedelsestidspunktet er lavere end mindsterenten, jf.
KGL § 7.  

 Beskatning af kursgevinster og -tab er i øvrigt reguleret i lovbek. nr. 597  

 af 10. juli 1995 (KGL), jf.
A.D.2.
 Kursnedslaget beregnes med udgangspunkt i gælds- eller pantebrevets  

 pålydende pr. salgsdagen, hvorfor også kursgevinster i salgsåret er  

 indkomstskattefri, såfremt kravet til mindsterenten er opfyldt.
 Eventuelle senere konstaterede tab på et sådant tilgodehavende, når der  

 ved opgørelsen af fortjeneste eller tab er fastsat en kursværdi lavere end  

 pari, anses normalt som ikke-fradragsberettigede formuetab.
 Er der ikke beregnet noget kursnedslag ved opgørelsen af fortjenesten, og  

 lides der senere tab på fordringen, kan der ikke godkendes fradrag for tabet  

 i det år det lides, men der kan eventuelt blive tale om at ændre  

 indkomstopgørelsen for salgsåret, således at fortjenesten omregnes under  

 hensyntagen til det kursnedslag, der burde være indrømmet ud fra de faktiske  

 omstændigheder på salgstidspunktet - og ikke under hensyn til det beløb som  

 efterfølgende er tabt.
E.I.2.3.4 Dekort Når sælgeren yder køberen en dekort i restgælden, påvirker det ikke  

 avanceopgørelsen, medmindre dekorten ydes, fordi værdien af de overdragne  

 aktiver, især goodwill, senere f.eks. under trussel om retssag erkendes at  

 være for højt ansat, lsr. 1965.17. Har dekorten hjemmel i den oprindelige  

 aftale, betragtes dekorten dog som en nedsættelse af salgssummen, således at  

 avanceopgørelsen må omgøres, UfR 1966, 493 ØLD.
 E.I.2.4 Aftægtsydelser - Overskudsandele mv.
Udredes salgssummen helt eller delvis ved, at køberen påtager sig at yde  

 sælgeren en løbende kapitaliserbar ydelse (f.eks. aftægt), skal ydelsens  

 kapitalværdi medregnes ved opgørelsen af salgssummen, selv om sælgeren  

 herudover skal beskattes af de løbende årlige ydelser, jf. skd.cirk. af 17.  

 juli 1962. Princippet finder også anvendelse, hvor beskatningen skal ske som  

 personlig indkomst, f.eks. ved spekulations- eller næringsafståelser.
Hvor  

 vederlaget ydes i form af en overskudsandel uden minimumsbeløb, fastsættes  

 værdien af denne løbende ydelse således, at afståelsessummen for de  

 overdragne aktiver i intet tilfælde er mindre end den bogførte værdi, og hvis  

 den bogførte værdi afviger væsentligt fra handelsværdien, skal handelsværdien  

 anvendes.
Køberen af en virksomhed skulle dels betale et beløb, svarende til  

 egenkapitalen i virksomheden på overdragelsestidspunktet, dels en løbende  

 omsætningsbestemt ydelse, så længe sælgeren eller hans hustru levede.
Da  

 aftalen om den løbende ydelse var knyttet til virksomhedsoverdragelsen og  

 måtte anses som en modydelse for overdragelsen af virksomhedens aktiver,  

 skulle den kapitaliserede værdi af den løbende ydelse medregnes til  

 overdragelsessummen.
Kapitaliseringen måtte ske efter et skøn, hvorved der  

 måtte henses til værdien i handel og vandel af de overdragne formuegoder,  

 herunder goodwill, SKAT 1988.5.289 (TfS 1988, 283).
 Afløses den løbende ydelse af et éngangsbeløb, skal beskatning af  

 afløsningssummen ske efter LL § 16, stk. 1, nr. 3, (tidligere LOSI § 2, nr.  

 5), idet der er tale om afståelse af retten ifølge en udbyttekontrakt, se  

 nærmere E.I.4.2.2.1.
 Er der fastsat et minimumsbeløb for en årlig ydelse, der løber på livstid,  

 eller har man gjort en fikseret ydelse løbende ved en overlevelsesklausul,  

 skal disse ydelser indgå i salgssummen med deres kapitalværdi.
 Hvis der er tale om tidsbegrænsede minimumsydelser, vil den samlede sum af  

 disse blive betragtet som afdrag på salgssummen og derfor ikke være løbende  

 skattepligtige i modsætning til det eventuelt overskydende beløb af den  

 årlige ydelse, lsr. 1968.32.
E.I.2.5 Omkostninger ved salget Omkostninger i forbindelse med afståelse af en erhvervsvirksomhed kan  

 fratrækkes i salgssummen.
Der tænkes hermed på udgifter til regnskabsmæssig  

 og juridisk assistance i forbindelse med afhændelsen, på udgifter til mægler,  

 annoncering mv., jf. lsr. 1976.152 (advokatudgift i forbindelse med salg af  

 skibsanpart) samt 1976.153 (advokatudgifter ved opløsning af et  

 interessentskab blev fordelt forholdsmæssigt på samtlige af  

 overdragelsesaftalen omfattede aktiver). I lsr. 1963.114 fastslås, at en  

 skatteyder kan fratrække udgifter i forbindelse med en retssag om nedslag i  

 købesummen, i alt fald når procesudgifterne ikke er pådraget ved egen  

 svigagtig adfærd.
 Udgifter i forbindelse med et forgæves salgsforsøg kan ikke fratrækkes.
E.I.2.6 Beskatning af fortjeneste og tab Fortjeneste og tab ved salg af ejendomme, varelagre, tidsbegrænsede  

 rettigheder m.m. skal medtages ved opgørelsen af den skattepligtige  

 personlige indkomst, medens fortjeneste og tab på driftsmidler og skibe  

 normalt skal medtages ved opgørelsen af den skattepligtige særlige indkomst.  

 Fortjeneste opgjort efter EBL er kapitalindkomst i henhold til § 4, stk. 1,  

 nr. 16 i lovbkg. nr. 742 af 9. september 1995 (PSL).
 Såfremt driftsmidler er erhvervet i spekulationshensigt, eller hvor salg  

 af sådanne aktiver henhører under den pågældendes næringsvej, skal  

 fortjeneste eller tab dog medtages ved opgørelsen af den personlige indkomst.
 For afskrivningsberettigede bygninger mv. skal fortjeneste eller tab  

 medregnes i den skattepligtige personlige indkomst, når salget hører til den  

 skattepligtiges næringsvej, se cirk. nr. 188 af 22. nov. 1983, pkt. 174, jf.  

 E.C.
Sælgeren af en skibsanpart blev ved salget frigjort for sin andel af  

 stiftelsesomkostninger og kursregulering.
De omhandlede beløb skulle medtages  

 ved opgørelsen af skattepligtig fortjeneste i forbindelse med salget, jf.
VLD  

 af 9. nov. 1983 (skd. 69.266 (Skd. 1984, s. 266)).
 Fortjeneste eller tab ved afhændelse af blandede driftsmidler er altid  

 personlig indkomst, også når salget sker i forbindelse med ophør af  

 virksomhed.
 Om beskatning af fortjeneste og tab ved afståelse af tidsbegrænsede  

 rettigheder, henvises til E.I.4.
 Om fortjeneste ved salg af fast ejendom henvises til afsnit E.J, og om  

 beskatning af genvundne afskrivninger på bygninger og installationer, se E.C.
Dersom f.eks. en opfinder ved salg af sit patent opnår en ekstraordinær  

 stor indtægt i forhold til sine sædvanlige indkomstforhold, kan han i henhold  

 til LOSI § 17, stk. 1, ansøge told- og skatteregionen (i København og på  

 Frederiksberg skattedirektoratet) om, at en del af indtægten tillades  

 beskattet som særlig indkomst.
Se E.B.7.
E.I.3 Ophør med erhvervsvirksomhed E.I.3.1 Hvornår er virksomheden ophørt ? Det kan undertiden volde vanskeligheder at afgøre, om skatteyderen er  

 ophørt med sin virksomhed, eller om der foreligger salg af aktiver fra en  

 virksomhed.
Det må i den forbindelse afgøres ved en konkret vurdering, om der  

 foreligger én eller flere virksomheder.
Når man til det resultat, at »virksomhederne« udgør én  

 virksomhed, skal salgssummen for de afhændede driftsmidler fragå i  

 saldoværdien, jf.
E.C., men når man til, at der er tale om flere selvstændige  

 virksomheder, skal der ved salg af en af disse virksomheder foretages en  

 opgørelse af fortjeneste eller tab på driftsmidler, som skal tages i  

 betragtning ved opgørelsen af den skattepligtige almindelige eller særlige  

 indkomst.
E.I.3.1.1 En eller flere virksomheder? Ved den konkrete afgørelse af, om en aktivitet må behandles som én  

 eller flere virksomheder, må der tages udgangspunkt i, hvad der i almindelig  

 sprogbrug forstås ved én virksomhed.
Driver den skattepligtige f.eks.  

 landbrug samtidig med en fabrikationsvirksomhed, er der klart tale om flere  

 virksomheder både i almindelig sprogbrug og i skattemæssig forstand.
Hvis en  

 skattepligtig driver en række ensartede virksomheder, kan der ved afgørelsen  

 bl.a. henses til, om der har været fælles regnskabsføring, fælles  

 saldoafskrivning, fælles administration, fælles indkøb mv.
Der kan også  

 lægges vægt på den nærmere karakter af skatteyderens indsats i virksomheden.
Lsr. 1985.132 illustrerer dette.
En advokats virksomhed med køb af  

 udlejningsejendomme og administration heraf og hans erhverv som advokat og  

 ejendomsadministrator i øvrigt, blev anset for 2 virksomheder, idet det måtte  

 antages, at han, uanset at administrationen af klienternes og hans egne  

 ejendomme foregik under ét, udøvede en sådan retlig råden over de  

 ejendomme, han selv ejede, at disse aktiver måtte anses at indgå i en  

 virksomhed for egen regning, som adskilte sig fra den ejendomsadministration,  

 han foretog for sine klienter.
Ligningsrådet har afgivet BF i en sag om stordrift af landbrugsarealer.
Et  

 selskab ejede store landbrugsarealer i Jylland, der forpagtedes af  

 hovedaktionæren, som drev landbruget med egne maskiner mv. ved en bestyrer.  

 Hovedaktionæren drev i øvrigt en del virksomheder, dels personligt, dels  

 gennem selskaber, herunder landbrug.
Aktiviteterne var nøje geografisk  

 adskilt, ligesom administration af såvel personale som indkøb og salg var  

 adskilt.
Regnskabsføringen skete centralt, men var tilrettelagt på en sådan  

 måde, at hver aktivitet registreredes særskilt, og der udarbejdedes særskilte  

 regnskaber omfattende resultatopgørelse samt særskilte skattemæssige saldi  

 for driftsmidler.
Skatteyderen havde følgende personlige aktiviteter: 2  

 landbrug, beliggende i henholdsvis Jylland og på Sjælland, jagtvæsen,  

 skovbrug og 2 minkfarme.
Der var resultatopgørelse for hver enkelt aktivitet,  

 ligesom driftsmidler og driftsbygninger samt installationer var bogført  

 særskilt.
Fælles administrationsomkostninger var ikke fordelt mellem  

 aktiviteterne.
Under hensyn til at landbruget i Jylland var særskilt opført i  

 regnskabet, og til at den løbende drift var forestået af en bestyrer, fandt  

 Ligningsrådet, at et eventuelt salg af driftsmidlerne i Jylland ville være at  

 behandle efter reglerne om virksomhedsophør.
Ligningsrådet er blevet spurgt om, hvorvidt en smedemester kunne anse det  

 af ham drevne smede- og maskinværksted og værkstedsejendom som to  

 virksomheder i relation til virksomhedsordningen, og om smedemesterens  

 udlejningsejendom med 5 lejemål og en udlejet ejerlejlighed kunne behandles  

 som én virksomhed i relation til virksomhedsordningen.
Det var oplyst,  

 at smedemesteren drev følgende virksomheder: 1) Smede- og maskinværksted fra  

 egen værkstedsejendom.
Denne virksomhed udgjorde smedemesterens  

 hovednæringsvej. 2) Udlejningsejendom med 5 lejemål. 3) Ejerlejlighed med 1  

 lejemål, som var udlejet.
Ingen af ejendommene anvendtes til private formål.  

 Det var oplyst, at smedevirksomheden skulle flytte til nye lokaler uden for  

 byen inden for de nærmeste år, og værkstedsbygningen påregnedes solgt.  

 Ligningsrådet var af den opfattelse, at smede- og maskinværkstedet og  

 værkstedsejendommen udgjorde én virksomhed, medens  

 udlejningsejendommene udgjorde en anden virksomhed.
En skatteyder drev forretning med turistbus- og taxakørsel.  

 Turistvognmandsforretningen omfattede 8 busser og taxavognmandsforretningen  

 omfattede 1 taxa.
Af forretningens samlede omsætning udgjorde turistkørslen  

 mv. ca. 95 pct. og taxaomsætningen ca. 5 pct.
Bogføringen var tilrettelagt  

 således, at regnskabet omfattede begge virksomheder.
Der var ikke udarbejdet  

 særskilt regnskab for hver enkelt forretning.
De til forretningerne hørende  

 driftsmidler havde skattemæssigt været samlet på én driftsmiddelsaldo.  

 Uanset den fælles driftsmiddelsaldo var busser og taxaen specificeret i  

 regnskaberne med hver sin primosaldo, således at det til enhver tid havde  

 været muligt at opgøre hver bils saldo og dermed fortjeneste og tab på  

 bilerne.
Ligningsrådet fandt, at der var tale om én virksomhed.
En skatteyder, der ejer anparter i flere skibe som passiv  

 kapitalanbringelse, anses for at drive én virksomhed.
En skatteyder,  

 der driver aktivt fiskeri fra sin egen kutter, medens han har anparter i  

 andre kuttere som kapitalanbringelse, anses derimod for at drive 2  

 virksomheder.
Dette understøttes af ØLD af 1. juli 1977, jf.
UfR 1977, 913,  

 hvor en skatteyder solgte sin anpart i et fragtskib, men fortsat havde anpart  

 i nogle fiskerfartøjer.
Salget blev ikke anset for ophør af virksomhed, idet  

 skatteyderen ikke havde deltaget aktivt i driften af skibsanparterne.
Har skatteyderen den 12. maj 1989 eller senere anskaffet anparter i flere  

 forskellige interessentskaber, kommanditselskaber mv., som er omfattet af PSL  

 § 4, stk. 1, nr. 10, skal medejendomsret til hvert interessentskab,  

 kommanditselskab mv. anses for én afgrænset virksomhed.
Dette gælder  

 også anskaffelse af »brugte« anparter i et interessentskab,  

 kommanditselskab mv., der er etableret før den 12. maj 1989, samt anparter  

 anskaffet før den 12. maj 1989 i tilsvarende virksomheder, der anskaffer  

 aktiver eller overtager anden virksomhed den 12. maj 1989 eller senere, uden  

 at dette er nødvendigt for anpartsvirksomhedens fortsatte drift.
Se i øvrigt  

 afsnit E.F.2.
 Passiv besiddelse af anparter i flere interessentskaber,  

 kommanditselskaber mv., som udlejer driftsmidler og skibe, udgør fortsat  

 én samlet virksomhed for den skattepligtige, når anparterne er  

 anskaffet før 12. maj 1989, se SKAT 1988.12.790 (TfS 1988, 689) og  

 1989.9.728.
Det kan især være et problem at afgøre, om der foreligger én eller  

 flere virksomheder, hvor det drejer sig om interessentskaber, hvis  

 virksomheden består i at eje nogle aktiver, som benyttes i et andet  

 interessentskab eller i en enkeltmandsvirksomhed.
Dette forhold er omtalt i  

 cirkulæret til IFL, (cirk. nr. 166 af 29. okt. 1984) pkt. 39. Det fremgår  

 heraf, at der foreligger flere virksomheder, hvis ejerkredsen er forskellig  

 for de forskellige virksomheder, idet der dog eventuelt kan bortses fra  

 uvæsentlige forskelle i sammensætningen af ejerkredsen.
Der vil også  

 foreligge flere virksomheder, hvis interessenternes andel i virksomhedernes  

 aktiver er forskellige i de to interessentskaber.
Hvis der foreligger  

 identitet med hensyn til ejerkredsen, således at det er den samme ejer, der  

 driver flere personlige virksomheder, må de efter omstændighederne kunne  

 behandles som en enhed.
Det gælder også, hvis flere ejere driver virksomhed, når anpartsforholdene  

 er de samme i disse, f.eks. således, at en interessent ejer halvdelen af hver  

 virksomhed og to andre interessenter hver en fjerdedel af hver af disse  

 virksomheder.
Dette gælder især, hvis virksomhederne er af beslægtet karakter  

 eller i øvrigt udgør et naturligt fællesskab.
Særlige eksempler En ejendomsmægler drev sammen med en anden person en  

 ejendomsmæglervirksomhed i interessentskabsform.
Sideløbende hermed drev han,  

 dels alene, dels i sameje med andre, virksomhed med handel og udlejning af  

 beboelses- og erhvervsejendomme.
Ligningsrådet afgav BF om, at  

 ejendomsmæglervirksomheden skulle betragtes som en virksomhed, virksomheden  

 med personligt ejede ejendomme som en anden virksomhed, og de resterende  

 ejendomme, der ejedes i sameje med andre, ville afhængig af ejerkreds og  

 ejerandel blive betragtet som en eller flere selvstændige virksomheder.
En skatteyder havde i en årrække været leder og indehaver af et  

 fjerrenseri, der omfattede fjerrenseri, produktion af dyner mv. samt  

 detailbutik.
Han ønskede at indlede et generationsskifte, således at en søn  

 skulle optages som interessent.
Sønnen skulle enten 1) kun købe en del af  

 fjerrenseriet eller 2) han skulle også købe en tilsvarende del af ejendommen  

 eller 3) han skulle købe en andel i fjerrenseriet og en andel, afvigende fra  

 ejerforholdet i fjerrenseriet, i ejendommen.
Forretningen blev drevet fra  

 egne lokaler, hvor de producerede varer blev forhandlet tillige med en lang  

 række beslægtede varer.
Der skete også engrossalg og eksport af de  

 producerede varer.
De pågældende lokaler var beliggende i 3 forskellige  

 bygninger.
Bygning A var på 608 m², hvoraf de 472 m² anvendtes til  

 butik og lager, medens resten udlejedes til privat beboelse.
Bygning B og C  

 anvendtes henholdsvis til lager og fjerrenseri.
Bygning D udlejedes til  

 butik.
Af bygningernes samlede areal på 1.551 m² indgik 774 m² i  

 den af skatteyderen drevne virksomhed, mens de resterende 777 m² blev  

 udlejet.
Spørgsmålet var herefter om skatteyderen drev en eller to  

 virksomheder, idet han ønskede at anvende investeringsfondsmidler til  

 ombygning af ejendommen, og han kunne alene opfylde arbejdskravet, hvis der  

 var tale om én virksomhed.
Ligningsrådet afgav BF om, at der i  

 situation 1) forelå to virksomheder, nemlig udlejningsvirksomheden, drevet  

 som personlig virksomhed og den anden virksomhed, der blev drevet som et  

 interessentskab.
I situation 2) hvor en andel af ejendommen, svarende til  

 andelen i virksomheden blev overdraget til sønnen, ville der som følge af, at  

 ejendommen overvejende anvendtes til udlejning, foreligge to virksomheder.  

 Hvis en del af ejendommen afvigende fra ejerforholdet i virksomheden, blev  

 overdraget til sønnen, situation 3), ville der ligeledes foreligge to  

 virksomheder, da interessenternes andele i virksomhedernes aktiver var  

 forskellige i de to interessentskaber.
Der ville således ikke kunne anvendes  

 investeringsfondsmidler til ombygning af ejendommen, idet skatteyderen ikke  

 opfyldte arbejdskravet i virksomheden vedrørende ejendommen.
Ligningsrådet blev spurgt, om en skatteyder kunne anvende  

 investeringsfondsmidler i forbindelse med en sæsondreven diskoteksvirksomhed,  

 selv om denne bortforpagtedes uden for sæsonen.
Det var oplyst, at skatteyder  

 var medejer af et hotel.
Restaurationsafdelingen og værelsesudlejningen var  

 bortforpagtet for en årlig leje på ca. 350.000 kr.
Skatteyder og hans  

 medinteressent drev hotellets diskotek som en sæsonforretning, der indtjente  

 ca. 630.000 kr.
Diskoteket påtænktes bortforpagtet i tiden 1. okt.-19. juni  

 med henblik på åbning af diskoteket fredag og lørdag.
Lejen skulle udgøre ca.  

 200.000 kr.
Ligningsrådet var af den opfattelse, at skatteyderen drev to  

 virksomheder, nemlig bortforpagtning af ejendom og virksomhed som diskotek.  

 Arbejdskravet skulle således være opfyldt i den virksomhed, der bestod i  

 bortforpagtning, for at forlods afskrivning kunne ske ved ombygning mv. af  

 hotellet.
E.I.3.1.2 Salg af samtlige driftsmidler - ophør Afhænder en skatteyder samtlige de driftsmidler, som hører til hans  

 virksomhed, vil dette som regel være udtryk for, at han er ophørt med sin  

 hidtidige virksomhed.
Den omstændighed, at han straks efter salget køber en  

 tilsvarende virksomhed, medfører normalt ikke, at han kan antages at have  

 fortsat sin hidtidige virksomhed, jf.
E.I.3.1.3.
En ostegrosserer, der i aug. 1977 afhændede sin detailforretning, havde i  

 juli samme år erhvervet en engrosforretning i samme branche.
Salget af  

 detailforretningen blev anset for en afhændelse i AL's forstand og avancen  

 blev beskattet efter LOSI, jf. skd. 69.278 (Skd. 1984, s. 278).VLD.
I SKAT 1986.2.102 (TfS 1984, 530).VLD blev et lodseris overgang til  

 reguleret lodseri anset som ophør af virksomhed.
Retten lagde vægt på, at  

 lodsernes årsindtægt efter overgangen helt eller i det væsentligste ville  

 være uafhængig af lodseriets driftsresultat og at samtlige lodseriets aktiver  

 var afhændet, uden at der ville blive tale om ny- eller genanskaffelser.  

 Fortjeneste ved salg af lodsbåd blev herefter beskattet som særlig indkomst.
Et lodseri havde hidtil haft pligt til at vedligeholde  

 farvandsafmærkningerne i et bestemt område.
Indtægter og udgifter i  

 forbindelse med vagertjenesten var indgået i lodseriets regnskab.
I  

 forbindelse med en ny lodslov havde lodserne valgt at blive fritaget for  

 pasning af sømærkerne og havde herefter solgt vagermateriellet til  

 Farvandsdirektoratet.
Under henvisning til, at funktionen vedr.  

 farvandsafmærkningen måtte anses for at have været således knyttet til den i  

 øvrigt fortsatte lodsvirksomhed, fandt LSR, at afståelsen af vagermateriellet  

 ikke kunne anses for ophør af selvstændig virksomhed, og den ved salget  

 opståede negative saldo blev herefter beskattet som almindelig indkomst efter  

 AL § 5, lsr. 1984.73.
Et selskab solgte den af selskabet hidtil drevne grossistvirksomhed til et  

 kommanditselskab, bl.a. på det vilkår, at selskabet fremtidigt skulle have 12  

 pct. af kommanditselskabets driftsoverskud.
Selskabet måtte anses for at have  

 afhændet sin virksomhed endeligt og i sin helhed, idet adgangen til at have  

 en del af overskuddet i grossistvirksomheden, uden at være aktiv deltager i  

 denne, ikke kunne anses for fortsættelse af virksomheden, lsr. 1984.74.
 I forbindelse med omdannelse af sin virksomhed til et aktieselskab  

 udlejede hovedaktionæren driftsmidlerne og driftsbygningen til selskabet.  

 Selv om udlejningen af bygningen fortsatte, blev et efterfølgende salg af  

 samtlige driftsmidler betragtet som ophør af virksomhed.
 En gårdejer, der sælger sin gård med alt tilbehør og straks efter køber en  

 tilsvarende gård, anses for at være ophørt med sin hidtidige virksomhed.
 En købmand, der bortforpagtede et supermarked og samtidig afhændede de til  

 forretningen hørende driftsmidler ansås ligeledes for at være ophørt med sin  

 hidtidige virksomhed, lsr. 1981.25.
Efter en hotelbrand i 1973 havde ejeren udfoldet forskellige initiativer  

 og overvejelser med henblik på genopførelse af hotelbygningen og retablering  

 af restaurationsvirksomheden, og i 1977 havde et nystiftet selskab, hvori  

 hotelejeren var bestyrelsesmedlem, foretaget genopbygning af hotellet og  

 sammenbygning med et tilstødende hotel.
På denne baggrund fandt LSR ikke  

 tilstrækkeligt grundlag for at antage, at klageren allerede i 1973 var ophørt  

 med driften af hotelvirksomheden, lsr. 1983.143.
E.I.3.1.3 Salg af eneste driftsmiddel - ophør Hvis en skatteyder sælger det eneste driftsmiddel(skib) han har haft, må  

 det afhænge af de konkrete omstændigheder, om det kan antages, at han er  

 ophørt med sin virksomhed eller ikke, se bl.a. lsr. 1981.187.
 I skd. 70.552 (TfS 1984, 215).HD blev salg af den skattepligtiges eneste  

 skibsanpart i april 1974 anset for virksomhedsophør, idet køb af en ny anpart  

 i dec. 1974 ikke kunne anses som en videreførelse af den i april ophørte  

 virksomhed.
En skatteyder, der i mange år havde drevet fiskerivirksomhed ved siden af  

 sit landbrug, solgte sin eneste kutter, hvori han havde en anpart på 7/8, og  

 købte ca. 11/2 år senere en ny kutter.
Skatteyderen gjorde gældende, at han i  

 hele perioden havde haft til hensigt at fortsætte med fiskerivirksomheden,  

 men at anskaffelsen af den ny kutter var blevet udsat p.g.a. forventede  

 begrænsninger i adgangen til udøvelse af fiskeri.
Ved HRD af 16. dec. 1986 (I  

 188/1985) fik skatteyderen medhold, idet Højesteret efter en helhedsvurdering  

 fandt, at han ikke havde opgivet sin virksomhed.
Højesteret fremhæver i sin  

 dom, at skatteyderen siden 1961 har haft part i fiskekuttere.
Fra 1966 til  

 1974 var han eneejer af den foran omtalte kutter, hvorefter skipperen på  

 kutteren havde haft en anpart på 1/8 fra 1974 til 1979.
 Sælger en kutterejer sit eneste skib for umiddelbart efter at købe et nyt,  

 må han antages at fortsætte sin virksomhed, således at salgssummen fragår i  

 saldoværdien og købesummen for det nye skib tillægges.
 I lsr. 1976.146 og 1980.104 anses salg af halvdelen af en fiskekutter ikke  

 som salg af halvdelen af et til virksomheden hørende driftsmiddel, men som  

 salg af en del af virksomheden.
En skibsfører på et uddybningsfartøj drev sideløbende hermed som bierhverv  

 fiskeri med sin egen kutter.
Kutteren blev solgt i 1973, men da der ikke  

 havde været driftsindtægter eller -udgifter i 1972 og 1973 ved fiskeri, havde  

 skatterådet anset ham for at være ophørt med erhvervet som fisker i 1971.  

 Landsskatteretten anså ham imidlertid først for at være ophørt som fisker ved  

 salget af kutteren i 1973, lsr. 1977.65.
 I lsr. 1975.65 blev udtræden af et kommanditselskab ved dets likvidation  

 anset for virksomhedsophør, således at senere indtræden (i samme indkomstår)  

 i et andet kommanditselskab ikke kunne betragtes som en fortsættelse af  

 virksomheden, jf. tilsvarende lsr. 1979.195.
E.I.3.1.4 Delvis salg - ophør En skatteyder kan være ophørt med sin virksomhed, selv om ikke alle  

 driftsmidler er solgt i ophørsåret, men først sælges i de følgende år, jf.  

 E.I.3.1.5.
Se dog lsr. 1974.137 vedrørende et tilfælde, hvor en forretning var solgt  

 pr. 1. juni 1970, men hvor sælgeren havde forbeholdt sig at færdiggøre  

 igangværende sager.
Da virksomheden ikke var fuldt ud afviklet ved årets  

 udgang, kunne skatteyderen afskrive på det tilbageværende inventar.
Se også  

 lsr. 1976.124 vedrørende en læge, der havde solgt sin praksis, men beholdt  

 inventaret, idet han havde købt en anden praksis til senere overtagelse.
E.I.3.1.5 Successiv afhændelse Et særligt spørgsmål opstår, hvor en erhvervsdrivende ophører med sin  

 virksomhed, men kun sælger en del af driftsmidlerne i ophørsåret og resten i  

 det eller de efterfølgende år.
 I lsr. 1971.130 fremgår det, at hvis salgssummen i ophørsåret overstiger  

 saldoværdien, beregnes der særlig indkomstskat af avancen i ophørsåret  

 opgjort efter reglerne i AL § 6. Saldoværdien er herefter 0, og efterfølgende  

 salgssummer beskattes efter reglerne i lovens § 5 (negativ saldo) som  

 personlig indkomst.
Hvis salgssummen er mindre end saldoværdien, fratrækkes salgssummen i  

 saldoværdien, og saldoen videreføres.
I efterfølgende år fratrækkes  

 salgssummerne ligeledes, og eventuelle negative saldoværdier beskattes som  

 personlig indkomst efterhånden som de opstår.
 Der kan ikke foretages afskrivning på driftsmidlerne i ophørsåret eller de  

 efterfølgende år.
 Når det sidste driftsmiddel er solgt eller destrueret og saldoværdien  

 efter fradrag af salgssummerne mv. fortsat er positiv, kan et til saldoen  

 svarende beløb fratrækkes som tab, jf. skd. 63.372 (UfR 1982, 884).VLD.
E.I.3.1.6 Overførsel til udlandet - begrænset skattepligt I KSL § 8A findes en bestemmelse om skattepligt af fortjeneste eller tab  

 på goodwill, tidsbegrænsede rettigheder samt udbytte-, forpagtnings- og  

 lejekontrakter (LL § 16 E, stk. 1, nr. 1- 3) ved overførsel af sådanne  

 aktiver til benyttelse i udlandet.
 Overførsel til benyttelse i udlandet sidestilles med salg og salgssummen  

 ansættes til værdien i handel og vandel på overførselstidspunktet.
 Bestemmelsen omfatter dels den situation, hvor en fuldt skattepligtig  

 overfører de pågældende rettigheder samtidig med, at den danske skattepligt  

 ophører og dels tilfælde, hvor en begrænset skattepligtig overfører  

 immaterielle rettigheder, som er knyttet til en virksomhed med fast  

 driftssted her i landet.
Disse bestemmelser indebærer ikke i sig selv nogen ændringer i  

 beskatningen af formuegoderne.
Således vil fortjeneste eller tab som  

 omhandlet i lov om særlig indkomstskat (driftsmidler, inventar mv.) fortsat  

 blive beskattet efter reglerne i denne lov, jf.
LOSI § 5A, indtil LOSI bliver  

 ophævet i 1996. Om beskatning af goodwill og immaterielle rettigheder, se  

 E.I.4.
 Fortjeneste eller tab ved afståelse af goodwill mv. tilhørende en  

 virksomhed med fast driftssted her i landet samt avancer på ombygning af  

 lejede lokaler vedr. en sådan virksomhed med virkning for afståelser efter  

 den 18. juni 1993 eller senere er omfattet af den begrænsede skattepligt for  

 personer og dødsboer som nævnt i KSL § 2, stk. 1.
 E.I.4 Goodwill og immaterielle rettigheder mv.
 Ved opgørelsen af den skattepligtige indkomst medregnes:
-fortjeneste eller tab ved afhændelse, afståelse eller opgivelse af den  

 til erhvervsvirksomheden knyttede goodwill, jf.
LL § 16E, stk. 1, nr. 1, -fortjeneste eller tab ved afhændelse, afståelse eller opgivelse af  

 tidsbegrænsede og tidsubegrænsede rettigheder, som særlig fremstillingsmetode  

 eller lignende (knowhow), patentret, forfatter- og kunstnerret samt ret til  

 mønster eller varemærke samt selvskabt knowhow, LL § 16E, stk. 1, nr. 2, -fortjeneste eller tab ved afhændelse, afståelse eller opgivelse af retten  

 ifølge en udbytte-, forpagtnings- eller lejekontrakt, LL § 16E, stk. 1, nr.  

 3, -godtgørelse i anledning af opgivelse af agentur eller lignende, jf.
LL §  

 16E, stk. 1, nr. 4, samt -vederlag for påtagelse af indskrænkninger i adgangen til fri  

 erhvervsudøvelse (konkurrenceklausuler), når vederlaget ydes én gang  

 for alle, jf LL § 16E, stk. 1, nr. 5. Vederlag, som betales i løbende  

 ydelser, er indkomstskattepligtigt i henhold til SL § 4 a.
For personer medregnes fortjeneste eller tab, godtgørelse og vederlag i  

 den personlige indkomst, jf.
PSL § 3.
 For så vidt angår afskrivningsadgangen ved erhvervelse af ovennævnte  

 formuegoder, henvises til afsnit E.C.8, og kontantomregning til afsnit  

 E.I.2.3. De nærmere regler for, hvorledes kontantomregningen skal ske, er  

 fastlagt i bek. nr. 486 af 31. maj 1994. Endvidere beskriver Skm. cirk. nr.  

 97 af 26. juni 1995 beskatningsreglerne for nævnte formuegoder.
 Ved indførelsen af goodwillbeskatningen i 1993 er der ikke sket nogen  

 ændring i definitionen af det skatteretlige goodwillbegreb.
 Når et vederlag ikke kan henføres til betaling for goodwill, kan det  

 ifølge praksis ofte henføres til vederlag eller betaling for et af de øvrige  

 omtalte formuegoder.
E.I.4.1 Goodwill Fortjeneste eller tab ved afståelse mv. af goodwill medregnes i henhold  

 til LL § 16E, stk. 1, nr. 1 ved opgørelsen af den skattepligtige indkomst.
For personer medregnes fortjeneste eller tab i den personlige indkomst,  

 jf.
PSL § 3.
E.I.4.1.1 Hvad er skatteretlig goodwill ? I Told-Skat Nyt 1993.1.18 (TfS 1992, 431).VLD og 1992.23.769.VLD har  

 fastslået, at goodwill i skattemæssig henseende siden 1939 har været knyttet  

 til afståelse af kundekreds, forretningsforbindelse eller lignende, og denne  

 fastlæggelse af det skattemæssige goodwillbegreb har været fulgt i praksis,  

 også efter at goodwillbeskatningen blev ophævet i 1982 og ved genindførslen i  

 1993.
* Skatteretlig goodwill kan kun være knyttet til en virksomhed, der er i  

 drift og ikke til personer, der besidder særlige kvalifikationer.
Goodwill  

 kan derfor ikke overdrages særskilt, og anvendelsen af bestemmelsen  

 forudsætter, at der foreligger overdragelse af erhvervsvirksomheden hel eller  

 delvis.
Endvidere skal der være tale om konkrete konstaterbare faktorer, der  

 betinger forventningerne om en fremtidig indtjening.
Konkret konstaterbare  

 faktorer omfatter bla. en tilstedeværelse af en fast  

 "individualiserbar" kundekreds eller særlige  

 forretningsforbindelser.
En forventning i sig selv om en fremtidig indtjening  

 er derfor ikke tilstrækkelig til at begrunde tilstedeværelsen af skatteretlig  

 goodwill. * Det er muligt ud fra den eksisterende retspraksis at opstille 3  

 betingelser for at acceptere goodwill.
Den første er, at der skal være tale  

 om en reel overdragelse af virksomheden (hel eller delvis). Den næste er, at  

 den oprindelige indehaver skal have påført et tab for mistet goodwill, og  

 endelig skal der være en indtjening i virksomheden, der kan begrunde  

 tilstedeværelsen af skatteretlig goodwill.
E.I.4.1.1.1 Overdragelsen skal være reel Den første betingelse er, at der skal være tale om en reel overdragelse af  

 virksomheden (hel eller delvis), herunder det formuegode, der kan bedømmes  

 som goodwill.
I t&s nyt 1991.5.256.ØLD blev det fastslået, at goodwill ikke kan  

 anses for at være et af forretningens drift uafhængigt formuegode.  

 Landsretten udtalte, at der i den konkrete sag ikke var sket nogen  

 overdragelse eller opgivelse af forretningen, og at der derfor heller ikke  

 var ført bevis for, at der i forbindelse med en købekontrakts indgåelse var  

 opgivet goodwill knyttet til forretningen.
Der var heller ikke tale om  

 afståelse af nogen ret ifølge en lejekontrakt, der kunne indebære beskatning  

 i medfør af LOSI § 2, nr. 5,(nu LL § 16E, stk. 1, nr. 3). Som følge heraf  

 blev vederlaget i stedet for "ren beliggenhedsgoodwill" beskattet  

 efter SL § 4 som en ydelse i lejeforhold.
I SKAT 1990.2.95 (TfS 1990, 23).ØLD fastslog landsretten, at et vederlag,  

 som en revisor havde modtaget ved overdragelse af retten til at betjene en  

 række kunder med bogføring og administration til sit eget selskab,  

 skattemæssigt måtte bedømmes som betaling for goodwill.
Landsretten lagde til  

 grund, at revisoren ved aftalen med selskabet havde foretaget en reel  

 overdragelse af et formuegode i form af en eksklusiv ret for selskabet til at  

 betjene kunderne.
Dommen ses ikke at være i modstrid med hidtidig praksis,  

 hvorefter en virksomheds goodwill reelt skal være knyttet til  

 virksomhedsaktiviteten, idet de overdragne bogføringsklienter var tilknyttet  

 filialkontoret, både i saglig og stedlig henseende repræsenterede en  

 delvirksomhed, og der som følge heraf forelå næsten tvingende grunde til den  

 foretagne opdeling.
Bortforpagtning af revisors goodwill blev anset som salg, da virksomheden  

 helt ophørte og i øvrigt blev solgt til et anpartsselskab, jf.
SKAT  

 1987.10.697 (TfS 1987, 446).ØLD.
Dommen blev anket til Højesteret, men anken  

 er hævet ved forlig i HR 22/11 1990, jf.
TfS 1991, 16.
Salg eller bortforpagtning af f.eks. en revisors klienter til et selskab,  

 hvori revisor selv er aktionær eller anpartshaver, berettiger ikke til  

 fastlæggelse af et goodwillbeløb, idet goodwill er så nøje forbundet med  

 erhvervsvirksomheden, at der ikke med skattemæssig virkning kan foretages en  

 særskilt overdragelse eller bortforpagtning af goodwill eller dele af  

 goodwill, se SKAT 1986.7.459 (TfS 1986, 376).ØLD Et selskab, der drev virksomhed bl.a. med import af en vareart til en  

 sammenslutning af 26 lokale andelsforeninger, overdrog retten til salg af den  

 af selskabet forhandlede vareart samt kundemasse, kundeliste, arkiver m.v.  

 for 1,4 mio.kr.
LSR fandt bl.a. under hensyn til, at der efter det oplyste  

 forelå en samlet overdragelse af den værdi, som virksomheden repræsenterede,  

 at det omhandlede vederlag måtte anses som vederlag for goodwill, SKAT  

 1989.8.604 (TfS 1989, 482). Ved vurderingen af om der er tale om en reel  

 overdragelse af virksomheden, herunder goodwill, er det af afgørende  

 betydning, for hvis regning og risiko virksomheden hidtil er blevet drevet,  

 og for hvis regning og risiko den drives fremover.
Et ejendomsmæglerfirma blev overdraget til en ejendomsmæglerkæde, og  

 samtidig blev der indgået en franchisekontrakt, hvorefter ejendomsmæglerne  

 skulle drive virksomheden på nærmere angivne vilkår.
Overdragelsessummen  

 androg 2 mio.kr., hvoraf 1.750.000 kr. for goodwill og 250.000 kr. for  

 inventar og maskiner.
LSR fandt - bl.a. under henvisning til  

 franchiseaftalens opsigelsesbestemmelser - at der var tale om overdragelse af  

 virksomhed, herunder goodwill.
Selv om der i aftalen var indeholdt en  

 konkurrenceklausul for indehaverne af ejendomsmæglerfirmaet, fandt retten  

 ikke grundlag for at henføre nogen del af goodwillvederlaget til  

 konkurrenceklausulen.
Se t&s nyt 1991.6.333 (TfS 1991, 133).LSR.
Told-Skat Nyt 1992.22.693 (TfS 1992, 211).ØLD fastslog ligeledes, at  

 goodwill tilhørende et selskab som juridisk person med ansvar og risiko for  

 selskabet ikke kan antages at tilhøre hovedaktionæren.
Han kunne derfor ikke  

 disponere over virksomhedens goodwill som en ham personligt tilhørende  

 goodwill.
Der forelå goodwill, men denne tilhørte selskabet.
E.I.4.1.1.2 Tab påført som følge af mistet goodwill Den næste betingelse er, at der skal være påført den oprindelige indehaver  

 et tab som følge af mistet goodwill.
Hvis virksomheden fortsætter driften i nærheden med uændret varesortiment,  

 navn og form, er der ikke tale om overdragelse af virksomheden, herunder  

 goodwill, og der er ikke lidt noget tab.
Der vil typisk være tale om vederlag  

 for afståelse af lejede lokaler, som indtil den 19. maj 1993 var omfattet af  

 LOSI § 2, nr. 5, men nu er omfattet af LL § 16 E, stk. 1, nr. 3. *Et selskab,  

 der drev bageri i ejendom, som tilhørte en entreprenør, fraflyttede  

 virksomhedens lokaler på grund af ombygning.
Ved fraflytningen indgik  

 parterne en aftale om erstatning på kr. 175.000 til det fraflyttede selskab  

 for tab af goodwill.
Selskabet drev en række bagervirksomheder, herunder  

 yderligere et bageri i samme gade som det ophørte bageri.
VLD fandt efter  

 bevisførelsen det ikke godtgjort, at selskabet i forbindelse med opgivelsen  

 af lejemålet havde mistet skattemæssig goodwill.
Vederlaget blev anset som  

 erstatning for afståelse af lejerettigheder og dermed skattepligtig særlig  

 indkomst efter LOSI § 2, nr. 5 - nu LL § 16E, stk. 1, nr. 3, jf.
TfS 1995,  

 280 * I t&s nyt 1991.17.940 (TfS 1991, 368).VLD blev godtgørelse ydet af en  

 kommune betragtet som vederlag for afståelse af lejede lokaler, idet retten  

 efter det foreliggende ikke fandt det bevist, at der ved den skete afståelse  

 af forretningslokalerne var påført sagsøgeren tab som følge af mistet  

 goodwill.
Der blev ved bedømmelsen lagt vægt på, at sagsøgeren fortsatte sin  

 virksomhed i relativ kort afstand fra de hidtidige lokaler, stadig med en  

 central beliggenhed, med samme varesortiment og under samme navn som før  

 flytning fra de lokaler, han havde lejet af kommunen.
Godtgørelsen var  

 herefter omfattet af LOSI § 2, nr. 5, nu LL § 16E, stk. 1, nr. 3.
Se t&s nyt 1991.1.9 (TfS 1991, 2).ØLD.
Vederlag i forbindelse med  

 afståelse af lejemål blev ikke anset som vederlag for goodwill, da  

 virksomheden ikke blev overdraget, men fortsatte i nærheden med uændret  

 varesortiment, navn og form og uden væsentlig nedgang i omsætningen.  

 Vederlaget blev derfor anset som skattepligtig særlig indkomst, jf.
LOSI § 2,  

 nr. 5, nu LL § 16E, stk. 1, nr. 3.
 Ved skd. 46.219.ØLD blev en lejers betaling til ejeren for adgangen til at  

 overtage dennes forretningslokaler anset som en lejemålsdusør for hurtig  

 fraflytning, som var skattepligtig almindelig indkomst.
Told-Skat Nyt 1991.21.1220. Ved indgåelse af lejeaftale om nogle  

 forretningslokaler, hvori der tidligere var drevet købmandsforretning, men  

 hvor lokalerne efter opsigelse havde stået ubenyttet i godt 1/2 år, havde  

 ejeren modtaget 60.000 kr., betegnet som goodwill.
Da ejeren ikke selv havde  

 drevet forretning, og lokalerne havde stået tomme et stykke tid, blev beløbet  

 ikke godkendt som goodwill, men for indkomstskattepligtigt som dusør eller  

 nøglepenge efter SL § 4a.
 Indehaveren af et Tuborg-depot kunne ikke medtage en post for goodwill ved  

 omdannelse af depotvirksomheden til selskab, idet forhandleroverenskomsten  

 mellem bryggeriet og depotindehaveren fortsat eksisterede efter omdannelsen,  

 således at mellemværendet mellem depotindehaveren og hans selskab var  

 bryggeriet uvedkommende, SKAT 1988.2.97 (TfS 1988, 71).
E.I.4.1.1.3 Virksomhedens indtjening skal kunne begrunde eksistensen af  

 goodwill Den tredie betingelse er, at virksomhedens indtjening skal kunne begrunde  

 eksistensen af goodwill.
Dette antages at være tilfældet, når der er knyttet  

 en særlig kundekreds til virksomheden.
Der må endvidere ikke være  

 personsammenfald mellem virksomheden og kunderne.
Der er ikke knyttet en  

 særlig kundekreds til virksomheden, når f.eks. en svineproducent sælger  

 direkte til slagteriet, eller når salg af skind sker gennem de danske  

 pelsauktioner.
Dette er fastslået i Told-Skat Nyt 1993.1.18 (TfS 1992, 431).VLD.
En  

 gårdejer overdrog sin svineproduktionsvirksomhed til et anpartsselskab, hvori  

 han selv var hovedanpartshaver.
Da indtjeningen i det væsentlige skete ved  

 salg af slagtesvin og smågrise til et slagteri, fandt landsretten, at der  

 ikke var knyttet nogen goodwill til overdragelsen af virksomheden.
Vederlaget  

 var derfor udlodning fra selskabet.
Dommen fastslog endvidere, at det  

 forhold, at en skatteyder, der besidder særlige kvalifikationer, fortsætter i  

 den overdragne virksomhed, ikke i sig selv har betydning for afgørelsen af,  

 om der i skattemæssig henseende foreligger goodwill.
Goodwill kan således kun  

 være knyttet til en virksomhed, hvorimod den ikke kan være knyttet til  

 personer.
En dambruger med ørredproduktion havde omdannet den hidtil personlige  

 virksomhed til et anpartsselskab.
Landsskatteretten fandt, at der måtte  

 antages at have foreligget en goodwill ved omdannelsen og godkendte det  

 selvangivne beløb.
Der var bl.a. henset til oplysningerne om  

 afsætningskanaler og prisdannelser på ørreder, herunder at handelen med  

 ørreder sker ved individuelt salg og ikke på auktion, t&s nyt 1991.16.906  

 (TfS 1991, 344).
 Der foreligger ikke skatteretlig goodwill, når der er personsammenfald  

 mellem virksomheden og kunden.
En revisions- og datavirksomhed var tidligere drevet i  

 interessentskabsform.
I 1985 var revisionsvirksomheden omdannet til  

 aktieselskab med de 2 hidtidige interessenter som eneaktionærer.
På et senere  

 tidspunkt ønskedes datavirksomheden overdraget til aktieselskabet.  

 Datavirksomheden bestod i udlejning af inventar og salg af posteringer til  

 revisionsselskabet.
LSR fandt, at det kunne ikke anses at foreligge goodwill  

 i skattemæssig henseende som følge af personsammenfald mellem virksomheden og  

 kunden, t&s nyt 1991.15.838 (TfS 1991, 346).
 Når virksomhedens indtjening kan begrunde eksistensen af goodwill, og  

 dette er aftalt mellem to uafhængige parter, accepteres det, at der er ydet  

 vederlag for goodwill, også selv om der er tale om et aktiv, der ikke  

 civilretligt kunne handles eller overdrages.
Ved overdragelse af en kiosk med kollektion for Varelotteriet og  

 Landbrugslotteriet var der betalt 30.000 kr. for goodwill og 30.000 kr. for  

 lotteri.
Også sidstnævnte beløb blev anset for goodwill, idet kollektionen  

 blev anset for en del af det varesortiment, der havde tiltrukket den  

 kundekreds, som var overdraget.
I øvrigt ville goodwill, beregnet efter  

 SD-cirkulære 1988-17, andrage et større beløb end 60.000 kr., jf.
Told-Skat  

 Nyt 1992.2.40 (TfS 1992, 55).
E.I.4.1.2 Værdiansættelse af goodwill Ved overdragelse mellem interesseforbundne og mellem  

 ikke-interesseforbundne parter skal goodwill ansættes til handelsværdien.
Uafhængige parters aftale om overdragelse af goodwill bør lægges til  

 grund, medmindre tilstedeværelsen af et andet aktiv, der ikke er ydet fuldt  

 vederlag for, kan påvises, jf.
E.I.4.1.3.2.
 Handelsværdien for goodwill værdiansættes efter et skøn under hensyntagen  

 til de konkret foreliggende omstændigheder.
 I visse brancher eksisterer der fast kutyme for værdiansættelse af  

 goodwill mellem uafhængige parter, hvor der ved overdragelsen anvendes andre  

 retningslinier ved goodwillfastsættelsen end overskuddet, f.eks.  

 bruttoomsætning, bruttohonorarindtægt eller lign.. Sådanne kutymer anerkendes  

 også skattemæssigt som grundlag for goodwillværdiansættelsen og kan også  

 danne grundlag for værdiansættelsen mellem parter med interessefællesskab.
Der er kutyme for, at revisions- og tandlægevirksomheder handler goodwill  

 ud fra de sidste tre års bruttohonorarindtægt.
Ligningsrådet har ved BF  

 godkendt, at goodwill i en dyrlægepraksis blev overdraget ud fra et  

 gennemsnit af de sidste tre års nettoomsætning, SKAT 1987.3.225 (TfS 1987,  

 157). For advokatvirksomheder er der ikke i skattemæssig henseende godkendt  

 en kutyme, t&s nyt 1991.3.167 (TfS 1991, 96).
Er goodwill fastsat efter særlig kutyme, må samme princip anvendes ved  

 tilbageoverdragelse til hovedaktionæren, jf.
SKAT 1987.7.526 (TfS 1987, 419)  

 og SKAT 1987.7.525 (TfS 1987, 415).
 Foreligger der ingen branchekutyme, kan værdiansættelsen blandt andet  

 sandsynliggøres ved hjælp af tilstrækkeligt underbyggede sagkyndige  

 erklæringer eller dokumenterede købstilbud fra fremmede.
Værdiansættelsen må i mangel af særlige holdepunkter ske på grundlag af et  

 skøn, hvor der tages hensyn til samtlige de i det konkrete tilfælde  

 foreliggende omstændigheder, der er kendt på tidspunktet for  

 værdiansættelsen, jf.
SKAT 1987.8.598 (TfS 1987, 398), herunder navnlig  

 virksomhedens hidtidige overskud.
Ved virksomhedsomdannelse med tilbagevirkende kraft skulle virksomhedens  

 goodwill dog ansættes til værdien på den valgte skæringsdag og ikke på det  

 senere omdannelsestidspunkt.
Det kunne ikke udelukkes, at forhold, der var  

 påregnelige på skæringsdagen, men som først kunne dokumenteres på et senere  

 tidspunkt, kunne tages i betragtning, jf.
SKAT 1990.9.681 (TfS 1990,  

 376).ØLD.
Der kan kun tages hensyn til forhold, der er konstateret eller påregnelige  

 på skæringsdagen.
Forventninger eller budgetter kan ikke indgå i skønnet.
En  

 personlig virksomhed var startet i oktober 1985. I juni 1986 blev den med  

 virkning fra 1. januar 1986 omdannet til anpartsselskab.
Det var aftalt, at  

 værdi af goodwill først skulle fastsættes efter afslutning af selskabets  

 første regnskabsperiode pr. 30. juni 1987. Den ansatte goodwill på 25.000 kr.  

 blev stadfæstet af LSR, da værdien skulle fastsættes pr. 1. januar 1986 og  

 kun med indregning af forhold, der var konstaterede eller påregnelige på  

 dette tidspunkt.
Klagerens egne forventninger kunne ikke indgå og ligeledes  

 kunne værdiansættelsen af goodwill ikke udskydes, t&s nyt 1991.15.839  

 (TfS 1991, 358).
Foreligger der ikke andre holdepunkter for udøvelsen af skønnet over  

 handelsværdien, har Ligningsrådet vedtaget en beregningsregel, der som  

 vejledende regel kan danne udgangspunkt for skønnet over handelsværdien ved  

 overdragelse af goodwill mellem parter, der ikke har modstående interesser,  

 jf.
E.I.4.1.2.1.
 For goodwill, der er overdrages i henhold til de indtil 19. maj 1993  

 gældende regler, henvises herom til LV. 1992, afsnit E.I.2.2.3. For beregning  

 af goodwill, der overdrages den 1. januar 1994 eller senere kan den nedenfor  

 beskrevne vejledende beregningsregel som udgangspunkt anvendes for at skønne  

 over handelsværdien for goodwill.
For skattepligtige overdragelser, der finder sted i perioden 19. maj  

 1993-31. december 1993 kan den nye vejledning finde anvendelse ved  

 bedømmelsen af, om overdragelsesprisen afviger fra handelsværdien mellem  

 uafhængige parter i et sådant omfang, at der bør ske en korrektion herfor.  

 Reduktionen af den kapitaliserede goodwillværdi bør i disse tilfælde ske med  

 30 pct., jf.
E.I.4.1.2.9.
E.I.4.1.2.1 Beregningsreglens anvendelsesområde Beregningsreglen er alene en vejledning for skønnet over handelsværdien  

 for goodwill og må derfor helt eller delvist fraviges, hvor særlige forhold  

 gør sig gældende.
 Beregningsreglen kan eksempelvis ikke anvendes, hvis virksomheden har  

 eksisteret i mindre end tre år på overdragelsestidspunktet.
 Endvidere må beregningsreglen generelt anses for mindre anvendelig i de  

 tilfælde, hvor virksomhedens indtjening overvejende er baseret på  

 indehaverens personlige kvalifikationer, da det beløb, der skal fragå til  

 forrentning af virksomhedens aktiver, her vil være mindre end i de tilfælde,  

 hvor virksomheden er baseret på et større kapitalapparat.
 Af andre særlige forhold kan nævnes væsentlige ændringer i principperne  

 for opgørelse af den skattepligtig indkomst i 3-årsperioden, fx. med hensyn  

 til igangværende arbejder, varelager, afskrivninger eller overførsel til  

 medarbejdende ægtefælle.
Ovenstående er kun eksempler på særlige forhold, der medfører, at  

 beregningsreglen er mindre anvendelig.
Hvad særlige forhold omfatter må  

 bedømmes ud fra det konkrete tilfælde.
Uanset om betingelserne formelt er opfyldt er beregningsreglen kun  

 vejledende, og det resultatet, der fremkommer ved en eventuel anvendelse af  

 reglen, skal derfor underkastes en selvstændig vurdering om, det afspejler  

 handelsværdien.
Udgangspunktet for udøvelsen af skønnet og fastsættelsen er  

 den handelsværdi, som trediemand vil forventes at betale for goodwill.
E.I.4.1.2.2 Beregningsreglen i hovedtræk Beregningen foretages med udgangspunkt i den skattepligtige  

 virksomhedsindkomst i de seneste tre indkomstår forud for overdragelsen.  

 Resultatet reguleres med renteindtægter/renteudgifter og med forskellige  

 skattemæssige dispositioner, ligesom der i visse tilfælde  

 tillægges/fratrækkes et beløb som udtryk for indtjeningens udviklingstendens.
 Restbeløbet kapitaliseres med 6 ud fra den betragtning, at en køber vil  

 kræve sin investering i goodwill forrentet med 16-17 pct.
E.I.4.1.2.3 Beregningsgrundlaget - indtjeningsevnen Grundlaget for opgørelsen af indtjeningsevnen er den skattepligtige  

 indkomst fra virksomheden i de sidste tre år forud for overdragelsen.
E.I.4.1.2.4 Regulering af de enkelte år Den skattepligtige indkomst reguleres med renteindtægter og -udgifter,  

 idet sælgerens finansiering af virksomheden ikke antages at have indflydelse  

 på virksomhedens goodwill.
Endvidere reguleres for skattemæssige  

 dispositioner, såsom investeringsfondshenlæggelser, forskudsafskrivninger,  

 ændring i varelagernedskrivning i forhold til det foregående år, samt  

 overførsel til medarbejdende ægtefælle, idet beløbet træder i stedet for  

 lønudgift.
E.I.4.1.2.5 Vægtning af de enkelte år Den regulerede skattepligtige indkomst for 3. sidste år før overdragelsen  

 ganges med 1, den regulerede skattepligtige indkomst for næstsidste år ganges  

 med 2, og den regulerede skattepligtige indkomst for det sidste år ganges med  

 3.
 Gennemsnitsindtjeningen, der kan være såvel et positivt som et negativt  

 beløb, fremkommer ved at dividere summen af de regulerede indkomster med 6.
E.I.4.1.2.6 Udviklingstendensen Ved overdragelse mellem uafhængige parter, vil den fremtidige,  

 budgetterede indkomst almindeligvis spille en betydelig rolle for  

 værdiansættelsen af en virksomheds goodwill.
Budgetter anses imidlertid ikke  

 som et egnet grundlag for skønnet over goodwillværdien, når der er tale om  

 overdragelse mellem parter med interessefællesskab.
 I stedet forhøjes/reduceres gennemsnitsindtjeningen, hvis resultatet i de  

 3 år, der ligger til grund for beregningerne, har vist en stigende eller  

 faldende tendens.
 Hvis den regulerede indkomst i det sidste år før overdragelsen overstiger  

 den regulerede indkomst i næstsidste år, og den regulerede indkomst i  

 næstsidste år overstiger den regulerede indkomst i 3. sidste år, forhøjes  

 gennemsnitsindtjeningen med 2/3 af forskellen mellem de regulerede indkomster  

 i næstsidste og sidste år.
 Er den regulerede indkomst i det sidste år mindre end den regulerede  

 indkomst i næstsidste år, og er den regulerede indkomst i næstsidste år  

 mindre end i det 3. sidste år, reduceres gennemsnitsindtjeningen med 2/3 af  

 forskellen mellem de regulerede indkomster i næstsidste og sidste år.
 Der skal således kun foretages en korrektion for udviklingstendens, hvis  

 indtjeningen er enten konstant stigende eller konstant faldende i de tre  

 indkomstår.
 Er den regulerede gennemsnitlige indkomst negativ efter tillæg/fradrag for  

 udviklingstendens, antages goodwillværdien at være 0 kr.
E.I.4.1.2.7 Driftsherreløn Ved salg af en personligt ejet virksomhed anses halvdelen af det herefter  

 fremkomne beløb, dog højst kr. 500.000, for driftsherreløn, som fratrækkes.
 Overdrages en virksomhed, som er drevet i selskabsform, foretages der i  

 almindelighed ikke fradrag for driftsherreløn, idet samtlige medarbejdere  

 -herunder aktionærer - vil have modtaget løn for deres arbejde for selskabet.
For interessentskaber og andre virksomheder, der ikke udgør et  

 selvstændigt skattesubjekt, sker beregningen for hver deltager for sig.
Det  

 er således interessenternes regulerede skattepligtige indtægt vedrørende  

 virksomheden, der indgår i beregningen.
For at finde udviklingstendensen for  

 virksomheden sammenlægges interessenternes regulerede skattepligtige  

 indkomster.
Herefter deles resultatet ud på hver interessent, hvorefter der  

 beregnes fradrag for driftsherreløn for de af virksomhedens ejere, der  

 deltager i driften.
Derefter beregnes forrentningen af de overdragne aktiver  

 bortset fra driftsfremmede aktiver.
E.I.4.1.2.8 Forrentning af virksomhedens aktiver Efter fradrag for driftsherrreløn fratrækkes en forrentning af  

 handelsværdien af aktiverne i virksomhedens seneste balance forud for  

 overdragelsen, bortset fra driftsfremmede aktiver, som fx. obligationer og  

 pantebreve samt goodwill, idet kun den herefter resterende indtjening er til  

 rådighed til forrentning af goodwill.
Virksomheden skal have ejendomsretten  

 over aktiverne.
Leasede aktiver skal holdes uden for og øvrige aktiver, der  

 holdes uden for en omdannelse, medregnes til handelsværdien på  

 overdragelsestidspunktet.
Der skal ikke beregnes forrentning af  

 egenkapitalen.
Værdien af igangværende arbejder skal alene indgå med  

 nettoværdien.
 Forrentningsprocenten fastsættes til 12 pct.
E.I.4.1.2.9 Kapitalisering Det endelige goodwillbeløb fremkommer ved, at restbeløbet kapitaliseres  

 med 6, og det således fremkomne beløb reduceres med en procentsats, der  

 fastsættes i forhold til, hvor stor en del af goodwillbeløbet, der skal  

 beskattes.
I overgangsårene 1994 og 1995, hvor henholdsvis 50 og 75 pct. af  

 fortjenesten beskattes, reduceres goodwillbeløbet med 25 pct., henholdsvis 20  

 pct.
Ved overdragelse i 1996, hvor fortjeneste på goodwill beskattes fuldt  

 ud, reduceres således med 10 pct., jf. beregningseksemplet.
 Beregningsreglen kan illustreres med følgende eksempel:
 Se ovenfor vedr. reduktion i 1994 - 1995.
Bemærkninger til beregningsreglen Værdien af igangværende arbejder skal alene indgå med nettoværdien.
En ingeniør omdannede sit personlige firma til et aktieselskab.
Som aktiv  

 indgik igangværende arbejder med kr. 5.100.000 og som passiv acontobetalinger  

 herpå med kr. 5.025.000. Ved fastsættelsen af goodwill efter SD-cirkulære  

 1988-17 fandt Landsskatteretten, at ved beregningen af fradrag, der beregnes  

 som en forrentning af overtagne aktiver, skulle igangværende arbejder alene  

 indgå med nettoværdien på kr. 75.000, Told-Skat Nyt 1992.1.15 (TfS 1991, 140)  

 og 1992.3.85.
* En række hævninger, som en skatteyder foretog på sin mellemregningskonto  

 med sit anpartsselskab, og som skatteyderen anså som udbetaling af vederlag  

 for goodwill, blev af skattemyndigheden sidestillet med udbetaling af løn og  

 beskattet som personlig indkomst.
Skattemyndigheden kunne ikke godkende  

 skatteyderens værdiansættelse af goodwill, der var baseret på SD-cirk.  

 1988-17. Skattemyndigheden fastsatte goodwillværdien skønsmæssigt til 250.000  

 kr.
Landsretten fandt, ligesom den stedlige skattemyndighed, at  

 beregningsmodellen ikke var anvendelig, idet der ikke var tale om en jævn  

 udvikling i indtjeningen.
Da myndighedens skøn lå inden for det, som  

 skønsmanden vurderede som rimeligt, tiltrådte landsretten, at et beløb udover  

 250.000 kr. måtte anses som yderligere løn til skatteyderen, TfS 1995,  

 829.ØLD * Der skal endvidere være plads til, at erhververen kan hæve en passende  

 løn, samtidig med at han skal kunne forrente og afdrage goodwillbeløbet.
Der  

 skal også tages højde for, om gælden finansieres normalt, herunder om den er  

 rentebærende eller ikke rentebærende.
 Endvidere kan reglerne kun anvendes, hvis forudsætningerne er opfyldt,  

 herunder at virksomheden har eksisteret i mindst 3 hele indkomstår.
 Ligningsrådet afviste at give BF på spørgsmålet om værdiansættelse af  

 goodwill, da fastsættelsen ikke kunne ske med fornøden sikkerhed, Told-Skat  

 Nyt 1993.10.500 (TfS 1993, 268).
Uanset om betingelserne formelt er opfyldt er beregningsreglen kun  

 vejledende.
Udgangspunktet for udøvelsen af skønnet er den handelsværdi  

 trediemand vil forventes at betale for goodwill.
Ligningsrådet fandt, at  

 goodwill måtte ansættes til 0 kr. ved en ejendomsmæglers overdragelse af  

 virksomhed til et af ham kontrolleret selskab.
Ifølge lovgivningen kunne  

 ejendomsmæglervirksomhed ikke drives i selskabsform, og Ligningsrådet fandt  

 derfor, at en uafhængig trediemand i en sådan situation ikke ville have  

 betalt noget beløb for goodwill.
Se Told-Skat Nyt 1992.15.451 (TfS 1992,  

 410). Beregningsreglen tager sigte på situationer, hvor der ikke foreligger  

 økonomiske eller skattemæssige modstående interesser.
Hvor dette er  

 tilfældet, skal den goodwillværdi, der er aftalt mellem sådanne  

 ikke-interesseforbundne parter, normalt accepteres som den korrekte aktuelle  

 handelsværdi, medmindre tilstedeværelsen af et andet aktiv, som der ikke er  

 ydet fuldt vederlag for, kan påvises.
E.I.4.1.3 Hvornår kan skattemyndighederne korrigere en aftale om  

 fastsættelse af goodwill ? Udgangspunktet for værdiansættelse af goodwill er, at goodwill skal  

 ansættes til handelsværdien.
Når værdiansættelsen af goodwill ændres hos den  

 ene part, skal der gives underretning til den anden parts beskatningskommune,  

 således at der tilsvarende gennemføres konsekvensændringer hos den anden  

 part.
E.I.4.1.3.1 Parter med interessesammenfald Skattemyndighedernes adgang til korrigere en aftale mellem parterne om  

 fastsættelse af goodwill vil sædvanligvis være ved overdragelse mellem  

 parter, der har interessesammenfald.
Ved handel mellem parter med  

 interessesammenfald vil der kunne være tilfælde, hvor den aftalte fordeling  

 af vederlaget står i misforhold til værdien af de enkelte overdragne aktiver.  

 Det samme vil kunne være tilfældet, hvor kun den ene part har en skattemæssig  

 interesse i fordelingen.
Der vil sædvanligvis foreligge interessesammenfald ved overdragelse -i gavemiljø f.eks. nærtbeslægtede, -hvor der er fælles økonomiske interesser f.eks. hovedaktionær/selskab.
 -hvor der ikke er modstående skattemæssige interesser.
 -hvor kun den ene part har skattemæssig interesse i købesummens fordeling,  

 f.eks. hvis den ene part ikke er skattepligtig, eller har et betydeligt  

 uudnyttet skattemæssigt underskud, der efter de gældende regler om  

 underskudsfremførsel ikke ville kunne udnyttes fuldt ud, eller handelen  

 foregår mellem en privatperson og en kommune.
I t&s nyt 1991.17.940 (TfS 1991, 368).VLD blev det tilkendegivet, at  

 en kommune, der som ikke-skattepligtig retssubjekt og som sådan uden  

 skattemæssig interesse i købesummens fordeling, ikke ved en aftale kan binde  

 skattemyndighederne til at acceptere den aftalte fordeling af vederlag og  

 ydelser.
Skattemyndighederne kunne derfor foretage en selvstændig  

 skatteretlig vurdering.
 Herefter blev det tiltrådt, at der ikke var tale om vederlag for afståelse  

 af goodwill, men for afståelse af lejede lokaler.
En klager omdannede kort efter start af virksomhed, og inden opnåelse af  

 indtjening, virksomheden til et aktieselskab, i hvilken forbindelse han fik  

 udbetalt 40.000 kr. betegnet som goodwill.
LSR fandt, at beløbet var vederlag  

 for arbejdsindsats, udbetalt for det af klageren op til omdannelsen skabte  

 idégrundlag mv.
Se Told-Skat Nyt 1992.21.667 (TfS 1992, 490).
E.I.4.1.3.2 Parter uden interessesammenfald Når der foreligger økonomiske eller skattemæssige modstående interesser,  

 skal en indgået aftale mellem ikke-interesseforbundne parter som hovedregel  

 respekteres af ligningsmyndighederne, idet det må antages, at den pris  

 (størrelsen af det samlede vederlag) parterne har aftalt, er udtryk for  

 handelsværdien.
 I praksis respekteres en aftale mellem parter uden interessesammenfald som  

 altovervejende hovedregel.
2 revisorer drev virksomhed i interessentskabsform, hvor det var forudsat,  

 at den ene deltager skulle trappe ned.
Der var i kontrakten bestemmelser om  

 deling af overskud - delvis efter arbejdsindsats - og om opgørelse af  

 goodwill.
I forbindelse med overdragelse af goodwill fra den interessent, der  

 havde ydet den største arbejdsindsats, til et ham tilhørende anpartsselskab,  

 tiltrådte LSR den af interessenterne foretagne skævdeling af goodwill.
Der  

 henvistes til, at parterne havde modstående interesser, og at skævdelingen  

 var hjemlet i kontrakten, Told-Skat Nyt 1992.2.42 (TfS 1992, 56). Uafhængige  

 parter skal kalde tingene ved deres rette navn - også når der er tale om  

 immaterielle rettigheder.
Aftale mellem parter med reelt modstående interesser blev tilsidesat.  

 Beliggenhedsgoodwill i forbindelse med afståelse af forretningslokale kunne  

 ikke anerkendes, da virksomheden ikke var ophørt eller overdraget.  

 Forhøjelsen beroede på en retlig vurdering, hvorfor Skatteministeriet ikke  

 var bundet af fristen i den dagældende SSL § 15, stk. 5, jf.
Told-Skat Nyt  

 1993.5.192 (TfS 1993, 32).VLD.
 Ifølge praksis har skattemyndighederne i et vist omfang mulighed for at  

 korrigere en aftale om værdiansættelse af goodwill, der er indgået mellem  

 parter med modstående interesser.
 I TfS 1991, 471.ØLD har fastslået, at skattemyndighederne kan korrigere  

 den aftalte fordeling af en købesum, når sådanne uafhængige parters aftale  

 helt konkret indeholder en urigtig fordeling af købesummen.
En restauratør havde drevet en bodega i lejede lokaler.
Hun havde fri  

 afståelsesret og fremlejeret, og lejemålet var uopsigeligt ifølge  

 lejekontrakten af 7. april 1978 indtil 1. dec. 1987 fra udlejerens side.
Den  

 årlige leje udgjorde 80.940 kr. og blev pr. 5. maj 1981 forhøjet til 101.800  

 kr.
På lejerens initiativ blev lejen pr. 1. april 1983 forhøjet til 120.000  

 kr. (pristalsreguleret). Samtidig blev uopsigelighedsperioden forlænget til  

 1. april 1995. Med virkning fra 1. sept. 1983 blev bodegaen solgt for 800.000  

 kr., fordelt ifølge aftalen med 50.000 kr. for løsøre og 750.000 kr. for  

 goodwill.
Det var oplyst, at værdien af goodwill, da restauratøren i 1978  

 erhvervede bodegaen, udgjorde 200.000 kr.
Landsretten lagde til grund, at der  

 var tale om en aftale mellem uafhængige parter.
Retten fandt dog, at uanset  

 aftalens ordlyd omfattede overdragelsen også lejemålet, herunder  

 uopsigeligheden.
Det var derfor urigtigt at anse hele retten ifølge aftalen  

 som goodwill, en del heraf måtte være lejemålet som aktiv og en del af  

 overdragelsessummen vederlag for dette aktiv.
Man fandt ikke grundlag for at  

 tilsidesætte den skønsmæssige ansættelse af goodwill.
Dommen er udtryk for, at skattemyndighederne kan korrigere en sådan  

 aftale, når det kan påvises, at der er sket åbenbare fejl eller sket  

 overdragelse af et aktiv, som der ikke er ydet fuldt vederlag for.
I  

 Højesteret tog Skatteministeriet bekræftende til genmæle.
Retsforliget  

 skyldtes den under sagen udmeldte syns- og skønsforretning, hvorefter  

 forskellen mellem syns- og skønsmandens vurdering og det i kontrakten aftalte  

 vederlag for goodwill alene udgjorde kr. 50.000. Da der ikke forelå grundlag  

 for at tilsidesætte skønsmandens vurdering, fandt Skatteministeriet ikke  

 anledning til at fastholde påstanden om omkvalificering af det aftalte  

 vederlag i den konkrete sag.
Retsforliget er ikke udtryk for, at  

 Skatteministeriet i tilsvarende sager vil frafalde synspunktet om  

 omkvalificering af et vederlag aftalt mellem uafhængige parter, hvis der  

 skønnes at være grundlag herfor, TfS 1994, 755 & 757.
* Et interessentskab, der siden 1987 havde drevet optikerforretning,  

 solgte i 1988 virksomheden til en reelt modstående part for en salgssum, hvor  

 et vederlag for goodwill indgik med kr. 1.639.000 kr.
Skattemyndighederne  

 tilsidesatte fordelingen af salgssummen og henførte en væsentlig del af  

 vederlag for goodwill til en konkurrenceklausul med beskatning efter LOSI.  

 Goodwillen blev sat til kr. 100.000. Landsretten fandt, at aftalen var  

 indgået mellem parter med reelt modstående interesser, og der under sådanne  

 omstændigheder normalt ikke er grundlag for at ændre på parternes  

 kvalifikation af det aftalte vederlag.
Men efter bevisførelsen fandtes det  

 ikke godtgjort, at den overdragne goodwill havde haft den i aftalen nævnte  

 størrelse, og skattemyndighederne fandtes berettiget til at undergive  

 parternes aftale en selvstændig skatteretlig vurdering.
Landsretten fandt  

 dog, at goodwill skattemæssig burde ansættes til et højere beløb end 100.000  

 kr., og da en indhentet skønserklæring ikke kunne lægges til grund ved  

 skønnet af goodwill, hjemvistes sagen til fornyet ligningsmæssig behandling,  

 TfS 1995, 549 og 550.VLD * E.I.4.1.4 Opgørelse af fortjeneste og tab Afståelse eller erhvervelse af goodwill ved gave eller arveforskud  

 sidestilles med afståelse ved salg, henholdsvis erhvervelse ved køb.
Afståelses-/anskaffelsessummen vil i disse tilfælde være den værdi, som er  

 lagt til grund ved beregning af gaveafgift eller indkomstskat i forbindelse  

 med overdragelsen.
Hvis overdragelsen hverken er gaveafgifts- eller  

 indkomstskattepligtig, betragtes værdien i handel og vandel på  

 overdragelsestidspunktet som afståelses-/anskaffelsessum.
 For goodwill, der er erhvervet før den 19. maj 1993, og hvorpå der har  

 kunnet afskrives efter den tidligere overgangsregel, se lov nr. 248 af 9.  

 juni 1982, § 4, benyttes den nedskrevne værdi uden kontantværdiomregning som  

 anskaffelsessum ved opgørelsen af fortjeneste eller tab i henhold til LL §  

 16E.
 For goodwill, der er optjent af overdrageren selv, vil anskaffelsessummen  

 skulle ansættes til 0 kr.
 * Har sælgeren både eget oparbejdet goodwill og tilkøbt goodwill, er det  

 nødvendigt af afgøre, hvilken del af virksomhedens goodwill, der anses for  

 afstået ved opgørelsen af anskaffelsessummen og dermed fortjeneste eller tab.
Omfatter overdragelsen en delvis virksomhedsafståelse med både eget  

 oparbejdet og tilkøbt goodwill, skal den solgte goodwill anses for at hidrøre  

 fra såvel virksomhedens tilkøbte som fra den eget oparbejdede goodwill. * Se endvidere E.I.5.
Kontantomregning Ifølge LL § 16E, stk. 6, skal anskaffelses- og afståelsessummen for  

 goodwill omregnes til kontantværdi.
De nærmere regler for, hvorledes  

 kontantomregningen skal ske, er fastlagt i bek. nr. 486 af 31. maj 1994.  

 Sælger skal opgøre fortjenesten eller tabet som forskellen mellem den  

 kontantomregnede afståelsessum og den oprindelige anskaffelsessum omregnet  

 til kontantværdi med fradrag af afskrivninger.
 Eksempel:
Goodwill købt 1. januar 1985 for 1.000.000 og ej omfattet af de tidligere overgangsregler For indkomståret 1995 medregnes 75 pct. af fortjenesten, eller 720.000 kr.  

 ved opgørelsen af den skattepligtige indkomst.
E.I.4.1.5 Overgangsregler Ved overdragelse i perioden 19. maj 1993 - 31. dec. 1993 medregnes 25 pct.  

 af fortjenesten eller tabet ved opgørelsen af den skattepligtige indkomst.
 For goodwill, der overdrages i kalenderåret 1994, medregnes 50 pct. af  

 fortjenesten eller tabet, og for overdragelse i 1995 skal 75 pct. af  

 fortjenesten eller tabet medregnes ved indkomstopgørelsen.
 Fra og med 1996 skal hele fortjenesten eller tabet medregnes ved  

 opgørelsen af den skattepligtige indkomst.
 Se E.C.8 om erhververens afskrivningsret i samme periode.
Bindende aftale fra før 19. maj 1993 Fortjeneste ved overdragelse af goodwill i perioden 19. maj 1993 - 1.  

 januar 1998 vil være skattefri, hvis vederlaget er fastsat i en bindende  

 aftale, som er indgået perioden 1. juli 1982 - 19. maj 1993.
 Tilsvarende kan køber ikke afskrive på goodwill, som er erhvervet i  

 henhold til en sådan aftale.
Det er en betingelse for at kunne anvende denne regel, at Ligningsrådet  

 ved en BF har godkendt, at der foreligger en bindende aftale om vederlagets  

 fastsættelse.
Køberen mister retten til afskrivning, uanset om anmodningen om  

 Ligningsrådets godkendelse er sket på foranledning af sælgeren. * I en  

 interessentskabskontrakt mellem registrerede revisorer blev det i 1989  

 aftalt, at vederlag for goodwill for en udtrædende part skulle fastsættes til  

 markedsprisen baseret på FRR's normer og branchens kutyme på  

 udtrædelsesidspunktet.
Da vederlaget ikke skulle fastsættes efter  

 principperne før den 19. maj 1993, anså LSR, at vederlaget ikke var bindende  

 aftalt i interessentskabskontrakten, jf. lov nr. 428 af 25. juni 1993, § 8,  

 stk. 8, TfS 1994, 883. * I de tilfælde, hvor aftalen om virksomhedsoverdragelse er indgået før den  

 19. maj 1993, finder de på dette tidspunkt gældende regler anvendelse, også  

 selv om den faktiske overtagelse sker efter den 19. maj 1993.  

 Goodwillvederlaget er således skattefrit for sælgeren, og køberen vil ikke  

 kunne afskrive herpå.
Oversigt over overgangsreglerne for goodwillbeskatning * Hvis aftalen om vederlagets fastsættelse er godkendt af Ligningsrådet  

 ved BF indgivet inden 1.1.1994.
Ikrafttræden LL § 16E, stk. 1, nr. 1, har virkning for goodwill, der afstås den 19. maj  

 1993 eller senere, uanset om den goodwill, der afstås, er optjent eller  

 erhvervet forud for denne dato.
 Afgørende for, hvornår reglerne finder anvendelse, er tidspunkt for  

 indgåelsen af aftalen om overdragelsen af virksomheden og dermed goodwill.  

 Betalingstidspunktet og tidspunktet for den faktiske overtagelse af  

 virksomheden/formuegodet er uden betydning.
Ligningsrådets vejledende regler for værdifastsættelse af goodwill  

 (SD-cirk. 1988-17 og TS-cirk. 1990-7) er fastsat under hensyn til, at  

 fortjeneste på goodwill var skattefri.
Ved genindførslen af  

 goodwillbeskatningen, har Ligningsrådet fastsat en vejledende  

 beregningsregel, se E.I.4.1.2.
 E.I.4.2 Immaterielle rettigheder mv.
E.I.4.2.1 Tidsbegrænsede og -ubegrænsede rettigheder Fortjeneste eller tab ved afståelse mv. af tidsbegrænsede og  

 tidsubegrænsede rettigheder, såsom særlige fremstillingsmetoder eller  

 lignende (knowhow) patentret, forfatter- og kunstnerret og ret til mønster  

 eller varemærke medregnes i den skattepligtige indkomst, jf.
LL § 16E, stk.  

 1, nr. 2. For personer medregnes fortjeneste eller tab i den personlige  

 indkomst, jf.
PSL § 3. Særlig fremstillingsmetode eller lignende (knowhow)  

 omfatter opfindelser og værker, der skabt af afhænderen selv.
* Forfatter- og kunstnerret omfatter rettigheder, der er retsbeskyttede i  

 henhold til lov om ophavsrettigheder, dvs. bla. rettigheder til  

 skønlitteratur, videnskabelig eller faglig litteratur, rettighed til film,  

 musikværk, edb-programmer mv.. Ved ret til mønster eller varemærke forstås  

 særlige kendetegn, der er knyttet til varen eller tjenesteydelse eller varens  

 særlige navnetræk.
Mønster eller varemærke er retsbeskyttet i henhold til  

 varemærkeloven.
Bestemmelsen er ikke udtømmende men angiver blot eksempler på  

 arten af de omfattede rettigheder.
Bestemmelsen omfatter således rettigheder,  

 hvor der er nedlagt og knyttet en vis indsats af skabende eller opfindende  

 karakter.
Lovbestemmelsen omfatter derfor rettigheder til værker mv., hvor  

 det er karakteristisk, at rettighederne ikke giver indehaveren ret til  

 pengeydelser, men giver ham mulighed for at skaffe sig økonomisk udbytte ved  

 at udnytte rettighederne.
Det er ingen betingelse for anvendelsen af  

 bestemmelsen, at rettighederne er registrerede.
Ligeledes er det ingen  

 betingelse for bestemmelsens anvendelse, at afståelse mv. sker i forbindelse  

 med erhvervsophør.* Et aktieselskab havde udviklet et edb-softwaresystem, der  

 var beregnet til overvågning, styring og regulering af energi, forurening og  

 sikkerhed.
I forbindelse med aktieselskabets salg af systemet til et  

 kommanditselskab blev Ligningsrådet i en BF spurgt om den skattemæssige  

 behandling af de overdragne rettigheder til edb-softwaresystemet, og rådet  

 fandt, at systemet ikke kunne karakteriseres som et driftsmiddel, der kunne  

 henføres til AL's afsnit I.
Kommanditselskabet blev derimod anset for at have  

 erhvervet en immateriel rettighed, der kunne henføres til LOSI § 2, nr. 4, -  

 nu LL § 16E, stk. 1, nr. 2, TfS 1988, 445.
Ligningsrådet blev spurgt om, kommanditisterne i et kommanditselskab kunne  

 behandle indtægter og udgifter til erhvervelse af filmrettigheder efter de i  

 LVE 1993, afsnit E.B.3.15, anførte retningslinier.
Filmrettighederne  

 omfattede alle rettigheder til filmen, herunder filmforevisning gennem  

 biografer i de enkelte lande og gennem TV-kanaler, videoindspilninger mv..  

 Ligningsrådet svarede benægtende og anså filmrettighederne for at være et  

 immaterielt aktiv, som er omfattet af LL § 16F, stk. 2, jf. § 16 E, stk. 1,  

 nr. 2, og som skulle afskrives efter denne bestemmelse, jf.
TfS 1994, 669 og  

 TfS 1995, 80.
E.I.4.2.1.1 Afgrænsning af rettigheder overfor goodwill I TfS 1993, 121 fandt LSR, at retten til at udgive to distriktsblade, som  

 et selskab samlet overdrog til et andet selskab, ikke var en sådan karakter,  

 at den kunne anses for omfattet af LOSI § 2, nr. 4, - nu LL § 16E, stk. 1,  

 nr. 2. Hele vederlaget blev i sin helhed anset som en betaling for  

 kundekreds, abonnenter og annoncører og var et vederlag for goodwill.
E.I.4.2.1.2 Afgrænsning af knowhow overfor goodwill TfS 1989, 482. Et selskab, der drev virksomhed med import af en vareart  

 til en sammenslutning af lokale andelsforeninger, solgte retten til salg af  

 varearten, kundemasse og -liste, arkiver mv. til en andelsforening i  

 sammenslutningen.
Selskabet havde en viden om og kontakter til de udenlandske  

 produktionscentre og forretningsforbindelser.
LSR fandt, at den viden, som  

 selskabet havde, kunne være omfattet af begrebet knowhow men fandt  

 imidlertid, at den ikke kunne karakteriseres som en særlig viden, der faldt  

 ind under LOSI § 2, nr. 4, - nu LL § 16E, stk. 1, nr. 2. Dispositionen blev  

 anset som en samlet virksomhedsoverdragelse, og vederlaget blev anset som  

 vederlag for goodwill.
 Se E.C.8. om købers afskrivning.
E.I.4.2.1.3 Ligningslovens § 27A Som en konsekvens af, at fortjeneste og tab på alle rettigheder  

 (selvskabte og erhvervede) nu beskattes som almindelig indkomst, er der i LL  

 § 27A, indsat et nyt stk. 1, 3. pkt., hvorved det er sikret, at LL § 27A  

 fortsat kun gælder for selvskabte formuegoder, eller hvor de pågældende  

 formuegoder er erhvervet som et led i den skattepligtiges næringsvej eller i  

 spekulationsøjemed.
 I LL § 27A gives der adgang til alene at indtægtsføre de vederlagsbeløb,  

 som efter aftalen kan kræves betalt i det pågældende år, hvis vederlaget ikke  

 skal betales fuldt ud i afhændelsesåret.
 Hvor parterne ændrer den oprindelige aftale, således at afdragsperioden er  

 længere, skal vederlagsbeløbene alligevel tages til indtægt i de indkomstår,  

 hvori de kunne kræves betalt efter den oprindelige aftale.
 Se afsnittet om indkomstopgørelsen E.A.
E.I.4.2.2 Retten ifølge udbytte-, forpagtnings- eller lejekontrakt Fortjeneste eller tab ved afhændelse, afståelse eller opgivelse af retten  

 ifølge en udbytte-, forpagtnings- eller lejekontrakt medregnes ved opgørelsen  

 af den skattepligtige indkomst, jf.
LL § 16E, stk. 1, nr. 3.
For personer medregnes fortjeneste eller tab i den personlige indkomst,  

 jf.
PSL § 3.
* Bestemmelsen finder alene anvendelse for rettigheder ifølge en kontrakt,  

 i modsætning til forpligtelser.
Det er uden betydning om, rettighederne er  

 tidsbegrænsede eller tidsubegrænsede.* E.I.4.2.2.1 Udbyttekontrakt * Kontrakter, der giver indehaveren ret til løbende indkomst, er  

 udbyttekontrakter, hvor retten til indkomsten enten er erhvervet ved  

 overdragelse af udnyttelsesretten til et formuegode eller afståelse mv. af  

 formuegodet.
Bestemmelsen omfatter kun afståelse af retten i henhold til  

 bestående udbyttekontrakt, og finder endvidere alene anvendelse for  

 udbyttekontrakter om retten til en løbende indkomst eller beløb, der er  

 uforfaldne.
Foreligger der en overdragelse af retten til forfaldne beløb,  

 skal disse behandles efter KGL's regelsæt.
Omfattet af begrebet udbyttekontrakt Det er ingen betingelse for, at rettigheder ifølge en udbyttekontrakt  

 alene omfatter kontrakter, der giver ret til en overskudsandel.
Kontrakter,  

 der giver rettighed til licensindtægter, afløsningssum for løbende ydelser og  

 bedækningsbeviser med ret til vederlagsfri bedækning, kan tillige anses som  

 udbyttekontrakter. * Vederlag for afståelse af retten til licensindtægter, som konstruktørerne  

 af et svejseafsugningsanlæg modtog fra den virksomhed, der fremstillede og  

 solgte anlægget, kunne ikke anses som betaling for goodwill, da der ikke var  

 tale om afståelse af en erhvervsvirksomhed med tilhørende kundekreds m.v.  

 Vederlaget blev anset for vederlag for afståelse af retten ifølge en  

 udbyttekontrakt, jf.
LOSI § 2, nr. 5, nu LL § 16E, stk. 1, nr. 3. Vederlag  

 for overdragelse af retten til at administrere nogle faste ejendomme blev  

 anset som vederlag for afståelse af retten ifølge en udbyttekontrakt og  

 dermed omfattet af LOSI § 2, nr. 5 - nu LL § 16E, stk. 1, nr. 3. Et  

 forsikringsselskab overtog en afdøds assurancevirksomhed, hvor indehaverens  

 enke i den forbindelse blev sikret en årlig ydelse for livstid, og ydelsen  

 blev beregnet som procentdel af visse forsikringspræmier.
Ved enkens død  

 skulle ydelserne tilfalde hendes tre børn med 1/3 til hver, dog længst indtil  

 1973. Efter enkens død ønskede forsikringsselskabet at komme ud af nævnte  

 forhold ved at betale en afløsningssum én gang for alle.
Den  

 rettighed, som arvingerne havde, blev anset som en ret ifølge en  

 udbyttekontrakt, jf.
LOSI § 2, nr. 5 - nu LL § 16E, stk. 1, nr. 3. Et  

 kontantbeløb, som en udtrædende interessent modtog til delvis afløsning af de  

 løbende ydelser, han i øvrigt var berettiget til efter sin udtræden af  

 interessentskabet, ansås som vederlag for afståelse af retten ifølge en  

 udbyttekontrakt og var således omfattet af LOSI § 2, nr. 5 og § 15, stk. 1.
* Ligningsrådet fandt i en BF, jf.
TfS 1989, 64, under hensyntagen til  

 forelagte oplysninger, at overdragelse af et bedækningsbevis, der gav ret til  

 vederlagsfrit at bedække én hoppe årligt, sålænge hingsten var  

 avlsdygtig, var en rettighed ifølge en udbyttekontrakt, jf.
LOSI § 2, nr. 5  

 -nu LL § 16E, stk. 1, nr. 3. * Det er uden betydning for bestemmelsens anvendelse, hvorledes beløbene  

 afregnes.
En ingeniør tilbagesolgte en udbyttekontrakt til det udstedende  

 kommanditselskab.
I den forbindelse blev der indgået aftale om en salgssum på  

 ca. 20.000 kr.
Han modtog a conto 12.800 kr., ligesom han blev frigjort for  

 gæld til kommanditselskabet på 7.200 kr.
LSR fandt, at den fortjeneste, der  

 blev opgjort på dette grundlag, var skattepligtig særlig indkomst, idet det  

 var uden betydning om, der var afregnet kontant eller ved frigørelse af gæld,  

 TfS 1991, 170.
Ikke omfattet af begrebet udbyttekontrakt En enke, som i overensstemmelse med ægtefællernes fællesoprettede  

 testamente havde arvet en livsvarig personlig ret til udbytte af boets  

 beholdning af aktier i et selskab, gav afkald på arv i sin afdøde ægtefælles  

 særbo for så vidt angår aktierne, der var udloddet til en fond.
Hun skulle i  

 stedet have udbytte af aktieposten i sin restlevetid.
LSR fandt, at der ikke  

 var tillagt hende en ret ifølge en udbyttekontrakt men ved et gensidigt  

 testamente, og dispositionen kunne derfor ikke anses for at være omfattet af  

 § 2, nr. 5, i LOSI - nu LL § 16E, stk. 1, nr. 3., jf. lsr. 1982.102.
* Uden for begrebet udbyttekontrakt kan tillige nævnes retten til  

 arbejdsindtægt, en interessents ret til overskudsandel i interessentskabet,  

 pensionsaftaler mellem arbejdsgiver og -tager. * E.I.4.2.2.2 Forpagtnings- og lejekontrakt * Det er uden betydning om de omhandlede formuegoder har karakter af fast  

 ejendom eller løsøre, ligesom retten til at indtræde som lejer eller  

 forpagter og retten til at fortsætte et lejemål er omfattet.
Bestemmelsen  

 finder ikke anvendelse for retten ifølge leje- og forpagtningskontrakter,  

 hvor lejeren ud over den i kontrakten fastsatte leje eventuelt yder en  

 éngangsydelse til udlejer. Éngangsydelsen skal behandles efter  

 SL §§ 4-6. * Omfattet af forpagtnings- og lejekontrakt Et kommanditselskab ejede et skib, som var udlejet uopsigeligt i 13 år til  

 et selskab.
I forbindelse med selskabets betalingsstandsning blev  

 udlejningskontrakten ophævet, og der udbetaltes erstatning til  

 kommanditselskabet.
Den enkelte kommanditists andel heraf blev beskattet som  

 særlig indkomst i medfør af LOSI § 2, nr. 5, - nu LL § 16E, stk. 1, nr. 3,  

 jf. lsr. 1986.45 (TfS 1985, 714).
Erstatning fra en lejer i et erhvervslejemål i anledning af hans  

 fraflytning i uopsigelighedsperioden blev af LSR anset for omfattet af LOSI §  

 2, nr. 5, nu LL § 16E, stk. 1, nr. 3, jf.
Skat 1986.409.
Der er i realiteten ingen forskel på, om en lejekontrakt indeholder en  

 uopsigelighedsbestemmelse eller ej.
En lejer, hvis lejekontrakt indeholder en  

 uopsigelighedsbestemmelse, tillægger i praksis ikke dette nogen betydning, da  

 han på grund af lejelovgivningens regler allerede er beskyttet tilstrækkeligt  

 mod uopsigelighed.
Vederlag for overdragelse af rettigheder i henhold til en  

 uopsigelig lejekontrakt med dertil knyttet køberet ved lejemålets ophør blev  

 anset som et vederlag for opgivelse af lejekontrakt og omfattet af LOSI § 2,  

 nr. 5, - nu LL § 16E, stk. 1, nr. 3, jf.
SKAT 1989.8.607 (TfS 1989, 467).
 Derimod er erstatningsbeløb, der modtages for opgivelse af tjenestebolig,  

 som erstatning for indtægtstab, almindelig indkomstskattepligtig, jf. skd.  

 37.157.VLd.
Erstatning til en forpagter i anledning af, at der for en længerevarende  

 periode blev nedlagt forbud mod fortsat udnyttelse af en ejendoms råstoffer  

 såsom sten, grus o.s.v., skulle beskattes som særlig indkomst, idet  

 erstatningen var vederlag for opgivelse af retten ifølge en lejekontrakt  

 eller lignende, jf.
LOSI § 2, nr. 5,- nu LL § 16E, stk. 1, nr. 3, jf. skd.  

 60.33 (Skd. 1982, 18).
I tilfælde, hvor et erhvervslejemål afstås, og der aftales et vederlag for  

 de af lejeren afholdte ombygningsudgifter, kan der bag aftalen være tale om  

 betaling for indtræden i lejemålet.
Vederlaget vil i så fald være  

 skattepligtigt for afhænderen.
Ligningsmyndighederne fandt, at det vederlag for ombygningsudgifter, som  

 en interessent havde betalt i forbindelse med indtræden i en tandlægepraksis,  

 i det hele måtte anses som skattepligtigt vederlag for indtræden i lejemålet,  

 dog således at den uafskrevne saldo vedrørende ombygningen kunne fratrækkes  

 som anskaffelsessum for lejemålet.
LSR fandt, under hensyn til, at  

 ombygningen utvivlsomt repræsenterede en værdi, at ligningsmyndighederne  

 havde manglet grundlag for at henføre hele vederlaget til beskatning efter  

 LOSI § 2, nr. 5, nu LL § 16E, stk. 1, nr. 3, idet der i stedet burde være  

 udøvet et konkret skøn over værdien af ombygningen.
Sagen hjemvistes med  

 henblik herpå, jf.
SKAT 1987.1.25.
Har en lejer modtaget en godtgørelse for at opgive lejeretten til  

 tidligere anvendte lokaler, er godtgørelsen skattepligtig.
Etablerer lejeren  

 sig i andre lokaler kan udgifterne til nyetableringen ikke fradrages i  

 godtgørelsen ved opgørelsen af den skattepligtige indkomst, jf. skd. 23.21.
Tilladelser til transport med motorkøretøjer i henhold til lov om  

 godstransport, som gives for indtil 5 år ad gangen, kan ifølge loven  

 overdrages på visse betingelser.
Fortjeneste ved salg af sådanne  

 køretilladelser var omfattet af LOSI § 2, nr. 5, nu LL § 16E, stk. 1, jf.  

 lsr. 1982.150. Køberen kunne afskrive vederlaget i medfør af LOSI § 15, - nu  

 LL § 16F, stk. 2, nr. 3, jf. lsr. 1982.9. Se tillige E.C.8.
 En køber af en fast ejendom forpligtede sig til at betale en afgift i 99  

 år på 33 øre pr. liter kildevand, der blev tappet på ejendommen.  

 Ligningsrådet gav en BF, hvorefter ejendommens sælgere skulle beskattes med  

 særlig indkomstskat efter LOSI § 2, nr. 5,- nu LL § 16F, stk. 1, nr. 3.
Afståelse af stadeplads blev betragtet som afståelse af lejemål.
En  

 gartneriejer havde i ca. 25 år solgt grøntsager fra en lejet stadeplads på  

 Københavns Engros Grønttorv.
Fra 1986 havde lejeren af nabostadepladsen, der  

 handlede med samme type grøntsager, anvendt klagerens stadeplads og betalt  

 for denne.
Klageren havde derefter solgt sine grøntsager gennem en  

 kommissionær.
I 1988 havde klageren solgt retten til stadepladsen til  

 brugeren af denne for 80.000 kr.
Fortjenesten herved blev anset for særlig  

 indkomstskattepligtig som betaling for afståelse af lejemål, jf.
LOSI mv. §  

 2, nr. 5, - nu LL § 16E, stk. 1, nr. 3, jf.
Told-Skat Nyt 1992.3.86 (TfS  

 1992, 71).
Ikke omfattet af bestemmelsen Ifølge praksis anses kontrakter vedrørende private beboelseslejemål at  

 falde uden for bestemmelsen, da godtgørelse for opgivelse eller afståelse af  

 private lejemål er skattefri.
En person, som havde disposition over en lejlighed i et kloster, indgik en  

 aftale om, at hun skulle fraflytte lejligheden, hvorefter hun skulle have  

 udbetalt en pristalsreguleret ydelse på kr. 4.000, tilbagebetalt indskud på  

 kr. 10.000 samt yderligere kr. 10.000 til dækning af flytteomkostninger.  

 Landsskatteretten fandt, at det udbetalte beløb på kr. 20.000 måtte anses for  

 en skattefri kompensation for opgivelse af privat lejemål, jf.
TfS 1986, 136.
E.I.4.2.2.2.1 Afgrænsning af retten ifølge leje- og forpagtningskontrakt  

 overfor goodwill Ifølge praksis anerkendes det ikke, at der foreligger afståelse af  

 goodwill, når virksomheden i realiteten fortsætter nogenlunde uændret, f.eks.  

 med tilsvarende beliggenhed, varesortiment, form eller kundekreds.
 I t&s nyt 1991.17.940 (TfS 1991, 368).VLD blev godtgørelse ydet af en  

 kommune betragtet som vederlag for afståelse af lejede lokaler, idet retten  

 efter det foreliggende ikke fandt det bevist, at der ved afståelsen af  

 forretningslokaler var påført sagsøgeren tab for mistet goodwill.
Der blev ved bedømmelsen lagt vægt på, at sagsøgeren fortsatte sin  

 virksomhed i relativ kort afstand fra de hidtidige lokaler, stadig med en  

 central beliggenhed, med samme varesortiment og under samme navn som før  

 afståelsen af de lokaler, han havde lejet af kommunen.
Godtgørelsen var  

 herefter omfattet af LOSI § 2, nr. 5, - nu LL § 16E, stk. 1, nr. 3.
Se tillige t&s nyt 1991.1.9 (TfS 1991, 2).ØLD.
Vederlag i forbindelse  

 med afståelse af lejemål blev ikke anset som vederlag for goodwill, da  

 virksomheden ikke blev overdraget, men fortsatte i nærheden med uændret  

 varesortiment, navn og form og uden væsentlig nedgang i omsætningen.  

 Vederlaget blev derfor anset som skattepligtig særlig indkomst, jf.
LOSI § 2,  

 nr. 5, nu LL § 16E, stk. 1, nr. 3.
I henhold til en kontrakt afstod en forretningsdrivende den til hans  

 forretning hørende goodwill samtidig med afståelse af forretningslokaler til  

 en anden forretningsdrivende.
LSR kunne ikke godkende, at der skulle være  

 tale om beliggenhedsgoodwil, men anså beløbet som fortjeneste ved afståelse  

 af rettigheder, jf.
LOSI mv. § 2, nr. 5, nu LL § 16E, stk. 1, nr. 3. Der blev  

 bl.a. lagt vægt på, at sælgeren fortsatte sin forretning i nærliggende  

 lokaler, at hans forretning havde haft stort underskud i 1984 med  

 betalingsstandsning og akkord til følge, og at huslejen for de afståede  

 lokaler var lav i forhold til lejeniveauet i området, jf t&s nyt  

 1991.4.216 (TfS 1991, 106).
* Et selskab i en koncern solgte i 1986 en forretning til et andet af  

 selskabets indehaver ejet selskab i koncernen.
Sælgeren havde erhvervet  

 forretningen i 1983, hvor goodwill blev fastsat til 400.000 kr.
Ved salget i  

 1986 blev goodwill fastsat til 790.000 kr.
Ved skatteansættelsen for  

 skatteåret 1986/87 blev goodwill fastsat til 450.000 kr., idet 340.000 kr.  

 blev anset for vederlag for indtræden i lejemål.
I en syns - og  

 skønserklæring fandtes goodwillbeløbet på kr. 790.000 kr. at svare til  

 værdien i handel og vandel.
Skattemyndighederne anførte, at der i  

 skønserklæringen indgik vederlag for afståelse af lejemål, og at overdragelse  

 af lejemålet uden samtidig overdragelse af virksomheden stort set ville have  

 haft samme værdi som goodwillbeløbet på 790.000 kr. Østre Landsret lagde til  

 grund, at der efter praksis sondres mellem beliggenhedsgoodwill og det  

 snævrere begreb skattemæssig goodwill og retten fandt, at allerede af den  

 grund kunne syns- og skønserklæringen ikke tillægges bevismæssig vægt.  

 Landsretten fandt endvidere, at det var med rette, at der ved beregningen af  

 goodwill blev foretaget regulering for driftsherreløn 500.000 kr., jf.  

 SD-cirk. 1988-17, uanset at indehaveren anvendte en del af sin arbejdskraft i  

 de andre forretninger i koncernen, TfS 1995, 10.ØLD * Overdragelse af lejemål til virksomhedens forretningslokaler kan ifølge  

 lejekontrakten undertiden kun ske, hvis virksomhedsoverdragelsen ikke  

 indbefatter nogen goodwill.
LSR har i sådanne tilfælde fastslået, at der  

 under hensyn til kontraktens ordlyd ikke er overdraget goodwill.
 I nogle tilfælde er det efter en konkret vurdering, f.eks. på grund af de  

 afståede lokalers bedre beliggenhed, blevet accepteret, at en del af  

 vederlaget anses for vederlag for goodwill.
I TfS 1991, 471.ØLD var der indgået en aftale mellem parter uden  

 interessesammenfald, hvorefter hele vederlaget var betaling for goodwill.  

 Landsretten fandt efter en konkret vurdering, at det fandtes urigtigt at  

 betegne retten ifølge lejekontrakten i sin helhed som goodwill, hvorefter en  

 del af vederlaget blev henført til vederlag for afståelse af lejemålet som  

 aktiv.
Der blev overdraget et aktiv, nemlig lejemålet, uden at der blev ydet  

 vederlag for dette aktiv, idet hele vederlaget urigtigt var henført til  

 goodwill.
Der blev indgået forlig i Højesteret, se E.I.4.1.3.2.
* Et selskab, der drev bageri i ejendom, som tilhørte en entreprenør,  

 fraflyttede virksomhedens lokaler på grund af ombygning.
Ved fraflytningen  

 indgik parterne en aftale om erstatning på 175.000 kr. til det fraflyttede  

 selskab for tab af goodwill.
Selskabet drev en række bagervirksomheder,  

 herunder yderligere et bageri i samme gade som det ophørte bageri.
Efter  

 bevisførelsen fandt landsretten det ikke godtgjort, at selskabet i  

 forbindelse med opgivelsen af lejemålet havde mistet skattemæssig goodwill.  

 Vederlaget blev anset som erstatning for afståelse af lejerettigheder og  

 dermed skattepligtig særlig indkomst efter LOSI § 2, nr. 5 - nu LL § 16E,  

 stk. 1, nr. 3, jf.
TfS 1995, 280.VLD * Betingelser, der er fastlagt i koncessionskontraktsforhold, har ligeledes  

 betydning for, om der foreligger overdragelse af goodwill.
* En vognmand, der havde kontrakt med et regionalt trafikselskab om  

 rutekørsel med busser, solgte 4 busser til et privat selskab, der skulle  

 fortsætte kontraktskørslen.
Salgssummen androg i alt 5,5 mill. kr., hvoraf  

 500.000 kr. for goodwill.
Ligningsmyndighederne fandt ikke, at 500.000 kr.  

 var betaling for skatteretlig goodwill.
Beløbet blev anset som særlig  

 indkomst efter LOSI § 2, nr. 5. Sagen blev anket til LSR, som fandt, at  

 kontraktsforholdet med det regionale trafikselskab kun har givet klageren  

 beskedne muligheder for at påvirke kundemassen og derved skabe sig en  

 personlig goodwill som følge af, at koncessionsbetingelserne som udgangspunkt  

 må tilhøre udstederen af koncessionen.
Under hensyntagen til  

 kontraktsforholdet med det regionale trafikselskab om buskørsel anså  

 Landsretten heller ikke, at de 500.000 kr. var betaling for goodwill.
Beløbet  

 blev anset som skattepligtig særlig indkomst efter LOSI § 2, nr. 5. - nu LL §  

 16E, stk. 1, nr. 3, TfS 1995, 269.ØLD * E.I.4.2.2.2.2 Afgrænsning overfor SL § 4 Når der ikke overdrages et aktiv (formuegode), fordi lejemålet ikke i sig  

 selv repræsenterer en særskilt værdi, for hvilken der kan ydes betaling, og  

 der heller ikke kan påvises tab for mistet goodwill, vil det aftalte vederlag  

 blive beskattet efter SL § 4a, som dusør eller nøglepenge.
I t&s nyt 1991.5.256.ØLD blev det fastslået, at goodwill ikke kan  

 anses for at være et af forretningens drift uafhængigt formuegode.  

 Landsretten udtalte, at der i den konkrete sag ikke var sket nogen  

 overdragelse eller opgivelse af forretningen, og at der derfor heller ikke  

 var ført bevis for, at der i forbindelse med en købekontrakts indgåelse var  

 opgivet goodwill knyttet til forretningen.
Der var heller ikke tale om  

 afståelse af nogen ret ifølge en lejekontrakt, der kunne indebære beskatning  

 i medfør af LOSI § 2, nr. 5. Som følge heraf blev vederlaget i stedet for  

 "ren beliggenhedsgoodwill" beskattet efter SL. § 4 som en ydelse i  

 lejeforhold.
Ved indgåelse af lejeaftale om nogle forretningslokaler, hvori der  

 tidligere var drevet købmandsforretning, men hvor lokalerne efter opsigelse  

 havde stået ubenyttet i godt 1/2 år, havde ejeren modtaget 60.000 kr.,  

 betegnet som goodwill.
Da ejeren ikke selv drev forretning, og lokalerne  

 havde stået tomme et stykke tid, fandt LSR, at beløbet ikke kunne godkendes  

 som goodwill men som indkomstskattepligtig dusør eller nøglepenge efter SL §  

 4a, jf. t&s nyt 1991.21.1220.
E.I.4.2.3 Agentur eller lignende Godtgørelse i anledning af opgivelse af agentur eller lignende medregnes  

 ved opgørelsen af den skattepligtige indkomst, jf.
LL § 16E, stk. 1, nr. 4.
For personer medregnes godtgørelsen i den personlige indkomst, jf.
PSL §  

 3.
Ud over egentlige agenturer er eneforhandlingsrettigheder,  

 forhandlerprivilegier og lignende omfattet af bestemmelsen. * Godtgørelser,  

 der er ydet ud fra en billighedsbetragtning er omfattet.
Det er ingen  

 betingelse, at modtageren har haft et egentligt krav på godtgørelsen, ligesom  

 det ikke er en betingelse, at godtgørelsen ydes som en éngangsydelse.  

 * Indehaveren af en assuranceforretning med tilhørende agentur afhændede sin  

 virksomhed til et forsikringsselskab.
Vederlaget bestod af et engangsbeløb,  

 et fast garanteret beløb i 5 år samt en livsbetinget fast ydelse.
Afståelsen  

 af assuranceforretning med tilhørende agentur blev anset for dels at vedrøre  

 goodwill og dels opgivelse af agentur, jf.
LOSI § 2, nr. 9. De garanterede  

 beløb i 5 år blev anset for afdrag på en fordring og skulle derfor ikke  

 indkomstbeskattes i de enkelte år.
Den årlige livsbetingede ydelse var  

 derimod skattepligtig, jf.
SL § 4c.
Vederlaget vedrørende opgivelse af  

 agentur skulle kapitaliseres og beskattes efter LOSI - nu LL § 16E, stk. 1,  

 nr. 4, Told-Skat Nyt 1993.9.425 (TfS 1993, 198).
E.I.4.2.3.1 Afgrænsning overfor goodwill ØLD af 25. januar 1990 omhandlede en depotindehaver, der som led i et  

 bryggeris omlægning af depoter fik udbetalt en godtgørelse.
Depotindehaveren  

 anså godtgørelsen som en betaling for goodwill, mens skattemyndighederne  

 fandt, at godtgørelsen var betaling for opgivelse af en eneforhandlingsret.  

 Landsretten fandt, at kundekredsen knyttet til depotindehaverens øldepot  

 tilhørte bryggeriet, og at indehaveren ikke havde afståelsesret.
Da det  

 skatteretlige goodwillbegreb er knyttet til afståelse af en kundekreds, fandt  

 retten, at godtgørelsen ikke kunne anses som et vederlag for goodwill men  

 måtte behandles som en godtgørelse for ophør af indehaverens  

 eneforhandlingsret til bryggeriets produkter.
Vederlaget var derfor omfattet  

 af LOSI § 2, nr. 9, - nu LL § 16E, stk. 1, nr. 4, SKAT 1990.3.198 (TfS 1990,  

 119) og TfS 1994, 719.
Ifølge praksis foreligger der ikke goodwill, hvis medkontrahenten kan  

 opsige kontrakten med et vist kortere varsel, f.eks. 3 mdr.
Her beror det  

 ligeledes på en konkret vurdering af aftalen eller kontrakten, om der betales  

 vederlag for goodwill eller andet.
Ved udtræden af en eneforhandlerkontrakt fik den udtrædende forhandler i  

 overensstemmelse med forhandlerkontraktens bestemmelser udbetalt vederlag,  

 dels for afståelse af ordrebeholdning, og dels godtgørelse for ophør af  

 kontrakt.
Intet af de udbetalte vederlag blev anset for skattefri goodwill -  

 en sådan værdi var ikke aftalt i kontrakten - men der var tale om dels  

 erstatning for mistet indtægt, dels om godtgørelse for opgivelse af  

 eneforhandlerkontrakt, jf.
LOSI m.v. § 2, nr. 9,- nu LL § 16E, stk. 1, nr. 4,  

 jf.
Told-Skat Nyt 1991.20.1150 (TfS 1991, 462). Der kan ved bedømmelsen af en  

 eneforhandlingskontrakt eller en agenturaftale lægges vægt på, om den  

 udtrædende forhandler, agenturindehaver, har haft indflydelse på  

 prisfastsættelsen, direkte kontakt med kunderne, samt om  

 forretningsforbindelsen har eksisteret gennem en længere årrække, så det har  

 været muligt for den udtrædende part at opnå dækning for omkostningerne ved  

 oparbejdelse af en kundekreds.
 Hvis dette er tilfældet, har Højesteret fastslået, at der ikke er tale om  

 erstatning for goodwill, når agenturgiveren opsiger agenturforholdet, jf.  

 Højesterets dom af 21. nov. 1979.
Ifølge Grosserersocietetets responsum trykt i UfR 1982, 270, findes der  

 ikke at være kutyme for at yde erstatning for goodwill i  

 eneforhandlingsforhold.
Uanset dette har LSR i en konkret afgørelse  

 respekteret et mellem parterne indgået retsforlig om erstatning for goodwill.
 Det har ligeledes betydning, om indehaveren af agenturet eller  

 eneforhandlingsretten har ret til at afstå retten til trediemand, idet en  

 overdragelse til en uafhængig køber kan indebære en merværdi, der må anses  

 som vederlag for goodwill.
 Der foreligger ikke goodwill, hvis medkontrahenten kan opsige kontrakten  

 med et vist kortere varsel, f.eks. 3 måneders varsel.
 Ifølge praksis kan opsigelse med for kort varsel indebære, at der skal  

 ydes erstatning for det tab, der lides herved.
Som følge af et EF-direktiv er det i lov nr. 272 af 2. maj 1990 om  

 handelsagentur og handelsrejsende § 25 vedtaget, at handelsagenten ved  

 agenturaftalens ophør har krav på en godtgørelse hvis og i det omfang,  

 agenten har skaffet agenturgiveren nye kunder eller en betydelig udvidelse af  

 handelen med den bestående kundekreds, og forbindelsen med disse kunder  

 fortsat vil give agenturgiveren betydelige fordele, og hvis betaling af  

 godtgørelse er rimelig under hensyn til samtlige omstændigheder, herunder  

 navnlig agentens tab af provision af aftale med disse kunder.
Disse  

 bestemmelser finder også anvendelse ved handelsagentens død.
E.I.4.2.4 Konkurrenceklausuler * En konkurrenceklausul er en klausul, der afskærer den ene part fra at  

 drive konkurrerende virksomhed med den anden part, og en sådan klausul vil  

 eksempelvis forekomme i forbindelse med opløsning af eller ind -og udtræden  

 af interessentskaber, afståelse af erhvervsvirksomhed, hvor sælger påtager  

 sig en konkurrenceklausul. * Vederlag for påtagelse af indskrænkninger i adgangen til fri  

 erhvervsudøvelse (konkurrenceklausuler) medregnes ved opgørelsen af den  

 skattepligtige indkomst, jf.
LL § 16E, stk. 1, nr. 5, når vederlaget ydes  

 én gang for alle.
Hvis vederlaget udredes som en løbende ydelse,  

 behandles ydelserne efter reglerne i SL §§ 4-6. For personer medregnes  

 vederlaget i den personlige indkomst, jf.
PSL § 3.
E.I.4.2.4.1 Afgrænsning overfor goodwill En køber vil normalt kun være villig til at betale goodwill for den  

 handlede virksomhed, hvis sælgeren påtager sig en konkurrenceklausul.
Hvis det vederlag, der ydes for goodwill og konkurrenceklausul efter en  

 konkret vurdering er i balance med virksomhedens indtjeningsevne, kan  

 goodwill og konkurrenceklausul vanskeligt adskilles.
LSR har derfor  

 tilkendegivet, at der i disse situationer ikke er grundlag for at henføre  

 nogen del af goodwillvederlaget til konkurrenceklausulen.
Hvis vederlaget omvendt ikke er rimeligt, henset til virksomhedens  

 indtjeningsevne, er det udtryk for, at der er ydet betaling for en  

 konkurrenceklausul, jf.
SKAT 1990.4.276 (TfS 1990, 179) og t&s nyt  

 1991.6.333 (TfS 1991, 133).
Et ejendomsmæglerfirma blev overdraget til en ejendomsmæglerkæde, og  

 samtidig blev der indgået en franchisekontrakt, hvorefter ejendomsmæglerne  

 skulle drive virksomheden på nærmere angivne vilkår.
Overdragelsessummen  

 androg 2 mio. kr., hvoraf 1.750.000 kr. var betaling for goodwill og 250.000  

 kr. for inventar og maskiner.
LSR fandt - bl.a. under henvisning til  

 franchiseaftalens opsigelsesbestemmelser - at der var tale om overdragelse af  

 virksomhed, herunder goodwill.
Selv om der i aftalen var indeholdt en  

 konkurrenceklausul for indehaverne af ejendomsmæglerfirmaet, fandt retten  

 ikke grundlag for at henføre nogen del af goodwillvederlaget til  

 konkurrenceklausulen, t&s nyt 1991.6.333 (TfS 1991, 133) og SKAT  

 1990.4.276 (TfS 1990, 179).
Ligningsrådet fandt, at en fritagelse for restbetaling af goodwill mod  

 samtidig ophævelse af en konkurrenceklausul kunne ske uden skattemæssige  

 konsekvenser for de indehavere af et advokatfirma, som tidligere havde  

 erhvervet goodwillen.
En efterfølgende nedsættelse af et skyldigt beløb  

 vedrørende goodwill for en ny partner i advokatfirmaet kunne ligeledes ske  

 uden skattemæssige konsekvenser, Told-Skat Nyt 1993.8.387 (TfS 1993, 225).
 Det kan ikke udelukkes, at der indtil udløbet af overgangsreglen  

 vedrørende goodwill i 1996 i visse overdragelsessituationer vil opstå  

 interesse for at fordele overdragelsessummen på f.eks. vederlag for goodwill  

 og vederlag for påtagelse af konkurrenceklausul, da værnsreglen i LL § 16F,  

 stk. 4, hvorefter erhververen ved overdragelse mellem visse  

 interesseforbundne parter kun kan afskrive på et beløb svarende til sælgerens  

 skattepligtige fortjeneste, ikke gælder for afskrivning på vederlag ydet som  

 godtgørelse for afståelse af agentur eller lignende (LL § 16E, stk. 1, nr. 4)  

 og vederlag for konkurrenceklausuler (LL § 16E, stk. 1, nr. 5). Der må  

 foretages en konkret vurdering.
I Told-Skat Nyt 1992.13.376 (TfS 1992, 323).LSR blev en konkurrenceklausul  

 ophævet efter aftale.
Klageren, som var medinteressent i firmaet, anså sin  

 andel af godtgørelsen for at være vederlag for goodwill eller for en  

 rettighed omfattet af LOSI § 2, nr. 4. LSR fandt, at der ikke var aftalt  

 overdragelse af del af virksomhed/kundekreds, at der var tale om et  

 kompensationsbeløb for overtrædelse af aftalen ydet til dækning af mistede  

 indtægter i den af klausulen omfattede 1-års periode, og at dette var  

 skattepligtigt som almindelig indkomst.
I forbindelse med et revisorinteressentskabs opløsning havde parterne  

 aftalt en konkurrenceklausul, hvorefter der skulle betales erstatning, hvis  

 en af parterne overtog den andens klienter efter interessentskabets  

 opløsning.
En erstatning ydet i henhold hertil blev anset for almindelig  

 indkomstskattepligtig som henhørende under parternes næring.
Beløbet kunne  

 ikke henføres til goodwill, selvom erstatningen var beregnet efter samme  

 regler som goodwill ville have været, SKAT 1989.12.921 (TfS 1989, 600). VLD  

 af 9.10.1989. I forbindelse med virksomhedsoverdragelse er der normalt  

 indeholdt en konkurrenceklausul for den hidtidige indehaver, således at  

 erhververen kan fastholde den eksisterende kundekreds.
E.I.4.3 Næring og spekulation *Afstås formuegoder, der er nævnt i LL § 16E, stk. 1, nr. 1-3, der er  

 erhvervet som led i den skattepligtiges næringsvej eller i spekulation,  

 beskattes fortjeneste eller tab efter SL §§ 4-6.* E.I.4.4 Ikrafttræden LL § 16E, stk. 1, har virkning for formuegoder, der afstås den 19. maj  

 1993 eller senere.
Afgørende for, hvornår reglerne finder anvendelse, er tidspunkt for  

 indgåelsen af aftalen om overdragelsen af formuegodet.
Tidspunktet for  

 betalingen og for den faktiske overtagelse af formuegodet er uden betydning.
E.I.5 *Opgørelse af anskaffelses- og afståelsessum samt fortjeneste og tab E.I.5.1 Erstatnings- og forsikringssum Erstatnings- og forsikringssum, der udredes som følge af tab eller  

 forringelse af formuegoder omfattet af LL § 16E, stk. 1, sidestilles med  

 afståelsessum.
E.I.5.2 Gave/arveforskud Afstås de omhandlede formuegoder som gave eller arveforskud sidestilles  

 dette med salg.
Tilsvarende sidestilles erhvervelse af formuegoderne ved gave  

 eller arveforskud med køb af de pågældende formuegoder.
Afstås et formuegode, der er erhvervet som gave eller arveforskud, er  

 anskaffelsessum den værdi, der er lagt til grund ved beregning af gaveafgift  

 eller indkomstskat af erhvervelsen.
Har erhvervelsen ikke været afgifts-  

 eller indkomstskattepligtig, er anskaffelsessum værdien i handel og vandel på  

 erhvervelsestidspunktet.
Sker afståelsen af formuegodet som gave eller arveforskud, er  

 afståelsessum den værdi, der lægges til grund ved beregningen af gaveafgift  

 eller indkomstskat ved overdragelsen.
Er afståelsen ikke afgifts- eller  

 indkomstskattepligtig, er afståelsessum værdien i handel og vandel på  

 overdragelsestidspunktet.
E.I.5.3 Overførsel til udlandet Overføres goodwill, tidsbegrænsede og -ubegrænsede rettigheder mv. samt  

 retten ifølge udbytte-, forpagtnings - eller lejekontrakt, jf.
LL § 16E, stk.  

 1, nr. 1-3, til benyttelse i udlandet, sidestilles dette med salg af de  

 pågældende formuegoder, jf.
SEL § 7A og KSL § 8A.
Bestemmelserne omfatter  

 dels den situation, hvor en fuldt skattepligtig overfører de pågældende  

 formuegoder samtidig med skattepligtens ophør, og dels en i situation, hvor  

 en begrænset skattepligtig med fast driftssted her i landet overfører de  

 pågældende formuegoder til benyttelse i udlandet.
Afståelsessum er værdien i  

 handel og vandel på overførselstidspunktet.
E.I.5.4 Opgørelse af fortjeneste og tab Ved afståelse af de i LL § 16E, stk. 1, nr. 1-3 omhandlede formuegoder  

 opgøres fortjeneste eller tab som forskellen mellem den kontantomregnede  

 afståelsessum og den kontantomregnede anskaffelsessum med fradrag af  

 afskrivninger efter LL § 16F.
 Kontantomregningen skal ske efter reglerne i bek. nr. 486 af 31. maj 1994.
Sælgeren skal herefter opgøre fortjenesten eller tabet som forskellen  

 mellem den kontantomregnede afståelsessum og den oprindelige anskaffelsessum  

 omregnet til kontantværdi med fradrag af afskrivninger.
Afstås oparbejdet  

 goodwill eller tidsbegrænsede og -ubegrænsede rettigheder mv., der skabt af  

 afhænderen selv, opgøres fortjenesten som et beløb svarende til den  

 kontantomregnede afståelsessum, da anskaffelsessummen vil være 0 kr.
For godtgørelse for opgivelse af agentur,jf.
LL § 16E, stk. 1, nr. 4 samt  

 vederlag for konkurrenceklausuler, jf.
LL § 16E, stk. 1, nr. 5, gælder det,  

 at godtgørelsen/vederlaget skal kontantomregnes ved opgørelsen af  

 fortjenesten/tabet.
Kontantomregningen skal kun foretages for godtgørelser  

 for opgivelse af agentur eller lignende samt vederlag for påtagelse af  

 konkurrenceklausuler, der afstås og erhverves den 18. november 1993 eller  

 senere.
For rettigheder mv. jf.
LL § 16E, stk. 1, nr. 2-5, som er erhvervet før  

 den 19. maj 1993, og hvorpå der har kunnet afskrives efter de indtil 19. maj  

 1993 gældende regler, benyttes den nedskrevne værdi uden kontantomregning som  

 anskaffelsessum ved avanceberegningen, når afhændelsen sker den 19. maj 1993  

 eller senere.
Afskrivning på goodwill og rettigheder mv. fremgår af LL § 16F, se E.C.8.* E.I.6 Indtræden i og udtræden af interessentskaber Optagelse af interessenter i en hidtidig enkeltmandsvirksomhed eller i et  

 allerede bestående interessentskab anses for de hidtidige indehaveres  

 vedkommende som et salg af en ideel anpart af hele virksomheden, og for de  

 indtrædendes vedkommende som køb af den overtagne anpart i virksomhedens  

 formue, se SKAT 1987.2.87 (TfS 1987, 17).
 Udtræden af et interessentskab betragtes for den udtrædendes vedkommende  

 som et salg af virksomhed, jf. lsr. 1985.63 (TfS 1985, 51), medens det for de  

 tilbageblivende deltageres vedkommende betragtes som køb af den udtrædendes  

 andel af virksomheden.
 Hvis der under interessentskabets drift sker ændringer af de ideelle  

 anparter, betragtes sådanne ændringer som køb og salg af en til ændringen  

 svarende del af samtlige interessentskabets formuegoder.
Omdannelse af et kommanditselskab til et interessentskab, hvor deltagernes  

 ejerforhold ikke ændres, kan derimod finde sted uden andre skattemæssige  

 konsekvenser, end at fradrag for eventuelt driftsunderskud efter omdannelsen  

 til interessentskab, ikke længere vil være afhængig af deltagernes tidligere  

 begrænsede hæftelse.
Omdannelsen vil således ikke skattemæssigt blive  

 betragtet som et salg med deraf følgende beskatning.
Fortjeneste eller tab ved ind- og udtræden af interessentskaber opgøres og  

 beskattes efter de sædvanlige regler, som gælder ved afståelse af en  

 erhvervsvirksomhed, jf.
E.I.1 og E.I.2.
Driftsmidler Den, der optager en kompagnon i sin hidtidige enkeltmandsvirksomhed, skal  

 opgøre fortjeneste eller tab på den afståede part af driftsmidlerne, og  

 beløbet tages i betragtning ved opgørelsen af den skattepligtige indkomst.  

 For den anpart han beholder, fortsættes afskrivningerne på den  

 forholdsmæssigt reducerede saldoværdi.
Den nyindtrådte kan afskrive på det af  

 ham ydede vederlag for overtagelse af en anpart af virksomhedens  

 driftsmidler.
Det vil således ofte forekomme, at interessenter har helt  

 forskellige afskrivningsgrundlag.
 Ved udtræden af interessentskaber forholdes på samme måde, idet den  

 udtrædende skal opgøre sin fortjeneste eller sit tab som forskellen mellem  

 den betaling, de tilbageblivende betaler for at overtage hans andel af  

 driftsmidlerne, og den for hans anpart opgjorte saldoværdi.
Goodwill For sælgeren, hvadenten det er en indehaver af en enkeltmandsvirksomhed,  

 der optager en kompagnon eller en interessent, der udtræder af et  

 interessentskab, beskattes fortjeneste eller tab ved afståelse af hans andel  

 i den til virksomheden knyttede goodwill som i andre afståelsessituationer.
 * Har sælgeren både eget oparbejdet goodwill og tilkøbt goodwill, er det  

 nødvendigt af afgøre, hvilken del af virksomhedens goodwill, der anses for  

 afstået ved opgørelsen af anskaffelsessummen og dermed fortjeneste eller tab.
Omfatter overdragelsen en delvis virksomhedsafståelse med både eget  

 oparbejdet og tilkøbt goodwill, skal den solgte goodwill anses for at hidrøre  

 fra såvel virksomhedens tilkøbte som fra den eget oparbejdede goodwill. * Ved optagelse af børn eller andre nært pårørende som interessenter vil der  

 ofte ikke være fastsat nogen betaling for overtagelse af en del af den til  

 virksomheden hørende goodwill.
Hvis det er åbenbart, at der til virksomheden  

 er knyttet en goodwill, kan det statueres, at der foreligger en  

 gaveoverdragelse.
Varelager Eventuel avance på andelen i varelageret beskattes i henhold til de  

 almindelige regler hos den sælgende interessent, medens den købende  

 interessent tager købesummen i betragtning ved opgørelsen af sin  

 skattepligtige almindelige indkomst.
Fast ejendom For sælgeren skal der ske beskatning af en eventuel avance efter reglerne  

 i PSL § 4, stk. 1, nr 16, (tidligere LOSI § 2, nr. 2 og 13), jf.
EBL,  

 eventuelt efter SL § 5 a, for så vidt angår den afståede del af ejendommen.  

 Der henvises herom til afsnit E.J.
 Om berigtigelse af salgssummen i form af aftægtsydelser mv. henvises til  

 E.I.2.4.
E.I.7 Succession ved familieoverdragelse Adgang til skattemæssig succession ved familieoverdragelse i levende live  

 af en virksomhed eller en andel heraf er indeholdt i følgende  

 lovbestemmelser: KSL § 33 C, § 14, stk. 4, i ændringsloven til AL (lov nr.  

 197 af 18. maj 1982), husdyrbesætningslovens § 8, stk. 10, og LL § 4 A, stk.  

 2, 4. pkt.
Endvidere er der foretaget ændringer i ABL, hvorom henvises til LV  

 om aktionærer og selskaber.
Til bestemmelserne knytter sig skd.cirk. nr. 78  

 af 29. maj 1989.
Reglerne kan anvendes både ved generationsskifte af en personligt ejet  

 virksomhed og en virksomhed drevet i selskabsform.
For så vidt angår  

 succession af en virksomhed, der drives i selskabsform, henvises til LVS,  

 afsnit S.G.3.8.
For personligt ejede virksomheder medfører lovens hovedregel, at  

 overdrageren ikke beskattes i anledning af overdragelsen, samt at erhververen  

 indtræder i overdragerens skattemæssige stilling med hensyn til det  

 overdragne.
Dette betyder, at erhververen ved afskrivningsberettigede aktiver  

 skal foretage afskrivninger på overdragerens afskrivningsgrundlag, idet det  

 ligger i successionsprincippet, at disse aktiver anses for anskaffet af  

 erhververen på samme tidspunkt og til samme pris som overdrageren.
Endvidere kan reglerne om succession ved familieoverdragelse kun anvendes  

 ved overdragelse til børn, børnebørn, søskende, søskendes børn og søskendes  

 børnebørn.
Adoptivforhold og stedbarnsforhold sidestilles med naturligt  

 slægtskabsforhold.
Personkredsen er udtømmende.
Reglerne kan ikke anvendes,  

 hvis erhververen på grund af sit hjemsted ikke er skattepligtig her til  

 landet efter KSL § 1, eller erhververen i henhold til bestemmelserne i en DBO  

 med en fremmed stat, Færøerne eller Grønland må anses for hjemmehørende der.  

 Skaber det overdragne fast driftssted her i landet for erhververen eller er  

 det en del af dennes herværende faste ejendom, kan reglerne anvendes.
Dette  

 gælder dog ikke luftfartøjer og skibe.
Endelig kan reglerne kun anvendes, hvis overdrager og erhverver er enige  

 om, at virksomheden skal overdrages ved succession.
Beslutningen skal senest  

 meddeles ved indgivelse af overdragerens selvangivelse.
Det har ingen  

 betydning, om overdragerens selvangivelse indgives for sent, da det er den  

 faktiske indgivelse, der er afgørende.
 Overdrager og erhverver kan dog ikke beslutte, at erhverver indtræder i  

 overdragers skattemæssige stilling, hvis værdierne ved overdragelsen er  

 mindre end anskaffelsessummerne (de nedskrevne værdier), således at der ved  

 salg ville være realiseret et tab.
 Er reglerne om succession anvendt i forbindelse med  

 virksomhedsoverdragelse, kan erhververen ikke fratrække underskud, som  

 stammer fra indkomstår før erhvervelsen, i en eventuel fortjeneste ved  

 videreoverdragelse af virksomheden.
De aktiver, der kan overdrages ifølge reglerne om succession ved  

 familieoverdragelse, er de aktiver i virksomheden, hvor fortjenesten ellers  

 ville være beskattet ved virksomhedsafståelse.
Der gælder endvidere særlige  

 regler for så vidt angår succession i fortjeneste, der skal beskattes efter  

 KGL.
I KSL § 33C er der givet adgang til at succedere i ejendomme, der er  

 omfattet af ejendomsavancebeskatningsloven, hvis ejendommen helt eller delvis  

 anvendes i overdragerens erhvervsvirksomhed.
Udlejning af fast ejendom er  

 ikke erhvervsvirksomhed i denne forbindelse, hvorimod bortforpagtning af fast  

 ejendom som nævnt i vurderingslovens § 33, stk. 4 og 7 ikke anses for  

 virksomhed ved udlejning af fast ejendom.
 Der kan herefter eksempelvis nævnes følgende virksomheds aktiver, hvor der  

 er adgang til succession:
-Afskrivningsberettigede bygninger -Maskiner, inventar og lignende driftsmidler -Landbrugets husdyrbesætninger -Fast ejendom, når overdrageren driver næring med køb og salg -Aktier og obligationer, når overdrageren driver næring med køb og salg -Luftfartøjer -Skibe -Varelager, herunder landbrugets beholdninger -Ejendomme omfattet af EBL, der anvendes helt eller delvis i overdragerens  

 virksomhed.
Erhververen kan ikke succedere i overdragerens henlæggelser til  

 investeringsfonds eller etableringskonto.
Overdrageren skal derfor  

 efterbeskattes af disse henlæggelser i overensstemmelse med de almindelige  

 regler vedrørende virksomhedsafståelse.
 Erhververen kan heller ikke anvende egne investeringsfonds- eller  

 etableringskontomidler til forlods afskrivning på aktiver, der erhverves ved  

 succession.
For så vidt angår afskrivningsberettiget fast ejendom bevirker § 14, stk.  

 4 i ændringsloven til AL (lov nr. 197 af 18. maj 1982), at erhververen i  

 levende live sidestilles med en arving, der indtræder i dødsboets  

 skattemæssige stilling.
Dette betyder, at erhververen i udlægsåret og i hvert  

 af de nærmest følgende 9 indkomstår kan foretage skattemæssige afskrivninger  

 med de høje begyndelsesafskrivninger, som var gældende før 1982. Derefter  

 nedsættes procentsatsen.
Som afskrivningsgrundlag anvendes den nedskrevne  

 værdi ved successionen.
Endvidere gælder i henhold til AL's almindelige regler, at overdrageren  

 ikke har afskrivningsret i afståelsesåret.
Til gengæld kan erhververen  

 afskrive.
For husdyrbesætninger sker succession på den måde, at erhververen  

 succederer i den nedskrevne værdi.
Hvis der til husdyrbesætninger er knyttet  

 et forskelsbeløb, lægges dette beløb til den nedskrevne værdi, og der  

 succederes i denne værdi.
 En erhverver, der succederer i en næringsejendom, kan fratrække  

 frigørelsesafgift, der er blevet pålagt overdrageren, fordi ejendommen er  

 inddraget under byzone eller sommerhusområde, mens overdrageren har ejet  

 ejendommen.
Overdrager og erhverver kan fra skatteobjekt til skatteobjekt i  

 virksomheden beslutte, om erhververen skal succedere i skatteobjektet eller  

 ej.
Der kan dog ikke besluttes, at erhververen kun skal succedere i en del af  

 skatteobjektet og undlade at succedere i den øvrige del af skatteobjektet.  

 Ved flere på hinanden følgende deloverdragelser af en virksomhed mellem de  

 samme personer skal man dog ved hver deloverdragelse tage selvstændig  

 stilling til succession, uanset hvad der blev besluttet ved forrige  

 deloverdragelse.
Driftsmidler, som afskrives under ét, betragtes kun  

 som ét skatteobjekt.
Det samme gælder f.eks. varelager.
Hvis en  

 virksomhed samtidig overdrages til flere erhververe, kan hver af dem (sammen  

 med overdrageren) vælge succession uafhængig af de øvrige erhververe.
Ved overdragelse til den personkreds, der er omfattet af KSL § 33 C, vil  

 der kunne opstå en gave.
Det afhænger af, om værdien ved overdragelsen er  

 mindre end den værdi, der kan godkendes, jf. navnlig skd.cirk. nr. 185 af 17.  

 nov. 1982 om værdiansættelsen af aktiver og passiver i dødsboer og til brug  

 ved gaveafgiftsberegning.
Værdiansættelsen skal foretages, uanset om der ydes  

 helt eller delvist vederlag, og uden hensyntagen til, om der sker succession  

 eller ej.
Der er ikke hjemmel til at beregne en særskilt passivpost for den  

 latente skattebyrde, erhververen overtager.
