(Tekniske skoler) Vedlagt fremsendes til skolernes orientering aftale af 12. juni 1980  

 mellem finansministeriet og Statstjenestemændenes Centralorganisation II om  

 medregning af undervisningstimer i sygeperioder ved opgørelse af årsnormen  

 for lærere og inspektører ved lærlinge/efg-uddannelserne på de tekniske  

 skoler.
Med hensyn til § 1 b) bemærkes, at bestemmelsen vedrører det tilfælde, at  

 en lærer, som ville have været skemalagt i en efterfølgende kursusperiode,  

 såfremt han ikke havde været syg, ikke skemalægges i denne periode på grund  

 af sygdom.
Læreren godskrives således 5,4 undervisningstimer pr. dag, han  

 ville have været skemalagt.
 Det er skolens afgørelse, om skemalægning skal finde sted, men det vil  

 efter ministeriets opfattelse være rigtigst, idet opgørelsen af fravær på  

 grund af sygdom så skal ske efter § 1 a), hvorefter kun skemalagte timer  

 medregnes i årsnormen.
 I øvrigt undgås eventuelle problemer, der vil kunne opstå, hvis en lærer  

 raskmeldes i løbet af den periode, hvor der er medregnet 5,4  

 undervisningstime pr. kursusdag.
 Endvidere bemærkes, at der ikke sker fradrag i det pligtige årlige  

 undervisningstimetal i tilfælde af sygdom i en undervisningsfri periode.
 P.m.v.
 e.b.
A.
Jahnsen eksp. sekr.
