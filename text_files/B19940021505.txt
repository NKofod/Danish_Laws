 I henhold til § 134 a i færdselsloven, jf. lovbekendtgørelse nr. 735 af  

 24. august 1992, som ændret senest ved lov nr. 98 af 9. februar 1994, § 18,  

 stk. 1, § 20 og § 21, stk. 4, i lov om buskørsel, jf. lovbekendtgørelse nr.  

 323 af 6. maj 1992, § 8, stk. 2, i lov om godskørsel, jf. lovbekendtgørelse  

 nr. 322 af 6. maj 1992, § 6, stk. 1, i lov om hyrekørsel, jf.  

 lovbekendtgørelse nr. 823 af 29. september 1992, lov nr. 508 af 29. november  

 1972 om kontrol af overholdelsen af De europæiske Fællesskabers forordninger  

 om arbejderbeskyttelsen inden for landevejstransport og §§ 41, stk. 2, 52,  

 stk. 3, 55, 58, 74, 84 og 86 i lov om arbejdsmiljø, jf. lovbekendtgørelse nr.  

 646 af 18. december 1985 som ændret ved lov nr. 220 af 22. april 1987, jf.  

 Kongelig resolution af 1. december 1993 om overførelse af sager vedrørende  

 administrationen af køre- og hviletidsområdet fra Arbejdsministeriet til  

 Trafikministeriet, fastsættes:
 § 1.  Beføjelser, der er tillagt trafikministeren i  

 færdselsloven eller i medfør af denne, udøves af Færdselsstyrelsen med de  

 undtagelser, der fremgår af § 2.
 Stk. 2.  Beføjelser vedrørende administration af  

 lovgivningen om buskørsel og lovgivningen om godskørsel, der hidtil har været  

 tillagt Direktoratet for Vejtransport efter bemyndigelse fra  

 trafikministeren, jf. § 21, stk. 4, i lov om buskørsel og § 8, stk. 2, i lov  

 om godskørsel, overføres til Færdselsstyrelsen.
 Stk. 3.  Beføjelser, der er tillagt trafikministeren i  

 henhold til § 18, stk. 1, nr. 6 og § 20, 1. pkt., i lov om buskørsel, jf.  

 kap. 6 og kap. 7 i bekendtgørelse nr. 678 af 5. oktober 1990 om buskørsel,  

 udøves af Færdselsstyrelsen med de undtagelser, der følger af § 2.
 Stk. 4.  Beføjelser, der er tillagt trafikministeren i  

 henhold til § 6, stk. 1, i lov om hyrekørsel, jf. § 9, stk. 2 i  

 bekendtgørelse nr. 401 af 14. september 1979 om hyrekørsel, jf.  

 bekendtgørelse nr. 87 af 10. marts 1980 om særlige krav til hyrevogne som  

 ændret ved bekendtgørelse nr. 796 af 2. december 1986, udøves af  

 Færdselsstyrelsen med de undtagelser, der følger af § 2.
 Stk. 5.  Beføjelser, der er tillagt trafikministeren i  

 henhold til § 6, stk. 1, i lov om hyrekørsel, jf. § 13, stk. 2, og § 15, stk.  

 2, i bekendtgørelse nr. 401 af 14. september 1979 om hyrekørsel, jf. kap. 1  

 og kap. 2 i bekendtgørelse nr. 140 af 24. marts 1981 om kontrolapparater,  

 taksametre og trafikbøger i hyrevogne, udøves af Færdselsstyrelsen med de  

 undtagelser, der følger af § 2.
 Stk. 6.  Beføjelser vedrørende administrationen af køre-  

 og hviletidsområdet, som ved Kongelig resolution af 1. december 1993 er  

 overført fra Arbejdsministeriet til Trafikministeriet med virkning fra 1.  

 januar 1994, udøves af Færdselsstyrelsen med de undtagelser, der følger af §  

 2.
 § 2.  Følgende beføjelser efter færdselsloven, lov om  

 buskørsel, lov om godskørsel, lov om hyrekørsel og lov om arbejdsmiljø, jf.  

 Kongelig resolution af 1. december 1993 om overførsel af sager vedrørende  

 administrationen af køre- og hviletidsområdet fra Arbejdsministeriet til  

 Trafikministeriet, eller i medfør af disse udøves fortsat af  

 trafikministeren:
 Klage mv.
 § 3.  Afgørelser, der er truffet af Færdselsstyrelsen  

 i henhold til bemyndigelsen i § 1, stk. 1, kan ikke indbringes for  

 trafikministeren.
 Stk. 2.  Afgørelser, der er truffet af Færdselsstyrelsen  

 i henhold til bemyndigelsen i § 1, stk. 2, kan ikke indbringes for højere  

 administrativ myndighed.
 § 4.  Trafikministeren kan bestemme, at en afgørelse,  

 der i henhold til denne bekendtgørelse træffes af Færdselsstyrelsen, i stedet  

 træffes af ministeren.
 Stk. 2.  Trafikministeren kan bestemme, at en afgørelse,  

 der i henhold til denne bekendtgørelse ikke kan indbringes for ministeren,  

 skal kunne indbringes for denne.
 Stk. 3.  Trafikministeren kan give Færdselsstyrelsen  

 instruktion om udøvelsen af de beføjelser, der er henlagt til styrelsen.
Ikrafttræden § 5.  Bekendtgørelsen træder i kraft den 1. april  

 1994.
