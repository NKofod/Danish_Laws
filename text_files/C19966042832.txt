 18,75 m længde for vogntog bestående af lastbil og påhængsvogn.
 Den 1. april 1996 træder der nye regler i kraft vedrørende længde af  

 vogntog bestående af lastbil og påhængsvogn.
 Ved Trafikministeriets bekendtgørelse af 19. marts 1996 om ændring af  

 bekendtgørelse om køretøjers største bredde, længde, højde, vægt og akseltryk  

 er indsat følgende nye § 8, stk.2:
 »Et vogntog bestående af lastbil og påhængsvogn kan dog have en  

 længde på indtil 18,75 m, såfremt:
 De nye bestemmelser er et alternativ til den nuværende vogntogslængde på  

 18,5 m, og er identisk med et forslag til EF-direktiv om vægt og dimensioner,  

 som EU's trafikministre den 7. december 1995 vedtog fælles holdning til.
 Med hensyn til bestemmelserne i § 8, stk. 2 nr. 1) og 2) kan oplyses:
 - Ordet »lad« skal forstås i bred forstand, således er en  

 opbygning med tank ligeledes omfattet af bestemmelsen.
- De angivne maksimale mål gælder for »laddenes« ydre, hvorfor  

 presenning, læssebagsmæk, ladbeslag, snøreøskner og dørhåndtag skal medregnes  

 i de angivne længder.
En kølemaskine anbragt på laddets forende skal derimod  

 efter Færdselsstyrelsens opfattelse ikke medregnes.
 Det kan yderligere oplyses, at det nævnte direktiv kan forventes endeligt  

 vedtaget medio 1996 med ikrafttræden et år senere, med direktivets  

 ikrafttræden bliver bestemmelserne i § 8, stk. 2 obligatoriske for vogntog  

 bestående af lastbil og påhængsvogn i EU-lande, dog med en overgangsordning  

 for ibrugværende vogntog indtil 31. december 2006.
