 I forbindelse med bl.a. de større ombygningsarbejder i flere arresthuse er  

 der sket nedlæggelse af arresthuskøkkener som institutionskøkken, og  

 bopælspligten er ophævet for flere arrestforvarere.
 De her nævnte ændringer har givet anledning til, at der med virkning fra  

 den 1. marts 1983 fastsættes nye retningslinier vedrørende arrestforvarernes  

 afregning for kost efter naturalydelsescirkulæret, for tiden  

 finansministeriets cirkulære af 30. marts 1982.
 Forudsætningen for at arrestforvareren og hans familie kan afregne kost  

 efter naturalydelsescirkulærets § 4 er, at man faktisk er på fuld forplejning  

 på institutionen og spiser den mad, som i almindelighed bliver indkøbt og  

 tilberedt i institutionens køkken.
 Ved de arresthuse, hvor institutionskøkkenet er nedlagt, eller hvor  

 bopælspligten for arrestforvarere er ophævet, eller hvor tjenestebolig med  

 eget køkken er placeret uden direkte tilknytning til selve arresthuset, kan  

 der kun afregnes for kost efter reglerne i naturalydelsescirkulærets § 7  

 vedrørende enkelte måltider.
 E.B.
Jon Johnsen Samtlige arrestinspektører.
