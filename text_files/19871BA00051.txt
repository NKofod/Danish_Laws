Nr BSF 51 Forslag til folketingsbeslutning om ændring af lov om dagpenge ved sygdom  

 eller fødsel Fremsat af Jytte Andersen (S) Graversen (S) Jytte Hilden (S) Sonja  

 Mikkelsen (S) Erik B.
Smith (S) Taanquist (S) den 26. november 1987 Folketinget opfordrer regeringen til at fremsætte forslag til ændring af lov om dagpenge ved sygdom eller fødsel således, at modtagere af uddannelses- og iværksætterydelser vil være berettigede til dagpenge ved sygdom eller fødsel.
BEMÆRKNINGER TIL FORSLAGET Det har ved lovens administration vist sig, at kvinder, der skal have barselorlov, mens de modtager uddannelses- og iværksætterydelse, ikke er dagpengeberettigede efter disse ydelser.
Det samme gælder for alle modtagere i tilfælde af sygdom.
Dette betyder i praksis, at disse A-kassemedlemmer mister muligheden for at udnytte ydelsen i den fulde tid, hvad enten de er under uddannelse eller de er iværksættere efter loven om arbejdstilbud til ledige.
Dette betyder, at disse personer får dårligere muligheder for at færdiggøre en uddannelse eller får ringere muligheder for, at deres arbejde som iværksætter skal lykkes.
Der henvises i øvrigt til det samtidig fremsatte forslag til folketingsbeslutnig om ændring af lov om arbejdstilbud til ledige (af Jytte Andersen (S) m.fl.) (B 50).
