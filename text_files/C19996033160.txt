Vejledning om overfladebehandling af  

 skibe Indhold 1. Forord 2. Indledning 2.1. Generelt 2.2. Vejledningens indhold 2.3. Vejledningens anvendelsesområde 3. Bemærkninger til de enkelte bestemmelser i  

 bekendtgørelsen om overfladebehandling af skibe 3.1. Bekendtgørelsens område - § 1 og § 2 3.2. Forbud mod overfladebehandling på vandet - §  

 3 3.3. Forebyggende foranstaltninger - § 4 3.3.1. Skibe beliggende på vandet - tør sandblæsning - sprøjtemaling 3.3.2. Skibe i dok eller på bedding 3.4. Rengøring - § 5 3.5. Spildevandsudledninger - § 6 3.5.1. Vejledende grænseværdier for  

 udledning af spildevand 3.5.2. Rensningsmetoder 3.6. Fornyelse af udledningstilladelser - § 7 3.7. Tilsyn - § 8 3.8. Klage - § 9 Bilag A:
Bekendtgørelse nr. 311 af 14. maj 1991 om  

 overfladebehandling af skibe Bilag B:
Teknisk bilag B.1. Anlægsbeskrivelse B.1.1. Tørdok B.1.2. Flydedok B.1.3. Bedding B.1.4. Lukkede anlæg B.2. Beskrivelse af overfladebehandlingsprocesser B.2.1. Forbehandling B.2.1.1. Højtryksspuling B.2.1.2. Sandblæsning (våd eller  

 tør) B.2.1.3. Slyngrensning B.2.2. Hovedbehandling B.2.2.1. Malingstyper B.2.2.2. Metallisering B.3. Forbrug af råvarer og  

 hjælpestoffer B.3.1. Vand B.3.2. Blæsemiddel B.3.3. Maling B.4. Forurening B.4.1. Støj B.4.2. Luftforurening B.4.2.1. Støv - sundhedsmæssige overvejelser i relation til  

 blæsemiddeltype - alternative afrensningsmetoder til tør  

 fristråleblæsning B.4.2.2. Organiske stoffer (lugt) B.4.3. Vandforurening B.4.3.1. Spildevand fra højtryksspuling - metalsulfatfældning - sandfang B.4.3.2. Sandblæsning B.4.3.3. Sprøjtemaling B.4.3.4. Metallisering B.4.4 Affald B.4.4.1. Affaldstyper B.4.4.2. Affaldshåndtering Bilag C:
Miljø-journal for skibsværfter Miljø-journal for skibsreparationer  

 (dok/bedding) Miljø-journal for nybygning (og skibsreparationer  

 ved kaj) Skema til registrering af oplysninger om forebyggende  

 foranstaltninger Bilag D:
Udvalgte bekendtgørelser, vejledninger m.v. udstedt  

 i medfør af arbejdsmiljøloven med tilknytning til  

 overfladebehandling af skibe 1. Forord På foranledning af Nordjyllands Amt startede  

 Miljøstyrelsen i vinteren 1987/88 et udredningsarbejde om  

 overfladebehandling af skibe.
Arbejdet skulle munde ud i en vejledning fra  

 Miljøstyrelsen, der primært indeholdt retningslinjer for  

 effektiv begrænsning af tungmetalforureningen af havnene.
Baggrunden for arbejdet var, at undersøgelser af  

 forureningstilstanden i flere danske industrihavne havde afsløret et  

 forøget indhold af tungmetaller i overfladesedimentet i forhold til  

 diffust belastet sediment.
De højeste tungmetalkoncentrationer er  

 fundet i de indre dele af havneområderne, hvor  

 værftsaktiviteterne foregår.
I forbindelse med periodevis uddybning af havnebassiner  

 kan tungmetalindholdet i det opsugede bundmateriale volde problemer.
Hvis  

 tungmetalkoncentrationen er over et vist niveau, må materialet ikke  

 dumpes i havet (klapning), men skal i stedet deponeres på land.
 Et andet incitament til at igangsætte  

 vejledningsarbejdet var de store støvgener, som overfladebehandling af  

 skibe kan påføre boliger og andre industrier, f.eks.  

 fiskeindustrien.
 Det gav især anledning til bekymring, at en  

 række firmaer havde specialiseret sig i at renovere trawlere og andre  

 fartøjer, mens skibene lå på vandet - i mange  

 tilfælde uden sikkerhed for, at der blev truffet tilstrækkelige  

 forureningsbegrænsende foranstaltninger.
En række eksempler afslørede desuden  

 forskelligheder i miljømyndighedernes administration af tilsynet med  

 og godkendelse af overfladebehandlingsaktiviteter på skibe.
Herved  

 kunne niveauet for miljøbeskyttelsen variere en del, samtidig med at  

 det affødte konkurrenceforvridning i branchen afledt af den  

 geografiske beliggenhed.
 Aktualiseret af den megen omtale af økonomiske  

 problemer for to nordjyske værfter, der havde investeret i  

 overdækkede haller, besluttede miljøministeren i slutningen af  

 1990, at de vigtigste af bestemmelserne fra vejledningen skulle gøres  

 bindende i form af en bekendtgørelse.
Den 1. juli 1991 trådte Miljøministeriets  

 bekendtgørelse nr. 311 af 14. maj 1991 om overfladebehandling af skibe  

 i kraft.
Bekendtgørelsen er optrykt som bilag-A til denne vejledning.  

 Bekendtgørelsen udstikker rammerne for udendørs,  

 erhvervsmæssig overfladebehandling af alle stålskibe og af andre  

 skibe længere end 25 meter.
Denne vejledning indeholder bemærkninger til de  

 enkelte bestemmelser i bekendtgørelsen.
I bilag-B findes en  

 beskrivelse af de tekniske processer ved overfladebehandling af skibe samt en  

 redegørelse for miljøforholdene.
Vejledningen retter sig mod det ydre miljø.  

 Arbejdstilsynet stiller desuden krav til arbejdsmiljøet, idet  

 arbejdstagerne ifølge arbejdsmiljølovgivningen ikke må  

 udsættes for unødig påvirkning fra stoffer og materialer,  

 jf. bilag-D.
I vejledningen er der visse steder medtaget vigtige bestemmelser  

 om beskyttelse af arbejdstagerne, for at henlede opmærksomheden  

 på, at man ikke fokuserer isoleret på løsningen af et  

 eksternt miljøproblem, men ser det i sammenhæng med forholdene i  

 arbejdsmiljøet.
 Vejledningen er udarbejdet af Miljøstyrelsen i  

 samarbejde med Amtsrådsforeningen, Skibsværftsforeningen,  

 Industrirådet, Skibs- og Bådebyggeriernes Arbejdsgiverforening,  

 Arbejdstilsynet, Foreningen for Danmarks Lak- og Farveindustri samt  

 Sandblæse- og Maleentreprenørforeningen.
Vejledningen adskiller sig på flere måder fra  

 andre af Miljøstyrelsens vejledninger.
Dette skyldes, at arbejdet  

 på værfter, i modsætning til andre jernindustrielle  

 virksomheder, i vidt omfang foregår i det fri, hvilket  

 vanskeliggør sædvanlig regulering af forureningen ved  

 hjælp af vejledende emissions- og immissionsgrænser.
Det vil  

 på denne baggrund være naturligt at forsøge at løse  

 miljøproblemerne ved indgreb ved selve kilden til forureningen, dvs.  

 ved anvendelse af renere teknologi.
Vejledningen indeholder derfor en  

 angivelse af mindre forurenende teknologier, men det må erkendes, at  

 udviklingen på visse områder ikke er så vidt fremskredet,  

 at vejledningen kan baseres på renere teknologi alene.
Inden for  

 Miljøstyrelsens program for renere teknologi gennemføres i  

 disse år en række fuldskala afprøvninger  

 (demonstrationsprojekter) vedrørende anvendelse af dels mindre  

 forurenende blæserensningsmetoder, dels vandige malematerialer til  

 korrosionsbeskyttelse.
 For nærmere information om renere teknologi i  

 relation til overfladebehandling af skibe henvises især til  

 miljøprojekt nr. 140 fra 1990: "Vandige malematerialer til  

 korrosionsbeskyttelse" og miljøprojekt nr. 147 fra 1990:  

 "Blæserensningsmetoder".
 Det er tanken med vejledningen, at tiden frem til 1.  

 oktober 1993 skal udgøre en prøveperiode, hvor  

 Miljøstyrelsen i samarbejde med branchen, kommuner og amter vil  

 overvåge, hvordan bekendtgørelsen fungerer i praksis.  

 Miljøstyrelsen vil herefter tage stilling til, om der er behov for at  

 fastsætte mere præcise retningslinjer/vejledende  

 grænseværdier til begrænsning af forureningen, end det har  

 været muligt i denne første vejledning.
For at tilvejebringe de nødvendige detaljerede  

 oplysninger til denne revurdering har Miljøstyrelsen aftalt med  

 Skibsværftsforeningen og Skibs- og Bådebyggeriernes  

 Arbejdsgiverforening, at værfterne fremover skal føre  

 miljøjournal.
Formålet med miljøjournalen er  

 løbende at registrere forbruget af højtryksspulevand,  

 blæsemiddel, maling, fortynder m.v. samt at indsamle oplysninger om  

 karakteren og omfanget af de forureningsbegrænsende foranstaltninger og  

 deres effektivitet.
Miljøjournalen udfyldes for hvert skib, der  

 overfladebehandles, eller for et dokområde, og indsendes - eventuelt  

 periodevis - til tilsynsmyndigheden.
Miljøjournalen indgår  

 på denne måde som et element i egenkontrollen.
 I bilag-C er vist, hvordan en miljøjournal kan  

 udformes.
 Miljøstyrelsen vil i prøveperioden efter  

 behov udsende informationer til tilsynsmyndighederne om de indhøstede  

 erfaringer med konkrete forureningsbegrænsende foranstaltninger.
2. Indledning 2.1. Generelt Bekendtgørelsen om overfladebehandling af skibe er  

 udstedt med hjemmel i miljøbeskyttelseslovens § 6  

 (lovbekendtgørelse nr. 68 af 24. januar 1989).
 Loven har som formål bl.a. at forebygge og  

 bekæmpe forurening af luft, vand og jord med henblik på at sikre  

 de kvaliteter i de ydre omgivelser, som er af betydning for menneskers  

 hygiejniske og rekreative levevilkår og for bevarelsen af et alsidigt  

 dyre- og planteliv.
 Kommunalbestyrelserne og amtsrådene er pligtige til  

 at påse, at forureningen bekæmpes og forebygges inden for de  

 rammer, der er fastsat i miljøbeskyttelsesloven.
Miljøbeskyttelsesloven er med virkning fra 1.  

 januar 1992 ændret, jf. lov nr. 358 af 6. juni 1991 om  

 miljøbeskyttelse.
I det omfang det allerede på nuværende  

 tidspunkt er muligt at redegøre for konsekvenserne af  

 lovændringen for bekendtgørelsens administration, er der gjort  

 bemærkninger herom i vejledningen.
Herudover refererer henvisninger i  

 loven til den hidtil gældende miljøbeskyttelseslov.
2.2. Vejledningens indhold Denne vejledning indeholder bemærkninger til de  

 enkelte bestemmelser i bekendtgørelsen og er udarbejdet som en  

 orientering og hjælp for amtsråd, kommunalbestyrelser og  

 implicerede virksomheder.
Herudover indeholder vejledningen et teknisk bilag,  

 der gennemgår arbejdsprocesser i forbindelse med overfladebehandling af  

 skibe og de forureningsmæssige forhold ved disse processer.
2.3. Vejledningens anvendelsesområde Afsnit 3 i vejledningen henvender sig specifikt til  

 amtsråd og kommunalbestyrelser samt de virksomheder, som er omfattet af  

 bekendtgørelsen, nemlig stålskibsværfter og større  

 bådebyggere samt entreprenører, der udfører  

 overfladebehandling af stålskibe og andre større skibe.
 Formålet med udsendelsen af bilag-B er at informere  

 om forureningen fra overfladebehandlingsaktiviteter og mulighederne for  

 begrænsning af forureningen i det hele taget.
 Vejledningen skal lægges til grund ved  

 miljømyndighedernes administration af bekendtgørelsen om  

 overfladebehandling af skibe.
Vejledningen er imidlertid ikke en branchevejledning, idet  

 den kun omfatter visse overfladebehandlingsprocesser.
Vejledningen kan heller  

 ikke isoleret lægges til grund ved godkendelser efter  

 miljøbeskyttelsesloven.
Ved godkendelser af  

 stålskibsværfter og reparationsværfter m.v. skal  

 Miljøstyrelsens øvrige vejledninger som udgangspunkt  

 følges.
Det skal således f.eks. overvejes, om de vejledende  

 emissionsgrænser (i forbindelse med etablering af fuld afdækning)  

 og B-værdier, som fremgår af Miljøstyrelsens vejledning  

 nr. 6/1990 om begrænsning af luftforurening fra virksomheder, kan finde  

 anvendelse, eventuelt som delvis bedømmelsesgrundlag.
Da det  

 næppe er realistisk at rense for organiske opløsningsmidler ved  

 udendørs malingspåføring, må emissionerne herfra  

 principielt søges begrænset ved hjælp af renere  

 teknologi.
Hvis overfladebehandlingsaktiviteter, der ikke er omfattet  

 af bekendtgørelsen, medfører væsentlig forurening, kan  

 tilsynsmyndigheden skride ind her overfor med hjemmel i de sædvanlige  

 bestemmelser i miljøbeskyttelsesloven.
Tilsynsmyndigheden kan  

 ligeledes gribe ind med påbud og forbud, såfremt  

 overfladebehandling af en type, som er omfattet af bekendtgørelsen,  

 medfører væsentlige lugt- eller støjgener.
3. Bemærkninger til de enkelte  

 bestemmelser i bekendtgørelsen om overfladebehandling af skibe Bekendtgørelsen udstikker rammerne for  

 miljøsikring i forbindelse med udvendig overfladebehandling af  

 stålskibe og andre større skibe.
Formålet med bekendtgørelsen er 3.1. Bekendtgørelsens område - § 1 og §  

 2 § 1 fastsætter regler om hvilke virksomheder, der er  

 omfattet af bekendtgørelsen.
I § 1 nr. 1) og 2) fastslås det, at virksomheder,  

 der udfører udendørs overfladebehandling af stålskibe og  

 andre større skibe, dvs. værfter, entreprenører og lign.  

 er omfattet af bekendtgørelsen.
Skibsejere eller redere, der  

 vælger selv at udføre arbejdet, betragtes som sidestillede med  

 entreprenører.
Udendørs overfladebehandling defineres som  

 behandlingen af et skibs udvendige flader.
Overfladebehandling, der foretages  

 i lukkede rum (dvs. indendørs), er med andre ord ikke omfattet af  

 bekendtgørelsen.
Fuld afdækning af et arbejdsområde,  

 eksempelvis skibssektioner placeret under lette overdækninger  

 udført af presenninger eller andet teltdug-lignende materiale,  

 sidestilles med et lukket rum.
Det afgørende i denne sammenhæng  

 er, om alt sandblæsningsmateriale inklusive afblæst maling kan  

 opsamles, og om den luftformige emission af malingstøv, støv  

 fra sandblæsning og opløsningsmidler kan ske ved kontrolleret  

 afsugning med indbygget filtreringssystem for partikler.
 Ved værfter forstås virksomheder, der har  

 etableret faste anlæg til nybygning og reparation af skibe, herunder  

 tørdokke, flydedokke, beddingsanlæg og ophalerpladser.
 Ved entreprenører forstås virksomheder, som  

 foretager overfladebehandling af skibe på faste beddingsanlæg,  

 ved kaj eller på vandet uden for kajområder.
De virksomheder, der er tale om, er virksomheder, som  

 foretager overfladebehandling af Pramme, lægtere, uddybningsmaskiner, flydekraner,  

 borerigge og lign. anses som skibe i relation til denne  

 bekendtgørelse.
 Afgrænsningen af bestemmelsen til kun at gælde  

 større skibe af træ eller af andre materialer end stål  

 hænger sammen med Miljøministeriets bekendtgørelse nr.  

 454 af 16. juni 1991. I henhold til denne bekendtgørelse er salg af  

 kemiske stoffer og produkter, som indeholder organiske tinforbindelser,  

 forbudt, når disse er bestemt til at hindre tilgroning med  

 mikroorganismer, planter eller dyr på skibsskrog med en total  

 længde på under 25 meter.
I § 1 nr. 3) fastslås det, at bekendtgørelsen  

 regulerer særskilte udledninger til vandløb, søer eller  

 havet fra de omhandlede aktiviteter.
Den nærmere regulering af disse  

 udledninger fremgår af § 6 og 7, jf. bemærkningerne hertil.
 § 2 angiver hvilke arbejdsprocesser, der er omfattet af  

 bekendtgørelsen.
 Bekendtgørelsen omfatter følgende typer  

 arbejder:
 Følgende typer arbejde er ikke omfattet:
 Dette indebærer, at den almindelige vedligeholdelse,  

 der foretages af besætningen under sejlads, ikke er omfattet af  

 bekendtgørelsen.
3.2. Forbud mod overfladebehandling på vandet - §  

 3 § 3 indeholder et forbud mod at foretage udvendig  

 overfladebehandling, som defineret i § 2, af skibe beliggende på vandet  

 udenfor værftsområderne.
 Forbudet trådte i kraft fra bekendtgørelsens  

 ikrafttræden, dvs. 1. juli 1991.
Forbudet mod overfladebehandling af skibe på vandet  

 er afgrænset til det arbejde, der foregår udenfor  

 værftsområderne.
Arbejde på vandet indenfor  

 værftsområderne er reguleret nærmere i § 4.
Værftsområder defineres som det område  

 på land inkl. faste anlæg, som værftet råder over,  

 samt vandområdet op til værftets kaj.
Det afgørende er, at  

 værftets ledelse kan gøres ansvarlig for de aktiviteter, der  

 foregår på værftsområdet.
Tilsynsmyndigheden kan  

 anmode om at få forelagt en plan over værftets område.
 Det bemærkes, at havnemyndighederne ikke kan  

 udnævne et større havneområde til  

 "værftsområde", hvor entreprenører og lign. uden  

 tilknytning til et egentligt værft kan udføre udvendig  

 overfladebehandling.
 I § 3, stk. 2 fastslås det, at amtsrådet  

 fører tilsyn med overholdelsen af forbudet.
3.3. Forebyggende foranstaltninger - § 4 § 4 fastslår, at der ved arbejde i dokke, på  

 beddinger eller indenfor værftsområder skal træffes de  

 nødvendige foranstaltninger for at sikre, at arbejdet ikke  

 medfører væsentlig forurening, jf. formålet med  

 bekendtgørelsen (side 11).
 Kravet gælder fra 1. oktober 1991.
Det anbefales, at tilsynsmyndigheden og værftet  

 samarbejder omkring tilrettelæggelsen af arten og omfanget af  

 forureningsbegrænsende foranstaltninger.
Værftet bør i  

 første omgang præsentere tilsynsmyndigheden for en plan for de  

 foranstaltninger, der påtænkes iværksat.
Planen bør  

 bl.a. indeholde tegninger/beskrivelser af projekteret inddækning,  

 eventuelle meteorologiske begrænsninger for arbejdets udførelse  

 og en redegørelse for metode til registrering af opsamlet  

 blæsemiddel.
Med henblik på besigtigelse af de trufne  

 foranstaltninger til forebyggelse af forurening bør tilsynsmyndigheden  

 og værftet aftale, hvornår myndigheden skal orienteres.
De eksempler på forureningsbegrænsende  

 foranstaltninger, som omtales i afsnit 3.3.1 og 3.3.2, er af foreløbig  

 karakter og bør opfattes som et idé-katalog.
Som nævnt  

 på side 7 vil Miljøstyrelsen løbende overveje behovet for  

 en nærmere præcisering af mulige forureningsbegrænsende  

 foranstaltninger.
3.3.1. Skibe beliggende på vandet Overfladebehandling af skibe beliggende på vandet  

 bør indskrænkes til et minimum, da mulighederne for at forebygge  

 forurening er vanskeligere her, end når skibet er i dok eller på  

 bedding.
Hvis der er ledig kapacitet i dokken eller på beddingen,  

 bør skibet således gøres færdig i dokken (på  

 beddingen).
Overfladebehandling af skibe på vandet kræver  

 særlige foranstaltninger, således at det sikres, at forureningen  

 begrænses til det niveau, der er opnåelig i en dok eller på  

 en bedding.
Fuld afdækning tilgodeser kravet i bekendtgørelsens  

 § 4 om effektiv forebyggelse.
Såfremt der ikke etableres fuld afdækning,  

 bør overfladebehandlingen begrænses til tør  

 sandblæsning af nybygninger og sprøjtemaling.
Til nybygning  

 medregnes montering af nye stålsektioner m.v. i idriftværende  

 skibe.
Mindre reparationer af topside (områder med et samlet areal  

 under 10 m2) kan dog i særlige tilfælde foretages uden  

 opsamling af malingsrester.
Omfanget af dette reparationsarbejde bør  

 aftales generelt i forbindelse med udarbejdelse af den ovennævnte plan  

 for forureningsbegrænsende foranstaltninger.
Ved sandblæsning (svirpning) af primede  

 stålsektioner skal afrenset maling som udgangspunkt opsamles.  

 Afhængig af primerens sammensætning og arealet, der skal  

 sandblæses, kan svejsesømme (stød) i visse tilfælde  

 sandblæses uden opsamling af maling.
Ved stillingtagen hertil  

 sammenlignes sammensætningen af primeren med metaller i bundmateriale,  

 der må klappes.
Det kan imidlertid være nødvendigt at  

 etablere opsamlingsfaciliteter på grund af det anvendte  

 blæsemiddel, jf. afsnittet nedenfor om tør  

 sandblæsning.
 Da det er lettere at etablere effektive  

 forureningsbegrænsende foranstaltninger langs kajen, bør  

 skibssider (fribord) så vidt muligt behandles fra landsiden.
Vejrforholdene spiller en stor rolle for muligheden for at  

 forebygge forurening, når arbejdet foregår i det fri.
Det kan  

 således blive nødvendigt at indstille arbejdet under ugunstige  

 vejrforhold.
 På baggrund af ovenstående er de  

 følgende kommentarer udelukkende baseret på  

overfladebehandling (tør sandblæsning og  

 sprøjtemaling) af nybygninger, inklusive montering af nye  

 stålsektioner i idriftværende skibe, samt sprøjtemaling i  

 forbindelse med reparationsarbejde.
Tør sandblæsning Muligheden for forurening af vandmiljøet foreligger  

 ved blæsning med tungmetalholdige slagger.
Det bør i  

 sådanne tilfælde tilstræbes at opsamle mest muligt af det  

 brugte blæsemiddel.
På sigt, dvs. efter udløbet af  

 prøveperioden, kan det blive aktuelt at stille krav om, at alt brugt  

 blæsemiddel skal opsamles.
På vandsiden kan eksempelvis udlægges  

 flåder med afdækning i form af presenning eller net, der  

 fastgøres til skibssiden.
En anden mulighed er at hænge  

 beklædte stilladser ned ad skibssiden.
For at kunne bestemme effektiviteten af de trufne  

 foranstaltninger må sandblæsningsaffaldet holdes adskilt fra  

 andre affaldsfraktioner - også fra sandblæsningsaffald stammende  

 fra dokke og/eller beddinger.
Opsamlingsprocenten vurderes ved at sammenholde  

 forbruget af blæsemiddel med den opsamlede mængde af brugt  

 blæsemiddel bestemt ved vejning.
Så vidt muligt korrigeres for  

 eventuelt vandindhold i det opsamlede blæsemiddel.
Beregningen af  

 opsamlingsprocenten må på forhånd forventes at være  

 behæftet med betydelig usikkerhed.
Tilsynsmyndigheden og værftet  

 bør i samarbejde søge at finde metoder til minimering af  

 usikkerheden.
 Der skal løbende via miljøjournalen holdes  

 øje med udviklingen i opsamlingseffektiviteten, således at det  

 kan vurderes, om de trufne foranstaltninger er tilstrækkeligt  

 virkningsfulde.
 Etableres fuld afdækning er det ikke  

 nødvendigt at foretage en egentlig bestemmelse af opsamlingsprocenten,  

 idet "alt" brugt blæsemiddel kan opsamles.
Sandblæsning vil - uafhængigt af den anvendte  

 blæsemiddeltype - kunne medføre væsentlige  

 støvgener i omgivelserne.
Hvis der anvendes naturlige mineralske  

 blæsemidler, hvortil der ikke er forbundet risiko for vandforurening  

 (og hvor der altså ikke gælder et opsamlingskrav til det brugte  

 blæsemiddel), vil væsentlige støvgener kunne forebygges  

 ved kun at sandblæse, når vindretningen er væk fra beboelse  

 m.v.
Alternativt vil væsentlige støvgener kunne forebygges ved  

 afskærmning - hvad enten der bruges slagge, kvartssand o.a.
Nødvendigheden af afskærmning og omfanget  

 heraf afhænger af afstanden fra boligområder, rekreative  

 områder m.v. til stedet, hvor der sandblæses.
Ved stor afstand  

 (ca. 500 m eller derover) til områder, hvor mennesker opholder sig  

 eller jævnligt færdes, skønnes det ikke at være  

 nødvendigt at træffe særlige forholdsregler for at  

 undgå væsentlige støvgener.
Sprøjtemaling Specielt ved sprøjtemaling af skibssider skal der  

 udvises særlig omhu, f.eks. ved udlægning af flåder,  

 således at forbisprøjt ikke giver anledning til synlig  

 misfarvning af vandet.
Sprøjtemaling med organotin-holdige antifouling  

 (TBT) malinger bør undgås og i påkommende tilfælde  

 kun ske under forhold, hvor der er fuld sikkerhed for at undgå  

 vandforurening ved forbisprøjt.
Afskærmning, der sikrer tilfredsstillende opsamling  

 af brugt blæsemiddel (slagge), bør samtidig kunne forebygge  

 vandforurening fra forbisprøjt.
Mindre omfattende foranstaltninger er  

 at sprøjte henimod en afskærmning af f.eks. plastik eller  

 presenning, hvor forbisprøjtet kan sætte sig og derved opsamles.  

 Afskærmningen placeres vinkelret på skibssiden, eventuelt  

 påsat en lift.
På dækket anbringes afskærmningen lige  

 bag skibsdelen, der skal males.
Afstanden fra sprøjtepistol til  

 afskærmning må ikke være større, end at  

 afskærmningen dækker sprøjteviften.
 Mere simple foranstaltninger kan komme på tale,  

 f.eks. ændring af sprøjtetryk og kort afstand fra  

 sprøjtepistolen til skibsoverfladen.
Ved sprøjtemaling af overbygninger og dæk er  

 der bedre mulighed for at forebygge vandforurening.
Der kan eksempelvis  

 opstilles en mobil sprøjtekabine eller et tætsluttende telt.
Det skal tilføjes, at ved etablering af fuld  

 afdækning, som f.eks. en mobil enhed eller et tætsluttende telt,  

 stiller Arbejdstilsynet krav om mekanisk ventilation og andre  

 sikkerhedsforanstaltninger (se bilag-D). Ventilationen skal af hensyn til  

 sprøjtemalingsarbejdet indrettes således, at lufthastigheden  

 omkring emnet bliver 0,2-0,5 m/s afhængigt af emnet og  

 overfladebelægningen.
Udsugningskapaciteten skal dimensioneres til at  

 kunne holde undertryk.
Afgangsluften bør føres gennem et  

 partikelfilter.
 Etableres en mere åben afdækning, som f.eks.  

 et finmasket net, vil Arbejdstilsynet normalt ikke kræve ventilation.  

 Der skal dog stadig anvendes personlige værnemidler.
 Ved etablering af den fornødne afskærmning  

 kræver Arbejdstilsynet endvidere, at der tages hensyn til eventuel  

 vindpåvirkning af konstruktionen.
 Væsentlige støvgener fra sprøjtemaling  

 kan undgås på samme måde som ved tør  

 sandblæsning, jf. ovenfor.
3.3.2. Skibe i dok eller på bedding Ligesom ved overfladebehandling af skibe på vandet  

 kan det under ugunstige vejrforhold blive nødvendigt at indstille  

 udendørs arbejde i dokken eller på beddingen.
Ved våd fristråleblæsning og  

 højtryksspuling (med og uden tilsætning af blæsemiddel) er  

 afskærmning ikke nødvendig på forhånd, idet  

 metoderne bør kunne anvendes uden at medføre  

 nævneværdig støvbelastning.
Afløbsvandet fra disse  

 processer skal behandles som spildevand, jf. § 6.
Doksider, og for tørdokkes vedkommende også  

 dokender, yder i mange situationer god beskyttelse mod forurening fra  

 metallisering og sprøjtemaling.
Ved arbejder på  

 områder af et skib, der ligger under øverste dokkant, er  

 særskilt afskærmning normalt ikke nødvendig.
 Ved arbejder nær dokenderne kan afskærmning  

 dog være påkrævet (f.eks. afskærmning på  

 tværs af dokken). Ved sprøjtemaling væk fra dokenden (ind  

 mod midten af dokken) skulle afskærmning være unødvendig,  

 med mindre vejrforholdene er ugunstige.
 Ved vind på langs af dokken kan afskærmning  

 etableres i luvsiden tæt ved arbejdsstedet.
Ved tør fristråleblæsning yder dokken  

 ikke tilsvarende god beskyttelse mod støvforurening.
Det skyldes, at  

 blæseluften, turbulensforhold og vind gennem dokken fører  

 støvet op fra dokken.
Forurening kan eksempelvis forebygges ved at  

 afspærre fra doksiden ind til skibssiden og/eller på tværs  

 af dokken.
Når der arbejdes på et skib nær ved  

 eller over øverste dokkant, er afskærmning som regel  

 nødvendig for at hindre malingsrester, forbisprøjt og  

 sandblæsningsmateriale i at falde i vandet eller forårsage  

 væsentlige gener.
Det samme er tilfældet, når der arbejdes  

 på et skib, som ligger på bedding.
Afskærmningen er af  

 samme karakter som ved overfladebehandling af et skib langs kaj, dog normalt  

 ikke så omfattende, da malingsrester og sandblæsningsmateriale  

 kan opsamles på dokbunden.
 For så vidt angår særlige  

 arbejdsmiljøregler i forbindelse med afskærmning henvises til  

 side 17.
Sandblæsningsaffaldet skal opsamles og bortskaffes  

 som en særskilt affaldsfraktion med henblik på vurdering af  

 opsamlingseffektiviteten.
Da der er betydeligt bedre mulighed for at opsamle  

 sandblæsningsaffald i dok eller på bedding, bør  

 opsamlingseffektiviteten tilstræbes at være så nær  

 100 % som mulig.
3.4. Rengøring - § 5 § 5 fastslår, at dokke og beddinger skal  

 rengøres omhyggeligt, inden uddokning eller søsætning af  

 et skib.
Sandblæsningsaffald, afblæst maling og  

 begroningsmaterialer fejes op, således at der ikke ligger synlige  

 bunker i dokken eller på beddingen.
Eventuelt oliespild opsamles ved  

 f.eks. udlægning af absorberende materiale og efterfølgende  

 fejning.
Olieholdige klude opsamles.
Affaldshåndteringen og affaldsbortskaffelsen skal  

 ske efter gældende regler.
Affaldet skal efter opsamling opbevares  

 på en sådan måde, at materialerne ikke kan tilføres  

 vandmiljøet eller give anledning til væsentlige støvgener  

 ved blæst eller regn.
 Der henvises i øvrigt til bilag-B, afsnit 4.4.
3.5. Spildevandsudledninger - § 6 § 6 bestemmer, at spildevandsudledninger fra de af  

 bekendtgørelsen omfattede virksomheder skal renses for tungmetaller  

 ved anvendelse af den bedste tilgængelige teknologi, som er teknisk  

 gennemførlig og økonomisk opnåelig for den  

 pågældende virksomhedstype.
 Yderligere krav vil kunne stilles i medfør af  

 recipientkvalitetsplanlægningen.
 Kravet i § 6, stk. 1 er ensbetydende med, at der fra 1.  

 juli 1991 ikke må meddeles udledningstilladelse til nye virksomheder  

 omfattet af bekendtgørelsen, medmindre der foretages rensning af  

 spildevandet for tungmetaller.
I § 6, stk. 3 defineres spildevand som Det forudsættes, at såvel udvendig som  

 indendørs overfladebehandling af skibe på vandet ikke giver  

 anledning til udledning af forurenet spildevand til havet eller et andet  

 vandområde.
Opmærksomheden skal især rettes mod  

 overfladevand fra dæk og overbygninger.
Det må således  

 sikres, at brugt blæsemiddel, afblæst maling m.v. opsamles og  

 opbevares på en sådan måde, at affaldet ikke skylles i  

 vandet ved nedbør.
Regnvand fra det egentlige værftsareal er ikke  

 omfattet af bekendtgørelsen.
Havnevand, der strømmer hen over  

 dokbunden eller ind over beddingen, betragtes heller ikke som spildevand, da  

 arbejdspladsen forudsættes at være forsvarligt rengjort for  

 affald og spild inden uddokning, jf. bekendtgørelsens § 5.
Det er ikke nødvendigt at opsamle regnvand med  

 henblik på rensning for tungmetaller i perioder, hvor dokken eller  

 beddingen ikke er i brug.
Rensning er heller ikke påkrævet, hvis  

 aktiviteterne i dokken eller på beddingen falder udenfor de former for  

 overfladebehandling, som er omfattet af bekendtgørelsen.
Vand fra højtryksspuling, våd  

 fristråleblæsning samt rengørings- og overfladevand fra  

 dokke og beddinger er at betragte som industrielt spildevand i lighed med  

 forurenet spildevand fra andre virksomheder.
Værftsindustrien skal  

 derfor have tilladelse til udledning af spildevand efter  

 miljøbeskyttelseslovens kapitel 4 eller kapitel 5 afhængig af,  

 om spildevandet afledes til offentligt kloaksystem eller tilføres  

 direkte til et vandområde.
 Bekendtgørelsen omfatter kun udledninger af  

 spildevand til vandløb, søer eller havet, hvor  

 udledningstilladelsen meddeles af amtsrådet.
Afledes spildevandet derimod til det offentlige  

 kloaksystem, skal der foreligge en tilslutningstilladelse fra  

 kommunalbestyrelsen.
I tilladelsen fastsættes de nærmere  

 vilkår for afledning af spildevandet.
Vilkårene fastsættes  

 under hensyntagen til driften af det kommunale renseanlæg, herunder  

 kommunens ansvar for at udlederkravene for renseanlægget  

 overholdes.
3.5.1. Vejledende grænseværdier for  

 udledning af spildevand Ud fra et principielt ønske om at begrænse  

 udledningen af tungmetaller samt en vurdering af de tekniske muligheder for  

 rensning af spildevandet og de hermed forbundne økonomiske  

 konsekvenser er der fastsat følgende vejledende  

 grænseværdier for koncentrationen af forskellige tungmetaller i  

 spildevandet:
Vejledende grænseværdi i mg/l Bly Pb 0,2 Cadmium Cd 0,02 Chrom Cr 1 Kobber Cu 1 Nikkel Ni 1 Uorganisk tin Sn 0,1 Organotin Sn 0,02 Zink Zn 1 Det totale indhold af ovenstående tungmetaller i  

 spildevandet bør ikke overstige 4 mg/l.
 Den rutinemæssige egenkontrol kan normalt  

 indskrænkes til kun at inkludere målinger af spildevandets  

 indhold af bly, chrom, kobber, organisk- og uorganisk tin samt zink.
 De vejledende grænseværdier er opstillet under  

 forudsætning af, at der kun lejlighedsvis udledes tungmetalholdigt  

 spildevand (jf. bilag-B afsnit 3.1), og at udledningen sker til  

 områder, der i planlægningen for vandområdernes kvalitet er  

 lokaliseret med lempede målsætninger som  

 "Spildevandsnærområde" eller "Skibsfart".
Ved større udledninger og ved udledninger til  

 vandområder, hvor der udledes de samme stoffer fra andre kilder,  

 bør udlederkravene fastsættes på grundlag af den samlede  

 udledte stofmængde samt udstrækningen af det påvirkede  

 område.
Denne fremgangsmåde bør også anvendes,  

 når udledningen sker til sårbare vandområder i henhold til  

 planlægningen for vandområdernes kvalitet.
Vurderingerne  

 bør i disse situationer foretages på basis af  

 Miljøstyrelsens vejledning nr. 2/1983: "Vejledning i  

 recipientkvalitetsplanlægning - Del II Kystvande." I denne forbindelse  

 bør det overvejes, om udlederkravene kan fastsættes i  

 overensstemmelse med de vejledende grænseværdier i  

 Miljøstyrelsens vejledning nr. 6/1974: "Spildevand".
Det pointeres, at kravværdierne for udledning af  

 spildevand fra det enkelte værft fastsættes af amtsrådet  

 efter en individuel vurdering.
De konkrete udledningskrav bør  

 fastsættes under hensyn til den samlede mængde af tungmetaller,  

 til lokale opblandings- og fortyndingsforhold samt til vandområdets  

 egenart og kvalitetsmålsætning.
 Det bemærkes, at der i spildevandstilladelser kan  

 stilles udlederkrav for andre stoffer end nævnt i ovenstående  

 tabel, hvis der er behov herfor (f.eks. krav om installering af  

 olieudskiller).
3.5.2. Rensningsmetoder Det er i første omgang op til værftet at tage  

 stilling til, hvilken rensningsmetode man foretrækker.
I  

 ansøgningen om tilladelse til udledning af spildevand skal der  

 redegøres for, at den valgte rensningsmetode er udtryk for bedste,  

 tilgængelige teknik.
Rensningseffektiviteten skal endvidere  

 dokumenteres.
 I bilag-B, afsnit 4.3.1 er beskrevet en kemisk  

 fældningsproces, hvormed det er dokumenteret, at koncentrationerne af  

 tungmetaller i det udledte spildevand vil kunne bringes ned under de  

 vejledende grænseværdier.
3.6. Fornyelse af udledningstilladelser - § 7 § 7 bestemmer, at eksisterende virksomheder, der er  

 omfattet af § 1 nr. 1) og 2), af sig selv og uden forudgående  

 påbud herom fra amtsrådets side senest den 1. januar 1992 skal  

 indgive ansøgning om tilladelse til fortsat udledning af  

 spildevand.
 Ansøgningen skal baseres på et projekt for  

 anvendelse af bedste, tilgængelige teknologi i overensstemmelse med  

 bekendtgørelsens § 6.
 Ifølge § 7, stk. 1 omfatter bekendtgørelsen  

 såvel udledninger fra eksisterende virksomheder, hvortil der er meddelt  

 spildevandstilladelse før bekendtgørelsens ikrafttræden  

 den 1. juli 1991, som udledninger fra eksisterende virksomheder, hvortil der  

 ikke er meddelt spildevandstilladelse.
 Pligten til at indgive ansøgning efter  

 bekendtgørelsens § 7 gælder uden videre for virksomheder,  

 hvortil der er meddelt udledningstilladelse med hjemmel i  

 miljøbeskyttelseslovens § 18, og hvortil der derfor ikke er knyttet en  

 retsbeskyttelse (8-års reglen, jf. nedenfor), samt for virksomheder med  

 særskilt udledning, hvortil der hverken i medfør af lovens  

 kapitel 4 eller 5 er meddelt udledningstilladelse.
Virksomheder, der allerede som led i en kapitel  

 5-godkendelse har en spildevandstilladelse, jf.  

 miljøbeskyttelseslovens § 41, stk. 3, skal derimod ikke i alle  

 tilfælde indsende ny ansøgning.
Forudsætningen for, at  

 sådanne udledningstilladelser skal tages op til fornyet behandling  

 efter bekendtgørelsen, er, at den i lovens § 44, stk. 4-6 nævnte  

 retsbeskyttelse på 8 år er udløbet, medmindre  

 retsbeskyttelsen af andre grunde gennembrydes f.eks. på grund af  

 recipientkvalitetsplanlægningen for et område.
Hvis dette ikke er  

 tilfældet, må amtsrådet først tage tilladelsen op  

 til fornyet behandling, når retsbeskyttelsen udløber med henblik  

 på at gennemføre kravet i bekendtgørelsens § 6.
 På baggrund af de indkomne ansøgninger  

 meddeler amtsrådet efter en konkret sagsbehandling afgørelse om  

 tilladelse til fortsat udledning i overensstemmelse med kravet i § 6.  

 Afgørelsen skal ifølge § 7, stk. 3 træffes inden den 1.  

 juli 1992.
 Der gøres opmærksom på, at tidsfristen  

 for gennemførelse af de fornødne renseforanstaltninger  

 afhænger af de konkrete forhold i den enkelte sag.
3.7. Tilsyn - § 8 § 8 fastsætter, at tilsynet med  

 bekendtgørelsen følger bestemmelserne i  

 miljøbeskyttelseslovens kapitel 7, jf. §§ 48-51.
 Det fremgår af den hidtil gældende  

 miljøbeskyttelseslov (lovbekendtgørelse nr. 68 af 24. januar  

 1989), at virksomheder, der foretager overfladebehandling af skibe af  

 stål eller metal - hvad enten arbejdet udføres på land, i  

 dokke/beddinger eller på vandet - er omfattet af punkterne A.3 og A.4  

 på listen over virksomheder, anlæg og indretninger, som er  

 omfattet af godkendelsespligten i lovens kapitel 5.
 Godkendelsespligten påhviler den virksomhed,  

 institution el.lign., som er indehaver af eller har det daglige ansvar for  

 den pågældende arbejdsplads (bedding, dok, værft). Det  

 påhviler endvidere ejer/ansvarshavende at sikre, at alle, der arbejder  

 på den pågældende arbejdsplads, har kendskab til  

 vilkårene for godkendelsen.
 Godkendelseskompetencen og tilsynsforpligtelsen  

 påhviler kommunalbestyrelsen, medmindre virksomheden udleder spildevand  

 direkte til vandmiljøet (særskilt udledning). I så fald  

 har amtsrådet tilsyns- og godkendelseskompetencen.
Virksomheder, der foretager overfladebehandling af  

 træskibe og plastbåde m.v., er ikke omfattet af listen over  

 godkendelsespligtige virksomheder, og reguleres som sådan efter  

 reglement om miljøbeskyttelse i det omfang arbejdet udføres  

 erhvervsmæssigt.
Efter reglementets kapitel 11.1 og 11.3 kan  

 kommunalbestyrelsen meddele påbud og forbud med henblik på at  

 begrænse forureningen.
 Såfremt overfladebehandling af træskibe og  

 plastbåde medfører særskilt udledning af spildevand, skal  

 udledningen godkendes af amtsrådet, jf. miljøbeskyttelseslovens  

 § 18. Det påhviler dog kommunalbestyrelsen at føre tilsyn med  

 sådanne udledninger, jf. lovens § 48, stk. 1.
Det bemærkes, at der i forbindelse med den vedtagne  

 ændring af miljøbeskyttelsesloven (lov nr. 358 af 6. juni 1991)  

 vil kunne forekomme ændringer i godkendelsespligten i forbindelse med  

 revisionen af listen over særligt forurenende virksomheder med deraf  

 følgende konsekvenser for tilsynet.
Det er imidlertid ikke muligt  

 på nuværende tidspunkt at redegøre herfor, da listen over  

 godkendelsespligtige virksomheder endnu ikke foreligger officielt.
 Ifølge § 3, stk. 2 er tilsynet med overholdelsen af  

 forbudet i § 3, stk. 1 (med hjemmel i lovens § 48, stk. 2) af praktiske  

 grunde overført til amtsrådet, som er recipientmyndighed.
 Tilsynet med overholdelsen af bekendtgørelsens § 4  

 påhviler amtsrådet eller kommunalbestyrelsen afhængig af,  

 om virksomheden har særskilt udledning eller ej, jf.  

 ovenstående.
Virksomheder med særskilt udledning skal som ovenfor  

 nævnt have tilladelse hertil efter miljøbeskyttelseslovens  

 kapitel 4. Tilsynet med udledningstilladelsens overholdelse påhviler  

 amtsrådet, i det omfang virksomheden er godkendelsespligtig.
I modsat  

 fald er det fremdeles kommunalbestyrelsen, der er tilsynsmyndighed med hensyn  

 til virksomheden herunder med overholdelsen af udledningstilladelsen.
3.8. Klage - § 9 § 9 bestemmer, at tilsynsmyndighedens afgørelser  

 efter bekendtgørelsen kan påklages til højere  

 administrativ myndighed i overensstemmelse med reglerne i  

 miljøbeskyttelseslovens kapitel 10 og 11. Dette indebærer, at  

 tilsynsmyndighedens afgørelser efter §§ 3, 4 og 5 vil kunne  

 påklages til Miljøstyrelsen, jf. miljøbeskyttelseslovens  

 § 70. Miljøstyrelsens afgørelser i disse sager vil derimod ikke  

 kunne påklages til Miljøankenævnet, jf. lovens § 76.
 Da de afgørelser, der træffes efter  

 bekendtgørelsens § 6 og 7 er udledningstilladelser efter  

 miljøbeskyttelsesloven, indebærer dette, at afgørelser i  

 disse sager truffet af Miljøstyrelsen kan påklages til  

 Miljøankenævnet i medfør af lovens § 76.
Efter 1. januar 1992 er reglerne om klageadgang til  

 Miljøankenævnet ændret, således at klager over  

 Miljøstyrelsens afgørelser kun i begrænset omfang kan  

 påklages til Miljøankenævnet  

 (Miljøklagenævnet). Nævnets kompetence omfatter herefter  

 primært større eller principielle afgørelser  

 vedrørende listevirksomheder samt væsentlige  

 spildevandsudledninger.
Miljøklagenævnet afgør selv, om  

 en klage vedrører en afgørelse, der er omfattet af  

 nævnets kompetence.
Dette indebærer, at nævnet selv  

 afgør om Miljøstyrelsens afgørelser om  

 udledningstilladelse skal betragtes som større eller principiel.
 Ændringen i klageadgangen har ingen betydning for  

 tilsynsmyndighedens afgørelser efter bekendtgørelsens §§ 3, 4  

 og 5, som derfor efter 1. januar 1992 fortsat kun kan påklages til  

 Miljøstyrelsen.
Bilag A Bekendtgørelse om overfladebehandling  

 af skibe I medfør af § 6, § 43, § 48, stk. 2 og § 83, stk.  

 3, i lov om miljøbeskyttelse, jf. lovbekendtgørelse nr. 68 af  

 24. januar 1989, fastsættes:
Kapitel 1 Område § 1. Denne bekendtgørelse omfatter § 2. Ved overfladebehandling forstås i denne  

 bekendtgørelse følgende former for behandling af et skibs  

 udvendige overflader: Højtryksspuling med eller uden tilsætning  

 af blæsemiddel med henblik på fjernelse af gammel maling,  

 sandblæsning med eller uden vandtilsætning samt metallisering og  

 sprøjtemaling.
Kapitel 2 Skibe på vandet uden for  

 værftsområder § 3. Udvendig overfladebehandling af skibe  

 beliggende på vandet uden for værftsområder er forbudt.
 Stk. 2. Amtsrådet fører tilsyn med  

 overholdelsen af forbudet i stk. 1.
Kapitel 3 Skibe i dokke, på beddinger eller inden for  

 værftsområder § 4. Fra 1. oktober 1991 skal der ved  

 overfladebehandling af skibe i dokke, på beddinger eller inden for  

 værftsområder foretages effektiv forebyggelse, herunder  

 nødvendig afskærmning i forbindelse med arbejdets  

 udførelse, imod væsentlig forurening.
 Stk. 2. Tilsynsmyndigheden meddeler påbud  

 eller forbud, såfremt de i stk. 1 nævnte foranstaltninger ikke  

 findes tilstrækkelige.
 § 5. Inden uddokning eller søsætning  

 af et skib skal dokken/beddingen rengøres for materialer eller  

 stoffer, som kan forurene vandmiljøet, herunder brugt  

 blæsemiddel, afblæst maling, spild, olieholdige klude m.v.  

 Materialerne skal håndteres og bortskaffes, herunder efter de til  

 enhver tid gældende regler for håndtering og bortskaffelse af  

 kemikalieaffald, således at der ikke opstår fare for, at de  

 tilføres vandmiljøet.
 Stk. 2. Tilsynsmyndigheden meddeler påbud  

 eller forbud, såfremt kravene i stk. 1 ikke overholdes.
Kapitel 4 Særskilt udledning af spildevand § 6. Medmindre der stilles strengere krav i  

 planlægningen af kvaliteten af vandområderne, skal udledninger,  

 der er omfattet af denne bekendtgørelse, renses for tungmetaller ved  

 anvendelse af bedste, tilgængelige teknologi.
 Stk. 2. Ved bedste, tilgængelige teknologi  

 forstås den teknologi, som er teknisk gennemførlig og  

 økonomisk opnåelig for den pågældende  

 virksomhedstype.
 Stk. 3. Ved spildevand forstås i denne  

 bekendtgørelse vand fra våd fristråleblæsning og  

 højtryksspuling, regnvand fra dokke og beddinger samt vand fra  

 rengøring af dokke og beddinger.
 § 7. For eksisterende udledninger skal der indgives  

 ansøgning om tilladelse til udledning af spildevand.
Stk. 2. Ansøgningen skal indgives til  

 amtsrådet.
Ansøgningen skal være amtsrådet i  

 hænde senest den 1. januar 1992.
 Stk. 3. Amtsrådet træffer inden 1. juli  

 1992 afgørelse om tilladelse til udledning i overensstemmelse med  

 bestemmelsen i § 6.
Kapitel 5 Tilsyn § 8. For tilsynet gælder bestemmelserne i  

 miljøbeskyttelseslovens kapitel 7, jf. §§ 48-51.
Kapitel 6 Afgørelser og klage § 9. For tilsynsmyndighedens afgørelser  

 efter denne bekendtgørelse gælder reglerne i  

 miljøbeskyttelseslovens kapitel 10 og 11.
Kapitel 7 Straffe- og ikrafttrædelsesbestemmelser § 10. Medmindre højere straf er forskyldt  

 efter den øvrige lovgivning, straffes med bøde den, der Stk. 2. Straffen kan stige til hæfte eller  

 fængsel i overensstemmelse med miljøbeskyttelseslovens § 83,  

 stk. 2, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er voldt skade på  

 miljøet eller fremkaldt fare derfor eller opnået eller tilsigtet  

 en økonomisk fordel for den pågældende selv eller andre,  

 herunder ved besparelser.
 Stk. 3. Begås en af de i stk. 1 og 2  

 nævnte overtrædelser af et aktieselskab, anpartsselskab,  

 andelsselskab eller lignende, kan der pålægges selskabet som  

 sådant bødeansvar.
 Stk. 4. Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale  

 fællesskab bødeansvar.
 § 11. Denne bekendtgørelse træder i  

 kraft den 1. juli 1991.
Bilag B Dette bilag indeholder en beskrivelse af de  

 overfladebehandlingsprocesser, der finder sted på forskellige  

 værfter, samt en redegørelse for den hertil knyttede  

 forurening.
På værfter foregår overfladebehandlingen  

 dels på land med skibet fri af vandet, dels ved værftets kaj med  

 skibet beliggende på vandet.
Overfladebehandlingen udføres ofte  

 som entreprenørarbejde.
Flertallet af de danske værfter er organiseret i to  

 foreninger nemlig Skibsværftsforeningen og Skibs- og  

 Bådebyggeriernes Arbejdsgiverforening.
Skibsværftsforeningen har  

 8 store skibsværfter som medlemmer, hvoraf de fleste ved siden af  

 nybyggeri udfører reparationsarbejde.
Skibs- og Bådebyggeriernes  

 Arbejdsgiverforening har 114 medlemmer, som dækker alle aktiviteter  

 inden for skibsbyggeri og reparation af mindre skibe.
 Det skal i parentes nævnes, at der foruden  

 værftsarbejde på fiskeri- og handelsflådens skibe  

 udføres omfattende overfladebehandling af mindre lystbåde ved  

 sejlklubber og i lystbådehavne.
Oplysningerne i dette bilag om forbrug af råvarer og  

 hjælpestoffer er forbundet med betydelig usikkerhed.
Mere  

 nøjagtige oplysninger vil blive bragt for dagen i løbet af de  

 næste 2 år ved hjælp af miljøjournal-systemet.
B.1. Anlægsbeskrivelse Fra den 1. juli 1991 er der indført restriktioner  

 for udvendig overfladebehandling af skibe, som ligger på vandet, jf.  

 bekendtgørelsens § 3 og § 4. Udvendig overfladebehandling af skibe er  

 således forbudt udenfor værftsområder.1) 1) forudsat skib og overfladebehandling er af en  

 type, som er omfattet af bekendtgørelsen Det er fortsat tilladt at foretage udvendig  

 overfladebehandling af nybygninger, mens skibet ligger på vandet langs  

 med værftets kaj.
Baggrunden herfor er at give værfterne mulighed  

 for at foretage en afsluttende behandling, efter at skibet er uddokket.
Ved  

 afvikling af store ordrer kan det være nødvendigt at  

 frigøre dokken, så snart bundbehandlingen er overstået.  

 Overfladebehandling af skibe på vandet kræver dog særlig  

 beskyttelse mod forurening.
 I praksis omfatter overfladebehandling af skibe beliggende  

 på vandet let sandblæsning og sprøjtemaling.
B.1.1. Tørdok En tørdok er en fordybning i jorden med faste sider  

 og bund.
Dokken adskilles fra det tilstødende vandområde med en  

 port, der kan åbnes og lukkes.
Skibet, der skal dokkes, sejles ind i  

 den vandfyldte dok.
Dokken lukkes, hvorefter havvandet pumpes ud.
B.1.2. Flydedok En flydedok er en flydende ponton med opbygning i siderne,  

 men normalt åben i begge ender.
Pontonen er opdelt i en række  

 vandtætte rum (delpontoner). Ved dokning fyldes delpontonerne med vand,  

 hvilket får dokken til at synke.
Skibet sejles derpå ind i dokken  

 og afstives mod dokkens sider, hvorefter delpontonerne tømmes for  

 vand.
Opdriften bevirker, at dokbunden hæves til et ønsket  

 niveau over vandstanden uden for dokken.
Under hævningsforløbet  

 opklodses skibet i dokken.
B.1.3. Bedding En bedding er en rampe, der går fra land ned i  

 vandet.
Skibet, som skal behandles på en bedding, trækkes op af  

 vandet rent mekanisk.
Beddingen kan være en fast rampe (fast grund) i  

 hele sin længde, eller den kan være bygget op over vandoverfladen  

 over en dellængde.
B.1.4. Lukkede anlæg Ved nybygning foregår visse  

 overfladebehandlingsprocesser indendørs.
Indtil videre drejer det sig  

 dog kun om behandling af skibssektioner/skibsplader.
I de senere år er der i forbindelse med reparation  

 af skibe set eksempler på opførelse af lukkede anlæg, som  

 er i stand til at rumme et helt skib.
Af de anlæg, der kendes i dag, er  

 den ene type en overdækket flydedok.
Den anden type er en lukket hal  

 på land, analog til en gængs fabrikshal, hvor skibe på op  

 til ca. 500 t bringes ind i hallen på et luftpude-arrangement.  

 Højtryksspulingen foretages dog udendørs.
Indendørs overfladebehandling giver en  

 driftsmæssig fordel, idet arbejdet kan udføres uafhængigt  

 af vejrliget, og burde også resultere i en kvalitetsforbedring af det  

 færdige arbejde.
Det er tillige en miljømæssig gevinst, da  

 emissionerne til omgivelserne kan kontrolleres på normal  

 måde.
B.2. Beskrivelse af  

 overfladebehandlingsprocesser Den udvendige overfladebehandling af skibe består af  

 en forbehandling efterfulgt af en påføring af ét eller  

 flere lag zink (metallisering) og/eller maling.
Hensigten med overfladebehandlingen er først og  

 fremmest at opnå beskyttelse mod nedbrydning af byggematerialet -  

 stål mod korrosion, træ mod råd osv. - og at modvirke marin  

 begroning på skibsflader under vandlinjen.
Begroning (alger, muslinger  

 m.v.) øger skibets friktion i vandet og bevirker derved et  

 større energiforbrug.
Over vandlinjen tjener overfladebehandlingen  

 desuden et æstetisk formål.
 Forbehandlingen og det valgte malingssystem afhænger  

 af skibets byggemateriale, det eksisterende malingssystem på skibet og  

 den ønskede levetid/beskyttelsesværdi af den nye  

 overfladebelægning.
Ved nybygning af et større stålskib opbygges  

 de enkelte sektioner indendørs i en hal ved sammensvejsning af  

 stålplader.
Værftet modtager sædvanligvis  

 stålpladerne påført en grundmaling (shopprimer), der skal  

 beskytte stålet i byggeperioden.
Under den videre skibsbygning  

 udendørs foretages sandblæsning af svejsesømme og af  

 eventuelle rustangreb inden påføring af den egentlige  

 overfladebelægning.
Forud for påføring af avancerede  

 malingstyper sandblæses tillige skroget.
På nybygninger foretages  

 normalt ikke metallisering inden opbygning af malingslagene.
 Ved genopbygning af en udtjent belægning  

 kræves en mere omfattende forbehandling end ved nybygninger, med mindre  

 der kun er tale om lokale reparationer eller den løbende  

 vedligeholdelse, som udføres af skibets besætning.
B.2.1. Forbehandling Forbehandlingen, som har til formål at fjerne salte,  

 olie og fedt, rust samt eventuelt gamle malingslag, udføres typisk ved  

 én eller flere af følgende processer:
B.2.1.1. Højtryksspuling I forbindelse med højtryksspuling skelnes mellem  

 forskellige metoder afhængig af spuletrykket:
Højtryksafvaskning (med et tryk på få bar) Her er formålet at vaske salte af overfladen, inden  

 der eventuelt fortsættes med anden forbehandling.
Denne form for  

 højtryksspuling er ikke omfattet af bekendtgørelsen, idet det  

 forudsættes, at metoden ikke fjerner løstsiddende maling.
Højtryksafrensning (tryk ca. 150-400 bar) Denne metode har til formål - foruden almindelig  

 afvaskning - at fjerne begroning og gammel, løstsiddende maling  

 på såvel bund- som fribordsarealer.
Vandforbruget er typisk 5-10  

 l/m2 overflade.
Kapaciteten af en højtryksspuler er  

 sædvanligvis 8-18 l/min.
 Tilsættes blæsemiddel til spulevandet  

 øges rensehastigheden væsentligt.
Højtryksblæsning (tryk ca. 400-3000 bar) Denne metode er et alternativ til diverse  

 sandblæsningsmetoder (med eller uden tilsætning af vand), men er  

 hidtil ikke anvendt meget i praksis af tekniske og økonomiske  

 grunde.
B.2.1.2. Sandblæsning (våd eller  

 tør) Sandblæsning er en fællesbetegnelse for  

 mekanisk afrensning ved bombardement af en overflade med granuleret materiale  

 (blæsemiddel). Anvendes trykluft som drivmiddel tales om tør  

 fristråleblæsning.
Tilføres vand til blandingen af  

 blæsemiddel og luft taler man om våd  

 fristråleblæsning.
Hvis den tilførte vandmængde er  

 meget beskeden (0,2-0,3 l/min) bruges betegnelsen fugt  

 fristråleblæsning.
Såvel tør- som våd blæsning  

 udføres normalt ved et lufttryk på ca. 7 bar.
Forbruget af  

 blæsemiddel ligger ved begge metoder på ca. 25-50  

 kg/m2 overflade.
Pr. time er forbruget typisk 0,5-1 t.
Sandblæsning ved lavere lufttryk (2-3 bar) med et  

 finkornet blæsemiddel betegnes sandsvirpning.
Forbruget af  

 blæsemiddel er i dette tilfælde ca. 5 kg/m2  

 overflade.
En speciel form for tør sandblæsning er  

 vacuumblæsning (også betegnet fristråleblæsning med  

 tilbagesug). Sanddysen på et almindeligt fristråleanlæg er  

 her indbygget i en kappe, der rummer blæsestrålen og  

 anslagsområdet.
Ved hjælp af et kraftigt sug i kappen kan  

 blæsemiddel, afrenset maling og støv suges tilbage fra  

 blæsestedet til opsamlingstromler.
Blæsemidler De mest anvendte blæsemiddeltyper til  

 udendørs blæserensning er kobberslagge (jernsilikat), kulslagge  

 (aluminiumsilikat) og kvartssand, der alle er  

 éngangsblæsemidler.
På værfterne anvendes i dag  

 næsten udelukkende slaggeprodukter.
Ifølge tyske normer må det totale indhold af  

 cancerogene metaller ikke overstige 0,2 vægt %, mens det totale indhold  

 af cancerogene og toxiske metaller ikke må overstige 2 vægt %.  

 For de enkelte metaller, hvad enten det er cancerogent eller toxisk, må  

 indholdet ikke overstige 0,1 vægt %. Disse værdier bør  

 ligeledes overholdes for de slaggeprodukter, der er tilgængelige  

 på det danske marked.
På Arbejdstilsynets og  

 Miljøstyrelsens fælles liste over stoffer, som anses for at  

 være kræftfremkaldende, er optaget følgende metaller:  

 arsen og uorganiske arsenforbindelser, beryllium og berylliumforbindelser,  

 blychromat, visse cadmiumforbindelser, calciumchromat, nikkelstøv og  

 visse nikkelforbindelser, strontiumchromat samt zinkchromat.
Til de toxiske  

 metaller henregnes bl.a. forbindelser af antimon, bly, chrom, cadmium,  

 kobber, tin og zink, jf. i øvrigt tabel 3 i Miljøstyrelsens  

 vejledning nr. 6/1990 om begrænsning af luftforurening fra  

 virksomheder.
 Til udendørs blæserensning kan i  

 særlige tilfælde anvendes genanvendelige blæsemidler som  

 f.eks. korund (aluminiumoxid) til vacuumblæsning og stålshot i  

 mobile slyngrenseanlæg (eventuelt i mobile  

 fristråleanlæg).
 Stålgrit bruges, så vidt det kan lade sig  

 gøre, til fristråleblæsning af skibe indendørs.
B.2.1.3. Slyngrensning Slyngrensning finder udstrakt industriel anvendelse  

 indendørs i lukkede anlæg.
Der bruges udelukkende genanvendelige  

 blæsemidler, fortrinsvis relativt blødt stålshot.
Til udendørs, helt plane konstruktioner som f.eks.  

 skibsdæk findes mobile slyngrenseanlæg, som kan være  

 håndtrukne eller motortrukne til større arealer.
Anlæggene  

 er ofte forsynet med en separat luftbehandlingsenhed til rensning af de  

 luftmængder, der medgår til at holde blæsestedet fri for  

 støv, og til regenerering af brugt blæsemiddel.
B.2.2. Hovedbehandling Påføring af maling foretages med pensel,  

 rulle, lavtrykssprøjte eller højtrykssprøjte.
Ved  

 behandling af større skibsoverflader anvendes næsten udelukkende  

 højtrykssprøjte også kaldet luftløs  

 sprøjte.
Luftløst sprøjteudstyr virker ved, at  

 malingen presses gennem en smal dyse ved højt tryk (75-300 bar) og  

 derved forstøves.
Ved højt tryk kan malingen  

 påføres uden forudgående fortynding.
 Ydelsen af en sprøjtepistol er ca. 2,5 l/min, dog  

 lidt lavere end 2 l/min for antifouling malinger.
De anvendte malingstyper afhænger af hvilke dele af  

 skibet, der skal behandles; om det drejer sig om bund og sider under  

 vandlinjen, sider over vandlinjen, overbygninger m.v.
Skibet  

 påføres sædvanligvis 3-5 lag maling.
Bundarealer Inderst findes korrosionsbeskyttende malingslag,  

 udenpå hvilke lægges begroningshindrende malingslag  

 (benævnt antifouling maling).
Arealer over vand Udenpå korrosionsbeskyttende malingslag lægges  

 lag, som tjener et æstetisk formål.
B.2.2.1. Malingstyper Malingstyperne er traditionelle i den forstand, at de  

 indeholder pigmenter, nogle bindemidler og organiske opløsningsmidler.  

 Nogle malingstyper indeholder tungmetaller, der fungerer som pigment eller  

 biocid (aktivt stof). Tungmetallerne er især bly, kobber, nikkel, tin  

 (herunder forskellige organotin-forbindelser), zink og chrom.
Kobber og  

 organotin anvendes som bioaktive stoffer i antifouling malingerne.
De aktive  

 stoffer afgives løbende til vandet for at hæmme begroning af  

 skibsbunden.
 Der skelnes mellem 3 typer af antifouling maling:
Den opløselige matrix har efterhånden kun  

 historisk betydning.
Den uopløselige matrix fungerer ved en langsom  

 afgivelse af metalforbindelser.
Bindemidlet er uopløseligt i vand og  

 står tilbage som et porøst lag.
Ved den selvpolerende type  

 fornys den aktive overflade successivt som følge af skibsskrogets  

 bevægelse gennem vandet kombineret med bindemidlets svage  

 opløselighed i vand.
De selvpolerende malinger bliver anvendt mere og  

 mere.
En selvpolerende antifouling maling indeholder karakteristisk 20 %  

 kobber, 15 % zink og 5 % tin (heraf 2 % organiske tinforbindelser). Hertil  

 kommer varierende indhold af chromater og bly.
Andre tungmetaller forekommer  

 kun i spormængder.
 I de bundsystemer, der typisk specificeres til  

 fiskefartøjer og coastere, består de korrosionsbeskyttende  

 malingslag af bitumen/aluminium (under et lag "blød" antifouling),  

 klorkautsjuk/aluminium (under et lag "hård" antifouling) eller  

 tjæreepoxy (under et lag selvpolerende antifouling med  

 vinyl-tjære som mellemlag).
 Topsidesystemer fås i udgaver med eller uden  

 blychromat svarende til forskellige kulører af emaljen.
 Blymønje maling anvendes stadig til pletning.  

 Blyindholdet ligger ofte på ca. 40 %.
På danske værfter foretages reparationer af  

 udenlandske skibe, hvor sammensætningen af den siddende maling ofte er  

 ukendt.
Ved højtryksspuling og afrensning med blæsemiddel kan  

 tungmetalindholdet i spildevand, i brugt blæsemiddel og i  

 luftbåren støv derfor være anderledes end i de nye  

 malingstyper, som efterfølgende skal påføres.
Som opløsningsmiddel anvendes mineralsk terpentin  

 og xylen.
Andre opløsningsmidler (aromatiske kulbrinter, n- og  

 isobutylacetat, ethylglycolacetat, n- og isobutanol, diiso- og  

 methylisobutylketon) forekommer i mindre udbredt grad.
Leverandørbrugsanvisninger, som skal udarbejdes for  

 alle farlige malingsprodukter, indeholder oplysninger om produkternes indhold  

 af tungmetaller og opløsningsmidler.
Hvis disse oplysninger ikke er  

 tilstrækkelige, må man kontakte leverandøren.
 Forbrug af maling og fortynder ved behandling af et  

 skib:
 Maling:
For total overfladebelægning på et  

 stålskib: 0,3-0,8 l/m2 Tørstofindhold: 40-55 vol. % Lagtykkelse:
Bund: 350-500 m  

 m (tør maling) heraf 100-250 m  

 m antifouling Sider: 150-350 m  

 m (tør maling) Indvendigt: 150-350 m  

 m (tør maling) Fortynder:
Forbrug: < 15 vol. % (ud over  

 opløsningsmiddelindhold i maling) B.2.2.2. Metallisering Metallisering med zink eller zinklegeringer er et  

 alternativ til korrosionsbeskyttende maling på overflader af  

 stålskibe over vandlinjen, traditionelt i forbindelse med  

 vedligeholdelse af fiskefartøjer.
 Metalliseringen skal foretages umiddelbart efter  

 tør sandblæsning for at undgå forurening og oxidering af  

 overfladen.
Zinklaget påføres med trykluftdrevet  

 sprøjtepistol, hvori zinktråd smeltes af en gasflamme eller i en  

 lysbue.
Sprøjtepistolen holdes i en afstand på 10-30 cm fra  

 overfladen.
Tråden består af ren zink eller en legering af  

 zink og aluminium (85 % Zn og 15 % Al). Normalt påføres  

 overfladen en lagtykkelse på 60-75 m  

 m - i visse tilfælde dog op til 200 m  

 m.
Dette svarer til ca. 425-550 g zink pr. m2 overflade (i de  

 særlige tilfælde op til ca. 1425 g).
Ved en lagtykkelse på 60 m  

 m kan behandles ca. 30 m2 overflade pr. time med en  

 gasflammepistol.
En lysbuepistol har ca. 50 % større kapacitet.
B.3. Forbrug af råvarer og  

 hjælpestoffer B.3.1. Vand Vandforbruget til højtryksspuling afhænger  

 udover det spulede areal af arbejdsforholdene, herunder spuletrykket.
 Ved højtryksspuling af bunden på mindre skibe  

 (nogle hundrede tons) udgør vandforbruget typisk 3-5 m3.  

 Ved afspuling af et stort tankskib er registreret et samlet vandforbrug  

 på 17 m3 .
 Et stort dansk skibsværft har opgjort det  

 årlige forbrug af vand til højtryksspuling til 2.400  

 m3. På et mindre bådebyggeri må påregnes  

 et tilsvarende forbrug af spulevand på 100-200  

 m3/år.
 Det anslås, at det samlede forbrug af vand til  

 højtryksspuling er 5.000-10.000 m3 på  

 årsbasis.
 Forbruget af rengøringsvand til afspuling af dokke  

 og beddinger kendes ikke.
B.3.2. Blæsemiddel Det anslås, at det årlige forbrug af  

 kobberslagge er 3.000 m3, mens forbruget af kulslagge  

 skønnes til 6.000 m3 pr. år.
B.3.3. Maling Forbruget til vedligeholdelse af skibe er i 1988 opgjort  

 til ca. 230.000 l bundmaling (antifouling malinger og korrosionsbeskyttende  

 malinger) og ca. 330.000 l af anden maling.
Hvor stor en andel af anden  

 maling, der går til udvendig overfladebehandling, kendes ikke.
B.4. Forurening B.4.1. Støj Bekendtgørelsen om overfladebehandling af skibe  

 indeholder ikke bestemmelser om grænseværdier for  

 støjbelastning og for maksimalværdier af støjniveauet.  

 Den tilladelige støjbelastning afhænger af de omliggende  

 områders beskaffenhed - såvel den faktiske som den planlagte  

 arealanvendelse.
Støjgrænserne, som det enkelte værft skal  

 overholde, fastsættes i konkrete afgørelser efter  

 miljøbeskyttelsesloven med udgangspunkt i vejledning nr. 5/1984:  

 "Ekstern støj fra virksomheder".
Støjbelastningen kan bestemmes enten ved  

 målinger, jf. vejledning nr. 6/1984: "Måling af ekstern  

 støj fra virksomheder", eller ved beregninger efter den fælles  

 nordiske beregningsmetode.
Det vil formentlig være mest  

 hensigtsmæssig at beregne støjbelastningen, fordi  

 baggrundsstøjen fra andre aktiviteter i et havneområde  

 vanskeligt vil kunne udskilles fra støjen fra værftet.
Ved  

 beregning af støjbelastningen er et springende punkt kortlægning  

 af de udendørs aktiviteter og fastlæggelse af deres kildestyrke.  

 Overfladebehandlingen udgør en betydelig del af de udendørs  

 aktiviteter.
De dominerende støjkilder er kompressoranlæg, vand-  

 og blæsemiddelanslag mod skibsoverflader samt mundingsstøj fra  

 sprøjtepistoler og sanddyser.
Måling af kildestyrken for de  

 forskellige overfladebehandlingsprocesser skal udføres under de i  

 praksis forekommende mest støjende driftsforhold.
 Da støjen fra et værft normalt indeholder  

 tydeligt hørbare impulser og/eller tydeligt hørbare toner, vil  

 der sædvanligvis skulle gives et tillæg på 5 dB til den  

 målte eller beregnede støjbelastning.
 Mulighederne for støjdæmpning omfatter  

 støjsvage/støjisolerede kompressorer, opstilling af  

 særlige støjskærme, udnyttelse af eksisterende  

 bygningers/konstruktioners støjafskærmende virkning, afstand til  

 eksisterende nabovirksomheder og beboelser samt begrænsning af tiden  

 for de støjende operationer.
B.4.2. Luftforurening B.4.2.1. Støv Støvfrembringende overfladebehandlingsaktiviteter  

 medfører forekomst i udendørsluften af stoffer, som ved  

 indånding kan have en sundhedsskadelig virkning.
Endvidere kan der  

 forekomme væsentlige støvgener.
Aktiviteterne, der her specielt  

 er tale om, er sprøjtemaling, blæserensning (sandblæsning)  

 og metallisering.
Støvbelastningen i omgivelserne som følge af  

 overfladebehandling af skibe afhænger af støvdannelsen og  

 støvspredningen samt af en række faktorer af lokal karakter,  

 så som afstanden fra dok eller bedding til forureningsfølsomme  

 områder.
Støvdannelsen er en funktion af det anvendte udstyr og  

 arbejdsrutinerne - f.eks. afhænger støvmængden ved  

 sandblæsning af blæsemiddeltypen og selve  

 blæserensningsmetoden.
Støvspredningen er bestemt af  

 vindretningen og vindhastigheden.
Den resulterende støvbelastning  

 afhænger desforuden af bygningsmæssige afskærmninger og de  

 trufne foranstaltninger på arbejdspladsen til dæmpning af  

 støvspredningen til omgivelserne (inddækning med presenning,  

 finmasket net eller vandtæppe).
 Tør- og flydedokke yder i sig selv en god  

 beskyttelse mod spredning af støv, da doksider, og for  

 tørdokkes vedkommende tillige dokender, virker som barrierer i en  

 række arbejdssituationer.
Sundhedsmæssige overvejelser i relation til  

 blæsemiddeltype Blæserensning af de inderste korrosionsbeskyttende  

 malingslag er hidtil udført som fristråleblæsning med  

 naturlige eller syntetiske blæsemidler.
Det sundhedsmæssige  

 aspekt knyttet til luftbåren støv beror på  

 partikelstørrelsen samt indholdet af skadelige stoffer i  

 blæsemidlet og i den afrensede maling.
Tør fristråleblæsning med kvartssand  

 frigiver således respirabelt alfa-kvarts, som anses for at være  

 kræftfremkaldende, og hvortil der desuden er forbundet silikoserisiko.  

 Tør fristråleblæsning med slagger medfører  

 udsendelse af forskellige tungmetaller.
Slaggeprodukterne indeholder  

 varierende mængder af forskellige toxiske og cancerogene metaller.
De  

 største variationer og største mængder af sådanne  

 metaller findes i kobberslagge.
Ved brug dannes stort set samme mængde respirabelt  

 støv, dog har kulslagge den klart stærkeste tendens til dannelse  

 af finstøv under blæsning.
Kobberslagge medfører den  

 laveste støvbelastning i forbindelse med tør  

 fristråleblæsning.
I modsætning til slaggeprodukterne  

 indeholder kvartssand normalt en betydelig mængde respirabelt  

 støv inden blæsning.
Denne mængde burde kunne reduceres  

 ved udvaskning.
De alternative blæsemidlers indhold af diverse  

 betænkelige metaller skal holdes op mod risikoen ved udsættelse  

 for alfa-kvarts.
Den potentielle sundhedsmæssige risiko ved  

 luftbåren støv hidrørende fra blæsemidler kan  

 således ikke fjernes ved substitution af kvartssand med  

 slaggeprodukter.
Dertil skal ved brug af slagger lægges den  

 miljømæssige belastning i form af spredning af tungmetaller i  

 vand (og i jord fra sandblæsningsaffald), jf. afsnit B.4.3.
 Andre alternative blæsemidler end slaggeprodukter  

 så som korund og jernshot/-grit kan sikkert anvendes med et teknisk  

 tilfredsstillende resultat; men sådanne produkter er ret kostbare.
 Fra den afrensede maling kan frigives chromat og bly  

 (f.eks. fra blymønjepigmenteret alkydmaling) og fra antifouling  

 malinger: kobber, zink og tin (herunder organiske tinforbindelser).
Alternative afrensningsmetoder til tør  

 fristråleblæsning Støvbelastningen fra tør  

 fristråleblæsning vokser med dysetrykket.
Støvbelastningen  

 kan elimineres eller i hvert fald reduceres ganske betragteligt ved brug af  

 lukkede systemer, højtryksspuling eller blæsning med en  

 kombination af sand og vand.
Til de lukkede anlægstyper henregnes  

 slyngrenseanlæg, som kan være mobile, og anlæg til  

 vacuumblæsning.
Ingen af de alternative metoder er ud fra en teknisk  

 betragtning fuldt sammenlignelige med tør  

 fristråleblæsning, idet metoderne afviger med hensyn til  

 renseeffektivitet, beskaffenhed af den afrensede overflade (nyrust,  

 slamaflejring) og omfang af oprydningsarbejdet.
Visse af ulemperne kan  

 afhjælpes.
Ved de våde metoder kan tilsætning af inhibitor  

 imødegå dannelsen af nyrust.
Dertil kommer, at  

 højtryksspuling med eller uden tilsætning af blæsemiddel  

 fjerner vandopløselige salte og derved giver overfladen en kemisk  

 renhed.
Anvendelse af vandbaserede blæserensningsmetoder  

 konverterer en luftforurening til en vandforurening og skal derfor ses i  

 sammenhæng med opsamling og rensning af spulevand.
Ved våd  

 fristråleblæsning og højtryksspuling med tilsætning  

 af blæsemiddel bør der af hensyn til miljøet anvendes  

 kvartssand, olivinsand eller lign.
De naturlige mineralske blæsemidler  

 frembyder i modsætning til slaggeprodukterne ikke nogen risiko for  

 vandforurening.
B.4.2.2. Organiske stoffer (lugt) Ved levering indeholder maling organiske  

 opløsningsmidler, der eventuelt suppleres med såkaldte  

 fortyndingsmidler før brug for at give den rigtige konsistens.
De  

 organiske stoffer afdamper fra den våde malingsfilm, hovedparten inden  

 for 30-60 min. efter påføringen.
Det er ikke muligt at opsamle afdampede organiske stoffer,  

 når malingspåføringen sker i det fri.
I denne situation  

 kan emissionen til luften kun begrænses ved anvendelse af malingstyper  

 med højt tørstofindhold eller måske vandige malinger  

 (renere teknologi). De tekniske muligheder herfor er knyttet til den  

 produktudvikling, der foregår i farve- og lakindustrien.
Såfremt malingen påføres  

 indendørs i ventilerede rum, kan afsugningsluften principielt renses  

 for indholdet af opløsningsmidler, før luften sendes til  

 kontrolleret afkast.
Vejledning nr. 6/1990: "Begrænsning af  

 luftforurening fra virksomheder" indeholder vejledende  

 grænseværdier for massestrømme, der udløser krav om  

 emissionsbegrænsning, og for de tilhørende  

 emissionsgrænseværdier.
I luftvejledningen findes endvidere  

 metoder til beregning af skorstenshøjder herunder de for beregningen  

 nødvendige B-værdier for de emitterede stoffer.
B.4.3. Vandforurening I det følgende angives kilderne til den forurening,  

 der kan forekomme fra forskellige overfladebehandlingsprocesser.
Beskrivelsen  

 i dette indledende afsnit er rent kvalitativ, idet der ikke tages  

 højde for forebyggende foranstaltninger og deres effektivitet.
Forurening af vandmiljøet som følge af  

 udledning af processpildevand stammer fra højtryksspuling og våd  

 fristråleblæsning dvs. de operationer, der foretages for at  

 fjerne begroning, gamle malingslag og rust fra skibets overflade, før  

 der påføres et nyt (nye) malingslag.
Det største bidrag  

 til vandforureningen kommer dog ikke nødvendigvis fra disse  

 aktiviteter.
Uopsamlet, brugt blæsemiddel og afrenset maling kan give  

 vandforurening i forbindelse med udledning af overfladevand (regnskyl,  

 rengøringsvand). Ved sandblæsning af skibe på vandet kan  

 brugt blæsemiddel ryge direkte ned i vandet, hvilket medfører  

 tilførsel af tungmetaller til bundsedimentet, hvis blæsemidlet  

 er slagge.
Spild/forbisprøjt ved sprøjtemaling vil også  

 kunne føre til vandforurening.
 Så vidt muligt bør affald opsamles efter  

 arbejdets udførelse for at minimere vandforurening som følge af  

 nedbør.
 En mere indirekte vandforurening fremkommer ved nedfald af  

 støvpartikler i havet fra tør fristråleblæsning af  

 malede skibe, specielt med slaggeprodukter.
B.4.3.1. Spildevand fra højtryksspuling Der er i 1990 og begyndelsen af 1991 gennemført 11  

 undersøgelser af sammensætningen af spildevandet fra  

 højtryksspuling af forskellige skibe (fiskefartøj, trawler,  

 færger, tankskib og træskib) behandlet med forskellige  

 malingstyper.
Ikke overraskende varierer spildevandets  

 sammensætning ganske betydeligt.
I en af undersøgelserne var  

 tungmetalkoncentrationerne ekstremt høje, hvilket kan skyldes, at den  

 oprindelige påføring af bundmaling har været  

 mangelfuld.
Nedenfor er anført henholdsvis gennemsnittet af de  

 målte koncentrationer i 10 prøver (skibsbunde) og de maksimalt  

 målte koncentrationer.
Endvidere er angivet de omtalte ekstreme  

 koncentrationer i den 11. prøve.
10 prøver 11. prøve middel maks.
 kobber:
20,0 mg/l 82 mg/l 2400 mg/l zink:
30,0 mg/l 139 mg/l 730 mg/l bly:
3,3 mg/l 26 mg/l 100 mg/l tin:
3,4 mg/l 15 mg/l 130 mg/l Tabel-B.1. Indhold af tungmetaller i spildevand  

 fra højtryksspuling af skibsbunde.
 Ved to undersøgelser af spildevandet fra  

 højtryksspuling af topside var indholdet af tungmetaller lavere end de  

 i tabellen anførte værdier.
 Ved højtryksblæsning af bl.a. orlogsskibe er  

 der generelt målt et højere indhold af tungmetaller i  

 spildevandet end de i tabellen anførte værdier.
I det følgende er beskrevet en rensningsmetode, der  

 ved omfattende laboratorieundersøgelser har vist sig som universel  

 velegnet til udskillelse af tungmetaller fra spildevand.
Det skal  

 understreges, at der findes en række andre metoder, hvormed  

 tungmetaller kan fjernes fra spildevand.
En rapport om forbedret rensning af  

 tungmetalholdigt spildevand vil i nærmeste fremtid blive udsendt af  

 Miljøstyrelsen.
Metalsulfatfældning Processen består af kemisk fældning ved  

 tilsætning af aluminiumsulfat til det urensede spildevand (ca. 50 mg  

 Al/l), justering af pH til ca. 8,5 ved hjælp af natronlud og til sidst  

 addering af et flokkuleringsmiddel (ca. 20 mg kationisk polymer/l). Ved  

 fældningen og polymertilsætningen dannes store slampartikler, der  

 let kan separeres fra vandfasen.
Tungmetaludfældningen følger  

 slamseparationen.
 Simpel bundfældning uden kemikalietilsætning  

 giver formentlig ikke en tilfredsstillende rensning for tungmetaller.
Ved mindre vandmængder (under 10  

 m3/døgn) vil det ofte kunne svare sig at lave et  

 renseanlæg med batchvis behandling af spildevandet og manuel betjening.  

 Alt spildevandet opsamles i en stor tank, hvor der tilsættes  

 kemikalier, når tanken er fyldt op.
Vandet henstår herefter til  

 simpel bundfældning af slampartiklerne i nogle timer.
Det rene  

 overfladevand aftappes til kloak eller havnebassin.
Slammet fjernes fra  

 tanken gennem en bundstuds.
En særlig slamtykner kan kobles på  

 til yderligere opkoncentrering af slammet, før det afleveres til  

 Kommunekemi.
Afvanding af slammet i filterposer kan muligvis være  

 økonomisk.
Afhængig af vandmængderne kan der opstilles to  

 opsamlingstanke, som benyttes alternerende.
Ved større vandmængder (over 15  

 m3/døgn) kan det formodentlig svare sig at lave et  

 kontinuert renseanlæg med automatisk dosering af kemikalier i en  

 reaktor efterfulgt af bundfældning af slampartikler i en hydrocyklon  

 eller en lamelseparator.
Slamafvandingen vil formentlig med fordel kunne  

 foretages i en slamtykner og/eller en filterpresse.
For at opnå en  

 jævn hydraulisk belastning skal spildevandet opsamles i en stor  

 stødpudetank, hvorfra det pumpes videre til selve  

 renseanlægget.
Forsøg med slamseparation ved filtrering på  

 et papirbåndfilter har mod forventning ikke udvist positive resultater.  

 Forsøget omfattede filtrering af såvel alt spildevand (efter  

 tilsætning af kemikalie) som bundfældet slam alene.
Filtratvandet  

 indeholdt store mængder slampartikler, hvilket formentlig blandt andet  

 skyldes, at båndfilterets metalnet lavede huller i papirbåndet  

 ved fremrulningen af filterpapiret.
Papirbåndfilteret kan dog principielt benyttes til  

 afvanding af opkoncentreret slam, forudsat at filtratvandet ikke udledes, men  

 opsamles og behandles sammen med næste portion (batch) af urenset  

 spildevand.
I det omtalte forsøg var tørstofindholdet i det  

 frafiltrerede slam ca. 6 %. Tungmetalindholdet i tørstoffet lå  

 på ca. 21 %.
Sandfang Rensning af spildevand i et sandfang er undersøgt  

 på et værft i forbindelse med højtryksspuling af to skibe  

 pålagt indbyrdes forskellige antifouling malinger.
Metalindholdet i det  

 urensede spildevand var ret lavt, dog ikke i alle tilfælde under den  

 vejledende grænseværdi.
Resultaterne viste tydeligt, at  

 slampartiklerne ikke blev tilbageholdt i sandfanget. Årsagen til den  

 udeblevne rensning er sikkert, at sandfangets rumfang er lille, så  

 opholdstiden bliver for kort.
Laboratorieforsøg på prøver af  

 spulevand indsamlet i forbindelse med højtryksspuling af 5  

 skibsoverflader behandlet med forskellige malingstyper har vist, at  

 sedimentation alene ikke giver tilstrækkeligt lave koncentrationer  

 (dvs. under de vejledende grænseværdier) af tungmetaller for alle  

 malingstyper.
For kobber er f.eks. målt værdier på op til  

 16 mg/l.
Ved sedimentationsforsøgene blev  

 koncentrationsligevægten nået mellem 15 min og 1 1/2 time efter  

 forsøgets start.
 På grundlag af de foreliggende resultater og  

 kendskabet til slammets bundfældningsegenskaber må et sandfang  

 anses for utilstrækkelig som en generel brugbar rensemetode.
B.4.3.2. Sandblæsning Ved afrensning af malede skibsoverflader frigøres  

 tungmetaller fra antifouling malinger og tungmetalholdige topside  

 malinger.
 For de 3 typer af antifouling maling, jf. afsnit B.2.2.1,  

 er indholdet af metaller i en ny malingsfilm:
"blød" "hård" selvpolerende bly 0,8 0,4 0,4 kobber 38,8 198,6 166,0 organotin 0,5 7,2 14,8 zink 24,0 44,8 71,0 Tabel-B.2. Typisk indhold af tungmetaller i  

 g/m2 i nye lag bundmalinger specificeret til fiskefartøjer  

 og coastere (J.C.
Hempel's Skibsfarve-fabrik A/S).
Ifølge J.C.
Hempel's Skibsfarve-fabrik A/S  

 udvaskes/udludes ca. 2/3 af metallerne under sejlads, mens resten fjernes  

 under værftsophold ved højtryksspuling og  

 blæserensning.
 Antages et spulevandsforbrug på 8 l/m2  

 fås følgende omtrentlige fordeling mellem tungmetaller i  

 spildevand fra højtryksspuling og i malingsrester ved de reparationer,  

 hvor al maling på skroget fjernes (udregnet for et gennemsnitligt  

 metalindhold i spildevand og for en selvpolerende bundmaling, jf. tabel-B.1  

 og tabel-B.2):
højtryksspuling sandblæsning bly 0,025 0,1 kobber 0,2 55,2 tin 0,03 4,9 zink 0,25 23,4 Tabel-B.3. Fordeling af tungmetaller i gammel  

 bundmaling (angivet i g/m2) mellem spildevand fra  

 højtryksspuling og sandblæsningsaffald (tab til omgivelserne i  

 form af støv er negligeret).
 Metalindholdet i malinger til topside er angivet i  

 nedenstående tabel for to forskellige systemer - i begge tilfælde  

 med og uden blychromat:
fysisk tørrende system alkydsystem grå gul grå gul bly 0,2 11,1 <0,052) 15,6 chrom 2,5 3,8 titan 15,3 3,4 35,3 24,1 zink 9,7 9,7 10,1 10,0 Tabel-B.4. Typisk indhold af tungmetaller i  

 g/m2 i nye lag topsidemalinger specificeret til  

 fiskefartøjer og coastere (J.C.
Hempel's Skibsfarve-fabrik A/S).
2 Ved sandblæsning med slagge vil der med et forbrug  

 af blæsemiddel på 50 kg/m2 befinde sig følgende  

 mængder af tungmetaller i det brugte blæsemiddel (eksklusive  

 tungmetaller fra malingsrester):
kobberslagge kulslagge arsen 4,5-22 0,5 beryllium 2-4 2,5 bly 23-145 1-5 chrom 85-140 10-15 kobber 325-575 1-10 kobolt 14-17 7-12 nikkel 14-22 10-18 tin 15-100 0 Tabel-B.5. Indhold af metaller i gram i  

 blæsemiddel ved afrensning af 1 m2 overflade.
B.4.3.3. Sprøjtemaling Tabet af malingsstøv til omgivelserne ved  

 sprøjtemaling (forbisprøjt) afhænger i alle  

 højeste grad af vindhastigheden samt af, hvor og hvordan arbejdet  

 udføres.
J.C.
Hempel's Skibsfarvefabrik A/S har oplyst, at man ved  

 specifikation af malingssystemer regner med et overforbrug af maling på  

 30 % i forhold til den teoretiske rækkevidde.
 Et forsigtigt skøn over forbisprøjt er 10-15  

 %. Med et indhold af maling i den tørre film på 0,3  

 l/m2 kan forbisprøjtet således  

 skønsmæssigt sættes til 0,05 l/m 2. Hvis det  

 drejer sig om antifouling maling, vil forbisprøjtet af kobber  

 være ca. 20 g/m2 og af organotin ca. 1 g/m2.
B.4.3.4. Metallisering Ca. 70 % af zinkforbruget afsættes på  

 overfladen.
Hovedparten af tabet på 30 % spredes som zinkoxider i  

 luften, mens resten hurtigt falder til jorden som metalpartikler.
B.4.4. Affald B.4.4.1. Affaldstyper Brugt blæsemiddel indeholdende afrensede  

 malingspartikler, rust o.a. udgør den største del af  

 affaldsmængden fra overfladebehandlingen.
Der findes p.t. ikke  

 faciliteter i Danmark til oparbejdning af dette affald (f.eks. udskilning af  

 malingspartikler); men et forundersøgelsesprojekt er sat i gang.  

 Formålet med dette projekt er at belyse de tekniske muligheder for  

 genvinding og genanvendelse af brugte mineralske blæsemidler  

 (kvartssand og slagge, dvs. blæsemiddeltyper som i dag hører til  

 kategorien éngangsblæsemidler). Projektet vil med et gunstigt  

 udfald kunne føre til iværksættelse af  

 genanvendelsesordninger for brugte blæsemidler.
Affaldsmængden  

 hidrørende fra sandblæsning vil hermed kunne reduceres  

 betragteligt.
En fraktionering af affaldet i forskellige bestanddele vil  

 desuden lette affaldsbortskaffelsen.
 Ved rensning af malersprøjter, pensler og lign. med  

 opløsningsmiddel opstår flydende affald, der skal opsamles i en  

 egnet beholder.
Fra højtryksspuling og våd  

 fristråleblæsning af skibe aflejres afrenset organisk materiale  

 (begroning, muslinger og lign.), større malingsflager samt  

 rustpartikler på dokbunden.
Derudover vil der ved rensning af  

 spildevandet opstå en tungmetalholdig slammængde.
B.4.4.2. Affaldshåndtering Sandblæsningsaffald kan indtil videre  

 henlægges på kontrolleret losseplads eller i specialdepot som  

 industriaffald.
Sandblæsningsaffald skal i øvrigt bortskaffes  

 efter gældende regler om affald, dvs. at kommunalbestyrelsen har pligt  

 til at anvise bortskaffelsesmulighed, og at værfterne er forpligtet til  

 at benytte de anviste bortskaffelsesmuligheder.
Lossepladsen skal være  

 godkendt (af amtsrådet) til deponering af den pågældende  

 type af sandblæsningsaffald.
Beholdere med flydende affald fra rengøring af  

 malersprøjter m.v. samt emballage indeholdende malingsrester er at  

 betragte som kemikalieaffald.
Disse affaldstyper skal som følge heraf  

 bortskaffes via den kommunale modtageordning for kemikalieaffald.
Tomme malingsspande vil normalt ikke blive betragtet som  

 kemikalieaffald.
Forudsætningen herfor er, at spandene er helt renset  

 for maling, idet en hinde af størknet maling dog kan accepteres.  

 Rengøring af spandene kan foretages manuelt kombineret med periodevis  

 "afdrypning". Proceduren skal således sikre, at spandene ikke  

 længere udgør en miljømæssig risiko.
De tomme  

 spande kan betragtes som almindeligt industriaffald og afhændes enten  

 til genanvendelse (skrothandel) eller deponeres på kontrolleret  

 losseplads.
Kommunens anvisninger herom skal følges.
 Slam fra rensning af spildevand er kemikalieaffald og skal  

 bortskaffes via den kommunale modtageordning.
Der gøres opmærksom på, at olieholdigt  

 vand fra ballasttanke ikke må tømmes ud i dokken, men skal  

 opsamles og bortskaffes efter reglerne om olie- og kemikalieaffald.
Der  

 henvises i øvrigt til lov om beskyttelse af havmiljøet og  

 regler udstedt i medfør heraf.
Bilag C Miljøjournaler for  

 skibsværfter Ifølge Miljøstyrelsens vejledning nr. 3/1991  

 om overfladebehandling af skibe er det tanken, at tiden frem til 1. oktober  

 1993 skal udgøre en prøveperiode, hvor Miljøstyrelsen i  

 samarbejde med branchen, kommuner og amter vil overvåge, hvordan  

 bekendtgørelse nr. 311 af 14. maj 1991 om overfladebehandling af skibe  

 fungerer i praksis.
Miljøstyrelsen vil herefter tage stilling til, om  

 der er behov for at fastsætte mere præcise  

 retningslinjer/vejledende grænseværdier til begrænsning af  

 forureningen, end det har været muligt i vejledningen.
For at tilvejebringe de fornødne detaljerede  

 oplysninger til denne revurdering har Miljøstyrelsen aftalt med  

 Skibsværftsforeningen og Skibs- og Bådebyggeriernes  

 Arbejdsgiverforening, at værfterne i en periode fører  

 miljøjournal.
Formålet med miljøjournalen er  

 løbende at registrere forbruget af højtryksspulevand,  

 blæsemiddel, maling, fortynder m.v. samt at indsamle oplysninger om  

 karakteren og omfanget af de forureningsbegrænsende foranstaltninger og  

 deres effektivitet.
Miljøjournalen udfyldes for hvert skib, der  

 overfladebehandles eller for et dokområde, og danner basis for  

 periodevis indberetning til tilsynsmyndigheden.
Miljøjournalen  

 indgår på denne måde som et element i egenkontrollen.
I skemaerne på side 51-53 og på side 54-57 er  

 vist eksempler på udformning af en miljøjournal for henholdsvis  

 nybygnings- og reparationsaktiviteter.
Udgangssituationen er, at  

 overfladebehandling foregår i dok eller på bedding; men  

 færdigmaling udenbords foregår ofte ved kaj.
I så fald kan  

 skemaet for nybygningsvirksomhed benyttes.
Oplysninger om forebyggende  

 foranstaltninger og deres effektivitet sammenstilles eksempelvis soom i  

 skemaet på side 59-61, der tænkes at indgå i  

 miljøjournalen for såvel nybygnings- og  

 reparationsvirksomhed.
 Journalsystemet vil løbende blive revideret  

 på baggrund af indhøstede erfaringer.
Miljøjournal Overfladebehandling	Skibsreparation Dok/Bedding FORBEHANDLING I pERIODEN:	FRA	TIL SPRØJTEMALING I PERIODEN:	FRA	TIL Dok/bedding nr.:
 M/S:
 Skibstype:
FORBEHANDLING HT-spul Med vand Tryk:
HT-spul med sand tryk:
Gritblæsning SA-2 ½ tryk:
Arealer/ Forbrug m2 vand m2 vand m3	sand tons grittype	tons Bund Bælte Topside Dæk Overbygning Forbrug E Opsamlet E MALEARBEJDE BUNDMALING:
Liter Malingstype:
1. Coat 2. Coat 3. Coat E + fortynder: 	liter BÆLTE:
Liter Malingstype:
1. Coat 2. Coat 3. Coat E + fortynder: 	liter TOPSIDE:
Liter Malingstype:
1. Coat 2. Coat 3. Coat E + fortynder: 	liter DÆK/ OVERBYGNING:
Liter Malingstype:
1. Coat 2. Coat 3. Coat E + fortynder: 	liter TANKRENSNING m3 Settling Kommune- Kemi Andet Maskinlast tømt Rendestene Vand/oliemix Br.
Olie Kloaktand andet Supplerende oplysninger, herunder vedrørende  

 eventuelle undersøgelser og indhøstede erfaringer:
Miljøjournal Overfladebehandling	nybygning SANDBLÆSNING I DOK / PÅ BEDDING I PERIODEN  

  FRA	TIL BLÆSEMIDDEL/ HANDELSBETEGN.
ANVENDT MÆNGDE TONS OPSAMLET MÆNGDE TONS PRIMERTYPE/ HANDELSBETEGN.
+) FORBRUG E OPSAMLET E SANDBLÆSNINGSAFFALD I ALT: 	TONS AFLEVERET TIL:
 SUPPLERENDE OPLYSNINGER:
 +) LEVERANDØRENS MALINGSSPECIFIKATION KAN  

 VEDLÆGGES.
SPRØJTEMALING I DOK / PÅ BEDDING I PERIODEN  

  FRA	TIL Bund til V.L., fribord, overbygning og dæk (anføres i øverste venstre felt) *) Malingstype/ handelsbetegn.
Forbrug Liter Lagtykkelse :  

 m 1. Coat 2. Coat 3. Coat 4. Coat 5. Coat 6. Coat G + Fortynder *) Leverandørens malingsspecifikation kan vedlægges.
SPRØJTEMALING PÅ VANDET I PERIODEN  

  FRA	TIL Bund til V.L., fribord, overbygning og dæk (anføres i øverste venstre felt) *) Malingstype/ handelsbetegn.
Forbrug Liter Lagtykkelse :  

 m 1. Coat 2. Coat 3. Coat 4. Coat 5. Coat 6. Coat G + Fortynder Sprøjtemalet Areal:	m2 *) Leverandørens malingsspecifikation kan vedlægges.
SANDBLÆSNING I VANDET I PERIODEN  FRA	TIL +) Blæsemiddel/ Handelsbetegn.
M2 Primertype/ Malingstype Tons Blæst Areal Tons Anvendt Mængde Opsamlet Mængde Bund Til v.l.
Fribord Over- Bygning dæk +) LEVERANDØRENS MALINGSSPECIFIKATIONER KAN VEDLÆGGES.
Skema til registrering af oplysninger om  

 forebyggende foranstaltninger (skemaet benyttes såvel nybygnings- dom  

 reparationsaktiviteter, dsv.
Som tillæg til skemaerne på  

 henholdsvis side 51-52 og 54-57. Der kan i de enkelte rubrikker henvises til  

 beskrivelse i en plan over forebyggende foranstaltninger, som myndighederne  

 er i besiddelse af).
 1.  

 OVERFLADEBEHANDLINGSAKTIVITET:
 2. ANGIVELSE AF HVOR ARBEJDET ER UDFØRT (VED  

 KAJ, I DOK, OVER DOKKANT, I 	DOK UNDER DOKKANT, PÅ BEDDING):
 3. OMRÅDE PÅ SKIB (BUND, BÆLTE,  

 TOPSIDE M.V.):
 4. FOREBYGGENDE FORANSTALTNINGER AF DRIFTSMÆSSIGE  

 KARAKTER 	(SPRØJTETRYK, AFSTAND TIL SKIBSOVERFLADE,  

 SPRØJTERETNING, 	VINDRETNING OSV.):
5. KARAKTER AF AFDÆKNING/OPSAMLINGSFACILITET  

 (ÅBENT NET.
PRESENING, 		PLASTIK, BEKLÆDT STILLADS,  

 FLÅDER OSV.):
 6. PLACERING AF AFDÆKNING/OPSAMLINGSFACILITET  

 (PÅ TVÆRS AF DOK, FRA 	DOKKANT TIL SKIBSSIDE, FRA KAJKANT TIL  

 SKIBSSIDE, PÅ VANDET, I 	TILKNYTNING TIL ARBEJDSSTEDET OSV.):
 7. UDSTRÆKNING AF AFDÆKNING (LÆNGDE,  

 BREDDE, HØJDE):
 8. METEOROLOGISKE FORHOLD, DER HAR BETINGET INDSTILLING  

 AF ARBEJDE 	(VINDRETNING, VINDHASTIGHED):
 9. FOREKOMST AF FORBISPRØJT PÅ DOKAREALER,  

 HERUNDER I VAND I RENDER):
 10. FOREKOMST AF FORBISPRØJT MED SYNLIG MISFARVNING  

 AF VANDOVERFLADE 	I HAVNEN):
 11. FOREKOMST AF STØVGENER (HVOR, AFSTAND TIL  

 ARBEJDSSTED):
 12. INDHØSTEDE ERFARINGER MED FOREBYGGENDE  

 FORANSTALTNINGER, 	HERUNDER VURDERING AF EFFEKTIVITET:
Bilag D Udvalgte bekendtgørelser,  

 vejledninger m.v. udstedt i medfør af arbejdsmiljøloven med  

 tilknytning til overfladebehandling af skibe:
 Listen er ikke udtømmende, hvorfor der henvises til  

 "At-udgivelser", katalog 1991, som kan rekvireres hos Arbejdstilsynet.
