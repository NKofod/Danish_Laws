 Resumé  


  

 A anmodede Fiskeriministeriet (FM) om aktindsigt i referater af møder  

 afholdt i Det rådgivende Fiskeriudvalg (FU). FM afslog anmodningen under  

 henvisning til, at referaterne måtte betragtes som interne arbejdsdokumenter  

 i  

 henhold til OFL § 7. Udvalget var efter FM's opfattelse ikke en selvstændig  

 myndighed, men fungerede som en integreret del af ministeriet.
 Bl.a. under henvisning til at FU er oprettet ved lov og tillagt  

 nærmere angivne funktioner i forhold til ministeriet, udtalte ombudsmanden,  

 at  

 udvalget efter hans mening utvivlsomt må betragtes som en selvstændig  

 myndighed  

 i forhold til FM.
Ombudsmanden konkluderede derfor, at dokumenter, der udveksles  

 mellem FU og FM, som udgangspunkt er undergivet aktindsigt.
Ombudsmanden  

 fandt  

 ikke, at FM's varetagelse af sekretariatsopgaver kunne undtage dokumenterne  

 fra  

 aktindsigt i medfør af OFL § 10, nr. 4, idet referaterne var blevet  

 videregivet  

 udover udvekslingen i forbindelse med sekretariatsfunktionen.
 Ombudsmanden henstillede til FM at træffe en ny afgørelse i  

 sagen. (J. nr. 1992-690-301).
Aktindsigt i mødereferater fra Det rådgivende Fiskeriudvalg.  

 Udvalget selvstændig myndighed? A klagede over, at  

 Fiskeriministeriet den 6. og 13. februar 1992 afslog A's anmodning om at få  

 aktindsigt  

 i referater fra Det rådgivende Fiskeriudvalg.
 Det fremgik af sagen, at A  

 ved brev sendt via telefax den 14. januar 1992 anmodede Fiskeriministeriet om  

 forskellige oplysninger, herunder aktindsigt efter lov om offentlighed i  

 forvaltningen i "referat af møde i det daværende Det rådgivende  

 Fiskeriudvalg den 21. og 22. november 1984  

  

 samt  

  

 referat af henholdsvis det forudgående og det efterfølgende møde i samme  

 udvalg".
 Ved brev af 6. februar 1992  

 afslog Fiskeriministeriet A's anmodning om aktindsigt i de nævnte  

 mødereferater  

 med følgende begrundelse:
 "...
 Fra mødet den 21. og 22.  

 november 1984 er der ikke udarbejdet et egentligt mødereferat, men en  

 sammenfatning, som er udleveret til medlemmerne.
 Referatet fra mødet i  

 reguleringsudvalget udarbejdes alene til brug for ministeriet og for  

 udvalgsmedlemmerne,  

 hvorfor de betragtes som interne og dermed ikke undergivet aktindsigt, jf.  

 offentlighedslovens § 7, nr. 1.
 Selvom Fiskeriministeriet er  

 af den opfattelse, at beslutningsreferatet fra mødet i november 1984 må  

 betragtes som internt i lighed med reguleringsudvalgsreferaterne, er  

 ministeriet dog villig til at udlevere dette materiale, idet materialet ikke  

 indeholder enkeltpersoners holdninger.
 Kopi af sammenfatningen  

 vedlægges.
..." Ved brev af 6. februar 1992  

 kommenterede A Fiskeriministeriets afslag på aktindsigt i mødereferaterne og  

 anførte i den forbindelse bl.a. følgende:
 "...
 I brevet anføres det, at vi  

 ikke kan få udleveret referater fra reguleringsudvalget under henvisning til  

 offentlighedslovens § 7, nr. 1. Jeg er ikke enig i den begrundelse, og jeg  

 skal  

 derfor endnu engang anmode om, at få udleveret referater fra henholdsvis det  

 forudgående og efterfølgende møde til mødet den 21. og 22. november 1984,  

 idet  

 jeg har forstået, at der ikke er udarbejdet referat af mødet den 21. og 22.  

 november 1984.
Jeg skal henlede  

 Fiskeriministeriets opmærksomhed på den kommenterede offentlighedslov, DJØF's  

 forlag 1986, pp. 118 og 119, punkt 5, hvori der klart og utvetydigt gives  

 adgang til referater fra udvalgsmøder.
Hvis udvalget betragtes som en  

 "selvstændig myndighed" er referaterne undergivet aktindsigt, idet  

 de, som det anføres i brevet, videresendes til en anden myndighed,  

 ministeriet.
Hvis udvalget er en del af  

 ministeriet, og altså ikke selvstændig myndighed, er referaterne undergivet  

 aktindsigt, idet organisationsmedlemmerne i lovmæssig forstand betragtes som  

 udenforstående.
Jeg skal henvise til ombudsmandens udtalelse af 19/9-1988  

 vedrørende et udvalg under Energiministeriet (se FOB 1988), hvori  

 ombudsmanden  

 afviser afslag på aktindsigt efter § 7, 1. pkt. bl.a. med henvisning til pkt.  

 30 i den vejledning om offentlighedsloven, som Justitsministeriet udsendte i  

 1986." Fiskeriministeriet fastholdt  

 afslaget på aktindsigt ved brev af 13. februar 1992. I denne forbindelse  

 oplyste Fiskeriministeriet bl.a.:
 "... at Det rådgivende  

 Fiskeriudvalg er nedsat i henhold til § 9 i lovbekendtgørelse nr. 806 af 2.  

 december  

 1986. Udvalget, der i daglig tale omtales som  

 "Reguleringsudvalget",  

 nedsættes af fiskeriministeren til at bistå denne ved administration af  

 lovens  

 bestemmelser.
Ministeren udpeger udvalgets  

 medlemmer.
Ministeren udpeger endvidere udvalgets formand og fastsætter  

 forretningsordenen.
Fiskeriministeriet varetager udvalgets  

 sekretariatsopgaver.
 Ifølge lovens § 9, stk. 2,  

 forhandler ministeren visse generelle forskrifter med udvalget, derudover  

 forhandles sådanne spørgsmål i øvrigt, for hvilke fiskeriministeren skønner  

 udvalgets bistand formålstjenligt.
Det er således obligatorisk  

 for fiskeriministeren at forhandle visse spørgsmål med udvalget, medens  

 ministeren i øvrigt er frit stillet til at inddrage udvalget.
Dette betyder,  

 at  

 udvalget kommer til at fungere som en integreret del i ministerens og  

 ministeriets forvaltning af loven.
Ministeren udpeger formanden  

 - i praksis har det altid været en embedsmand i ministeriet.
Det personale,  

 der  

 varetager sekretariatsfunktionen er sammenfaldende med de personer, der  

 arbejder med de pågældende forvaltningsspørgsmål.
Dette er naturligvis under  

 hensyn til, at udvalget ikke har nogen selvstændig beslutningskompetence.
Som led i rådgivningen  

 udarbejdes der referater af udvalgets møder.
Formålet med referatet er dels  

 at  

 sikre videregivelse af rådgivningen til ministeren forud for beslutninger  

 dels  

 ordensmæssigt at fastholde sagsforløbet på samme måde som internt  

 arbejdsmateriale i øvrigt noteres og videregives.
Referaterne indeholder  

 udvalgsmedlemmernes rådgivning, funktionen af referatet er således ikke at  

 videregive oplysningerne om faktiske forhold, der er omfattet af notatpligten  

 i  

 offentlighedslovens § 6.
Netop fordi der er tale om en  

 rådgivning udformes referaterne traditionelt med angivelse af det enkelte  

 medlems holdninger.
Gennem den forholdsvis detaljerede reference får  

 udvalgsmedlemmerne mulighed for at sikre sig, at deres rådgivning er opfattet  

 rigtigt og videregivet til ministeren uden misforståelser.
 Referaterne beholdes internt  

 i ministeriet og videregives til medlemmerne som materiale, der vedrører  

 udvalgsarbejdet.
 Efter Fiskeriministeriets  

 opfattelse er udvalget således ikke en selvstændig myndighed og man må derfor  

 fastholde, at referaterne er omfattet af undtagelsesbestemmelsen i  

 offentlighedslovens § 7, nr. 1.
Det bemærkes, at  

 Fiskeriministeriet i sin behandling af referaterne i øvrigt ikke har  

 foretaget  

 noget, som ville ændre referaternes karakter af internt materiale.
F.eks.  

 udsendes referaterne ikke til de foreninger, der har udpeget de pågældende  

 som  

 udvalgsmedlemmer.
Som nævnt i brev af 6.2.92  

 til (A) har man konkret gjort en undtagelse for denne praksis, ved udlevering  

 af sammenfatningen af mødet den 21. og 22. november 1984. Baggrunden herfor  

 er,  

 at materialet ikke indeholder enkeltpersoners holdninger, men en samlet  

 fremstilling af de synspunkter der kom frem på mødet." I klagen af 26. februar 1992  

 til mig anførte A bl.a.:
 "...
 Ministeriet begrunder  

 afslaget med, at udvalget ikke er nogen selvstændig myndighed, hvorfor  

 referaterne  

 må betragtes som internt arbejdsmateriale.
 Efter min opfattelse er det  

 ikke afgørende for retten til aktindsigt, om udvalget har karakter af en  

 selvstændig myndighed eller ej, og jeg skal kort begrunde det:
 Hvis der er tale om en  

 selvstændig myndighed betyder det pr. definition, at referaterne er underlagt  

 aktindsigt, idet referaterne videresendes til ministeriet, jf. svarene fra  

 ministeriet.
Er udvalget derimod direkte  

 underlagt ministeriet, som anført i afslagene, vil referaterne alligevel være  

 underlagt aktindsigt, eftersom udvalgets medlemmer bl.a. er repræsentanter  

 fra  

 interesseorganisationerne.
Disse repræsentanter må i lovmæssig forstand  

 betragtes som udenforstående, idet de selvfølgelig repræsenterer deres  

 organisationer i udvalget.
I lovbekendtgørelse nr. 806  

 af 2. december 1986, § 9, fremgår det, at udvalget består af ti medlemmer,  

 hvoraf de otte er repræsentanter for navngivne organisationer.
Det er  

 organisationerne selv, der udpeger deres repræsentanter, hvorfor de klart  

 repræsenterer organisationerne i udvalget.
Det understreges i øvrigt af, at  

 organisationerne ved flere lejligheder har været repræsenteret af personer,  

 der  

 formelt  

  

 ikke  

  

 var medlem af udvalget.  

 Det er således ikke medlemmernes personlige holdninger, der videreformidles  

 til  

 ministeren, men organisationernes holdning.
At ministeriet varetager  

 udvalgets sekretariatsopgaver betyder i øvrigt ikke automatisk, at udvalget  

 er  

 en integreret del af ministeriet, som det anføres i afslagene." Fiskeriministeriet bemærkede  

 i udtalelse af 2. april 1992 i anledning af klagen til mig bl.a. følgende:
 "...Sammensætningen af  

 og funktionen for "Det rådgivende Fiskeriudvalg" fremgår af § 9 i  

 lovbekendtgørelse nr. 806 af 2. december 1986 om regulering af fiskeriet.  

 Udvalgets forretningsorden vedlægges.
Ifølge § 9, stk. 3, i  

 ovennævnte lov udpeger fiskeriministeren udvalgets formand.
Fiskeriministeren  

 beskikker de øvrige medlemmer af udvalget efter indstilling fra den  

 organisation, som medlemmet skal repræsentere.
I klagen til ombudsmanden af  

 28.  

 februar 1992 anfører (A), at organisationerne ved flere lejligheder har været  

 repræsenteret ved personer, der ikke har været medlemmer af udvalget.
Det er  

 korrekt, at der af og til har deltaget andre repræsentanter for de pågældende  

 organisationer i udvalgets møder end de personer, der er opført på  

 medlemslisten som medlemmer og suppleanter.
Dette har baggrund i, at  

 medlemmer  

 og suppleanter kan være forhindrede i at deltage eller at medlemmer mener at  

 kunne give en mere kvalificeret rådgivning, hvis de ledsages af andre  

 foreningsrepræsentanter,  

 der kan supplere suppleanterne.
 Mødereferater fra "Det  

 rådgivende Fiskeriudvalg" udsendes kun til udvalgets medlemmer og  

 suppleanter.  

 I Fiskeriministeriets departement fordeles referatet til departementschefen,  

 ministersekretæren og de kontorer, der er inddraget i udvalgets arbejde.
..." Jeg modtog fra  

 Fiskeriministeriet sagens akter, herunder de nævnte referater af møder den  

 11.  

 oktober og 18. december 1984 og en fortegnelse over medlemmer og  

 stedfortrædere  

 af Det rådgivende Fiskeriudvalg af 26. november 1984. Det fremgik af  

 fortegnelsen over medlemmer og suppleanter, at medlemmerne repræsenterede  

 ialt  

 9 myndigheder, interesseorganisationer og foreninger.
De fleste af  

 medlemmerne  

 var anført med adresse hos den organisation m.v., de repræsenterede.
 I en skrivelse til A udtalte  

 jeg følgende:
 "Offentlighedslovens § 7  

 indeholder følgende bestemmelse:
"Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter  

 anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer  

 indbyrdes." Mødereferater er som  

 udgangspunkt interne arbejdsdokumenter, idet de er udarbejdet til  

 myndighedens  

 eget brug.
Et dokument, der videregives til en anden forvaltningsmyndighed,  

 eller som i øvrigt afgives til udenforstående i forbindelse med behandlingen  

 af  

 en sag, vil i almindelighed ikke kunne undtages fra aktindsigt efter  

 bestemmelsen i § 7, jf.
Justitsministeriets vejledning til  

 offentlighedsloven,  

 pkt. 30.
 Spørgsmålet er, om Det  

 rådgivende Fiskeriudvalg er en selvstændig myndighed, eller om udvalget som  

 anført af Fiskeriministeriet i relation til offentlighedsloven må betragtes  

 som  

 en integreret del af ministeriet, således at udvalgets videregivelse af  

 referaterne  

 til Fiskeriministeriet er "brevveksling mellem forskellige enheder inden  

 for samme myndighed", jf. § 7, nr. 2.
 Det rådgivende Fiskeriudvalg  

 er nedsat i henhold til § 9 i bekendtgørelse af lov om regulering af  

 fiskeriet  

 (lov nr. 806 af 2. december 1986), der indeholder følgende bestemmelser:
"Til at bistå  

 fiskeriministeren ved administrationen af bestemmelserne i denne lov  

 nedsætter  

 fiskeriministeren et rådgivende udvalg på 10 medlemmer.
Udvalget består af 1  

 repræsentant for Fiskeriministeriet, 1 repræsentant for Danmarks Fiskeri- og  

 Havundersøgelser, 2 repræsentanter for Arbejderbevægelsens Erhvervsråd og 1  

 repræsentant for hver af følgende organisationer: Dansk Fiskeriforening,  

 Danmarks Havfiskeriforening, Danmarks Fiskeindustri- og Eksportforening,  

 Foreningen for Danmarks Fiskekonservesindustri, Foreningen for Danmarks  

 Fiskemel- og Fiskeolieindustri samt 1 repræsentant valgt i fællesskab af  

 producentorganisationerne inden for fiskerisektoren.
 Stk. 2.  

  

 Med udvalget forhandles de i § 3 nævnte retningslinier, de  

 i §§ 4 og 5 nævnte foranstaltninger samt sådanne spørgsmål i øvrigt, for  

 hvilke  

 fiskeriministeren skønner udvalgets bistand formålstjenlig.
 Stk. 3.  

  

 Fiskeriministeren udpeger udvalgets formand og fastsætter  

 dets forretningsorden.
Stk. 4.  

  

 Udvalgets sekretariatsopgaver varetages af  

 Fiskeriministeriet." Efter § 3 i  

 fiskerireguleringsloven udarbejder Fiskeriministeriet hvert år retningslinier  

 for fiskeriet bl.a. på baggrund af biologisk rådgivning samt de for Danmark  

 disponible fangstmængder.
Efter lovens §§ 4 og 5 kan fiskeriministeren  

 fastsætte fangstkvoter, indføre standsning af fiskeriet samt indføre  

 licenskrav.
 Forretningsordenen af 20.  

 september 1979 for rådgivende fiskeriudvalg (*1) indeholder bl.a. følgende  

 bestemmelser:
 "...
 3. I udvalgets møder kan  

 deltage de i medfør af § 9, stk. 1, i lov nr. 221 af 23. maj 1979 beskikkede  

 medlemmer eller disses suppleanter samt udvalgets sekretariat.
 Når emner på dagsordenen  

 kræver særlig sagkundskab, kan andre end de ovennævnte efter formandens  

 forudgående tilladelse deltage i mødet, medens det pågældende emne drøftes.
 ...
 5. Udvalgets sekretariat  

 udarbejder referat af møderne.
6. Udvalgets medlemmer har  

 tavshedspligt med hensyn til fortrolige oplysninger, der forelægges  

 udvalget." I betænkning om offentlighed  

 i forvaltningen, bet. 325/1963, s. 65, anføres bl.a. følgende:
 "Under tiden kan det  

 blive et spørgsmål, hvad der i denne henseende skal forstås ved en  

 "myndighed"  

 i modsætning til enkelte led af en samvirkende enhed. ... Uden betydning for  

 begrebet myndighed i den omhandlende henseende er det, om virksomheden udøves  

 i  

 et over- og underordnelsesforhold.
 ...
Mange nævn, udvalg, råd  

 o.s.v., som er oprettet i henhold til lovgivningen, f.eks.
Statens  

 Jordlovsudvalg,  

 Monopolrådet, Forsikringsrådet, Radiorådet, sundhedskommissioner og  

 bygningskommissioner,  

 må anses som myndigheder i lovens forstand." I den kommenterede  

 offentlighedslov omtales på s. 28 Justitsministeriets sag L.A. 1983-543-11.  

 Sagen vedrørte et spørgsmål om, hvorvidt internt arbejdsmateriale, der blev  

 udvekslet mellem Energiministeriet og et af energiministeren nedsat  

 rådgivende  

 udvalg, fortsat var internt arbejdsmateriale efter lovens § 5, nr. 3 (den  

 nugældende lovs § 7) og således ikke undergivet almindelig adgang til  

 aktindsigt.
Udvalget skulle undersøge mulighederne for at forbedre  

 naturgasprojektets økonomi.
Udvalget bestod af 3 sagkyndige, der ikke i  

 øvrigt  

 havde tilknytning til Energiministeriet.
Udvalgets arbejde foregik i snæver  

 tilknytning til det arbejde, der i øvrigt på området blev varetaget af  

 Energiministeriets  

 departement.
Departementets naturgassekretariat fungerede som sekretariat for  

 udvalget.
 Justitsministeriet udtalte  

 bl.a., at udvalget ikke kunne anses for at være en del af Energiministeriet,  

 således at videregivelse af dokumenter fra departementet til udvalget fik  

 karakter af brevveksling inden for samme myndighed.
 Der henvises i denne  

 forbindelse endvidere til den kommenterede offentlighedslov af Asbjørn Jensen  

 m.fl. (1986), s.  

 118 f.,  

 hvor der nævnes en række forskellige udvalg, råd, arbejdsgrupper m.v., der i  

 relation til offentlighedsloven er anset som selvstændige myndigheder.
Ombudsmanden har i flere  

 udtalelser også af nyere dato taget stilling til, om en myndighed kan  

 betragtes  

 som en selvstændig myndighed.
Bl.a. kan nævnes sagen i Folketingets  

 Ombudsmands  

 beretning 1989, s. 175, hvor jeg udtalte, at tre embedsmandsudvalg nedsat  

 under  

 det såkaldte "Brundtlandudvalg" måtte betragtes som en selvstændig  

 myndighed (med en emne- og tidsmæssigt begrænset opgave).
Det er efter min opfattelse  

 utvivlsomt, at Det rådgivende Fiskeriudvalg må betragtes som en selvstændig  

 myndighed i forhold til Fiskeriministeriet.
Det rådgivende Fiskeriudvalg er  

 oprettet ved lov med nærmere angivne funktioner i forhold til ministeriet.  

 Udvalget består overvejende af interesserepræsentanter uden ansættelsesmæssig  

 tilknytning til ministeriet.
Efter fiskerireguleringslovens § 9, stk. 4,  

 varetages udvalgets sekretariatsopgaver af ministeriet; bestemmelsen synes at  

 bygge på en almindelig lovgivningsmæssig forudsætning om, at udvalget har en  

 selvstændig status i forhold til Fiskeriministeriet.
Den ville være  

 overflødig,  

 hvis udvalget var en del af ministeriet.
 Det forhold, at udvalgets  

 opgaver alene er af rådgivende karakter, og at ministeriet i et vist omfang  

 selv afgør, hvilke sager udvalget skal inddrages i, er uden betydning for, om  

 udvalget skal anses som en selvstændig myndighed.
Heller ikke det forhold, at  

 udvalgets formand er en embedsmand ansat i Fiskeriministeriet (ligesom  

 udvalgets sekretær), at udvalgets møder, så vidt jeg forstår, normalt foregår  

 i  

 ministeriet - og at det er de samme embedsmænd, som deltager i udvalgets  

 arbejde, der senere træffer afgørelser på ministeriets vegne i de sager,  

 hvortil udvalget yder bistand - spiller nogen rolle for afgørelsen af, om der  

 i  

 relation til offentlighedsloven er tale om en selvstændig myndighed.
Jeg  

 henviser til den sag, der er omtalt i Folketingets Ombudsmands beretning  

 1988,  

 s. 150 ff.
Det rådgivende Fiskeriudvalg  

 må altså efter min mening betragtes som en selvstændig myndighed i forhold  

 til  

 Fiskeriministeriet.
Konsekvensen heraf er, at dokumenter, som udveksles  

 mellem  

 udvalget og ministeriet, er undergivet aktindsigt, medmindre en af de særlige  

 undtagelsesbestemmelser i offentlighedslovens § 10 og §§ 12 og 13 kan finde  

 anvendelse.
Fiskeriministeriets  

 varetagelse af sekretariatsopgaver rejser spørgsmål om, hvorvidt bestemmelsen  

 i  

 offentlighedslovens § 10, nr. 4, finder anvendelse.
Efter § 10, nr. 4,  

 omfatter  

 retten til aktindsigt ikke dokumenter, der udveksles "i forbindelse med  

 at  

 en myndighed udfører sekretariatsopgaver for en anden myndighed".  

 Dokumenter, der er udvekslet mellem Det rådgivende Fiskeriudvalg og  

 Fiskeriministeriet  

 alene som et led i ministeriets sekretariatsbetjening af udvalget, er således  

 ikke på grund af videregivelsen til ministeriet omfattet af retten til  

 aktindsigt.
Fiskeriministeriet har imidlertid, i relation til de referater  

 denne sag vedrører, oplyst, at referaterne udover at være sendt til det  

 kontor  

 i ministeriet, der er inddraget i udvalgets arbejde, er sendt til  

 departementschefen og ministersekretæren.
Jeg må på denne baggrund antage, at  

 referaterne har været videregivet udover den udveksling, der har fundet sted  

 i  

 forbindelse med varetagelsen af sekretariatsfunktionen.
Selve de  

 "råd", som fra udvalgets side gives til ministeren (ministeriet)  

 som  

 bistand ved dennes administration af fiskerireguleringslovens bestemmelser,  

 jf.  

 lovens § 9, stk. 1, vil iøvrigt næppe kunne undtages fra aktindsigt i medfør  

 af  

 offentlighedslovens § 10, nr. 4. Jeg henviser til ovennævnte udtalelse i  

 Folketingets Ombudsmands beretning 1988, s. 150 ff.
 Sammenfattende er det således  

 min opfattelse, at referaterne af 11. oktober og 18. december 1984 fra Det  

 rådgivende Fiskeriudvalg er omfattet af retten til aktindsigt efter lov om  

 offentlighed i forvaltningen - medmindre nogle af de særlige  

 undtagelsesbestemmelser i lovens §§ 12 og 13 kan finde anvendelse.
Jeg har gjort  

 Fiskeriministeriet bekendt med min opfattelse og har samtidig henstillet til  

 ministeriet at træffe en ny afgørelse vedrørende Deres begæring om  

 aktindsigt." NOTER:(*1)Forretningsordenen for Det rådgivende Fiskeriudvalg  

 kan rekvireres hos Fiskeriministeriet.
(*2) Jf.
FOB 1988, s. 150 og  

 FOB 1989, s. 175.
