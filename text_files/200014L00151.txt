Betænkning afgivet af Socialudvalget den  

 30. november 2000 Betænkning over Forslag til lov om ændring af lov om  

 social service (Hjemmel til opkrævning af betaling i forbindelse med  

 godkendelse af private høreapparatleverandører) [af  

 socialministeren (Henrik Dam Kristensen)] 1. Udvalgsarbejdet Lovforslaget blev fremsat den 4. oktober 2000 og var til  

 1. behandling den 25. oktober 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i tre  

 møder.
Spørgsmål Udvalget har stillet 13 spørgsmål til  

 socialministeren til skriftlig besvarelse, som denne har besvaret.  

 Spørgsmål 5 og socialministerens svar herpå er optrykt som  

 bilag efter ønske fra V og KF.
2. Indstillinger og politiske bemærkninger Et flertal i udvalget (udvalget med undtagelse af  

 DF) indstiller lovforslaget til vedtagelse uændret.
 Et mindretal i udvalget (DF) indstiller  

 lovforslaget til forkastelse ved 3. behandling.
 Dansk Folkeparti finder, at de høje kontrolgebyrer  

 overvæltes på forbrugerne og kan afholde ellers velkvalificerede  

 høreklinikker fra at indgå i ordningen.
 Det fremgår af høringsnotatet fra  

 Amtsrådsforeningen, at der skabes en barriere for at få  

 tilvejebragt den fornødne kapacitet til at få afviklet  

 ventelister til høreapparatbehandling.
Dansk Folkeparti finder tillige, at det var en  

 håndsrækning til amterne for at få nedbragt ventelisterne,  

 da ordningen om tilskud på de 3.000 kr. blev indført og de  

 private høreklinikker kom ind i billedet.
Amterne slipper jo på  

 den måde for en meget ressourcekrævende udbygning af de  

 offentlige høreklinikker.
Derfor må det være ret og  

 rimeligt, at når det offentlige kræver en kontrol, må det i  

 dette tilfælde også være det offentlige, der betaler.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 5 Bilagsnr.
Titel 1 Høringssvar 2 Spm. 1, om fastsættelse af betaling for tilsyn med  

 leverandører, til socialministeren Spm. 2, om betalingen for godkendelse er et gebyr, til socialministeren Spm. 3, om sikring af kvalitet hos offentlige leverandører, til  

 socialministeren Spm. 4, om godkendelser og autorisationer af private leverandører  

 på det sociale område, til socialministeren 3 Spm. 5, om opstilling af honorarprofil, til socialministeren 4 Svar på spm. 1, om fastsættelse af betaling for tilsyn med  

 leverandører, fra socialministeren Svar på spm. 2, om betalingen for godkendelse er et gebyr, fra  

 socialministeren Svar på spm. 3, om sikring af kvalitet hos offentlige  

 leverandører, fra socialministeren Svar på spm. 4, om godkendelser og autorisationer af private  

 leverandører på det sociale område, fra socialministeren 5 Notat fra socialministeren om hjemmel til opkrævning af betaling i  

 forbindelse med godkendelse af private høreapparatleverandører 6 Spm. 6, om statens udgifter til ordningen, til socialministeren Spm. 7, om virksomhedens udgifter til godkendelsesordningen, til  

 socialministeren Spm. 8, om hvor mange leverandører der vil undlade at tilmelde sig  

 ordningen på grund af de meget høje gebyrer, til  

 socialministeren Spm. 9, om ministeren mener det er rimeligt, at det er ingeniører,  

 der skal kontrollere de private høreklinikker, til socialministeren Spm. 10, om hvorfor valget af godkendende myndighed ikke er sket efter et  

 EU-udbud, til socialministeren Spm. 11, om betalingen for godkendelse er fast, til socialministeren Spm. 12, om det er muligt at lade amterne overtage tilsynsmyndigheden, til  

 socialministeren 7 Svar på spm. 5, om opstilling af honorarprofil, fra socialministeren 8 Spm. 13, om retningslinjer for høreapparatforberedende  

 undersøgelser hos praktiserende ørelæger, til  

 socialministeren 9 Svar på spm. 6, om statens udgifter til ordningen, fra  

 socialministeren Svar på spm. 7, om virksomhedens udgifter til  

 godskendelsesordningen, fra socialministeren Svar på spm. 8, om hvor mange leverandører der vil undlade at  

 tilmelde sig ordningen på grund af de meget høje gebyrer, fra  

 socialministeren Svar på spm. 9, om ministeren mener det er rimeligt, at det er  

 ingeniører, der skal kontrollere de private høreklinikker, fra  

 socialministeren Svar på spm. 10, om hvorfor valget af godkendende myndighed ikke er  

 sket efter et EU-udbud, fra socialministeren Svar på spm. 11, om betalingen for godkendelse er fast, fra  

 socialministeren Svar på spm. 12, om det er muligt at lade amterne overtage  

 tilsynsmyndigheden, fra socialministeren 10 Meddelelse om tidsplan for udvalgets behandling af lovforslaget 11 Svar på spm. 13, om retningslinjer for  

 høreapparatforberedende undersøgelser hos praktiserende  

 ørelæger, fra socialministeren Bilag 2 Et af udvalgets spørgsmål til socialministeren  

 og dennes svar herpå Spørgsmål 5 og socialministerens svar  

 herpå er optrykt efter ønske fra V og KF.
 Spørgsmål nr. 5:
Har ministeren til hensigt at opstille en honorarprofil,  

 der sikrer, at høreapparatleverandører med mindre  

 omsætning ikke kommer til at betale et uforholdsmæssigt stort  

 honorar, og hvorledes kunne en sådan profil se ud? Svar:
 Indledningsvis kan jeg oplyse, at sundhedsministeren med  

 hjemmel i servicelovens § 97, stk. 6, fastsætter regler, der sikrer  

 kvaliteten af ydelserne hos de private høreapparatleverandører,  

 herunder regler om godkendelse af de private  

 høreapparatleverandører.
 Med forslaget til lov om ændring af lov om social  

 service (Hjemmel til opkrævning af betaling i forbindelse med  

 godkendelse af private høreapparatleverandører)  

 præciseres det, at sundhedsministeren ud over at fastsætte regler  

 om godkendelse også fastsætter regler om opkrævning af  

 betaling i forbindelse med udstedelse og vedligeholdelse af godkendelse af  

 private høreapparatleverandører.
 Da hjemmelen til at opkræve betaling endnu ikke er  

 klar, har sundhedsministeren ikke på nuværende tidspunkt  

 opstillet de endelige retningslinjer for opkrævning af betaling i  

 forbindelse med godkendelsen af de private  

 høreapparatleverandører.
Jeg kan dog oplyse, at det forudsættes, at  

 betalingen for godkendelsen opdeles i to dele bestående af en mindre  

 administrationsbetaling, som alle skal betale, og en betaling efter reel  

 medgået tid.
Mindre, private høreapparatleverandører vil  

 således forventeligt komme til at betale mindre end de større,  

 private klinikker.
 Teknisk-audiologisk Laboratorium (TAL) i Odense, der skal  

 forestå godkendelsen, har oplyst, at kalkulationsgrundlaget for  

 betalingen fra de private høreapparatleverandører  

 udgøres af den af Erhvervsfremme Styrelsens fastsatte nonprofittakst  

 for ingeniørarbejde udført af DELTA, pt. kr. 870 eksl. moms pr.  

 time.
 Da betalingens størrelse således vil  

 afhænge af antal forbrugte timer, vil det ikke på forhånd  

 være muligt at oplyse den private høreapparatleverandør  

 om beløbets størrelse.
