Formålet med registeret er at løse en række administrative opgaver i form af indskrivning af prøver af korn og frø til undersøgelse, beregning og redigering af analyseresultater, kontrol med overholdelse af kvalitetsnormer og udskrivning af analysebevis.
Endvidere er formålet at besvare interne og eksterne forespørgsler om undersøgelsernes forløb, meddele analyseresultater, føre kontrol med partier af korn og frø, føre kontrol med det af firmaerne udportionerede frø, avlskontrol; debitere, kreditere og fakturere for ydelser og varer i forbindelse med prøvetagning, undersøgelser, stikprøvekontrol, avlskontrol m.v.
Endelig er formålet bearbejdning af frøkontroldata med henblik på udarbejdelse af statistikker, oversigter, årsberetninger m.v.
Personkreds: Registeret må kun indeholde oplysninger om de bestemte personer som vedrører Plantedirektoratets kunder samt avlere og købere og sælgere af partier af korn og frø.
 Ikrafttrædelsesdato: 01/04/1981.
