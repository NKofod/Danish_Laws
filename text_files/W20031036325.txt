Beregning  

 af dagpengesats på baggrund af udbetaling af  

  

 dividende i konkursbo Resumé  


  

 Medlemmets endelige udbetalte dividende fra konkursbo kunne danne grundlag  

 for beregning af individuel dagpengesats.  

  

 Medlemmet blev opsagt som direktør med 12 måneders varsel til udgangen af et  

 kalenderår.
Samme måned som medlemmet blev opsagt gik virksomheden i  

 betalingsstandsning og blev siden erklæret konkurs.  

  

 Medlemmet fik ikke udbetalt sin løn og anmeldte derfor sit lønkrav i  

 konkursboet.  

  

 Medlemmet endte med at få udbetalt endelig dividende på 28,87 %. A-kassen og  

 direktoratet anerkendte, at medlemmet kunne få udbetalt dagpenge, men med 82  

 %  

 af højeste dagpengesats.
De fandt, at medlemmet ikke opfyldte betingelserne  

 for  

 at få beregnet individuel dagpengesats, idet medlemmet med en udbetaling på  

 28,87 % ikke opfyldte kravet om løntimer svarende til 2/3 af fuld  

 overenskomstmæssig arbejdstid.  

  

 På møde den 16. oktober 2003 traf ankenævnet afgørelse om, at medlemmet kunne  

 få beregnet en individuel dagpengesats.  

  

 Ankenævnet lagde til grund, at medlemmet havde været fuldtidsbeskæftiget som  

 konsulent i konkursboet.  

  

 Ankenævnet fandt, at den udbetalte dividende ikke kunne sidestilles med  

 kravet  

 om løntimer svarende til 2/3 af fuld overenskomstmæssig arbejdstid.  

 Dividenden  

 skulle i stedet ses som om, medlemmet havde fået en lavere lønudbetaling end  

 ellers.  

  

 Ankenævnet fandt derfor, at medlemmet med sin fuldtidsbeskæftigelse og den  

 udbetalte dividende kunne få beregnet en individuel dagpengesats.
 Ankenævnet har behandlet Deres sag om beregning af  

 dagpenge på møde den 16. oktober 2003.
Nævnet traf denne A F G Ø R E L S E De kan få beregnet en individuel dagpengesats.
B E G R  

 U N D E L S E Ankenævnet lægger ved afgørelsen til grund, at   

 	  

 De blev medlem af  

 a-kasse den 4. marts 1994,   

 	  

 De den 17. marts  

 1994 blev opsagt som koncerndirektør med 12 måneders varsel til udgangen af  

 et  

 kalenderår,   

 	  

 virksomheden, De var  

 ansat i, gik i betalingsstandsning den 29. marts 1994 og blev erklæret  

 konkurs  

 den 30. januar 1995,   

 	  

 De sidste gang fik  

 udbetalt løn fra virksomheden den 31. marts 1994,   

 	  

 det ved afgørelse  

 fra direktoratet af den 23. maj 1996 blev bestemt, at der forelå  

 dokumentation  

 for, at De havde opnået arbejde i opsigelsesperioden af et sådant omfang, at  

 De  

 opfyldte beskæftigelseskravet,   

 	  

 det ved afgørelse  

 fra direktoratet af den 29. august 1996 blev bestemt, at De kunne få udbetalt  

 dagpenge med 82 % af højeste dagpenge,   

 	  

 De ved dom fra Sø-  

 og Handelsretten fik tilkendt krav i boet på kr. 1.217.818,57 for perioden  

 den  

 1. april 1994  31. december 1995,   

 	  

 Deres endelige  

 dividendeudbetaling udgjorde 28,87 % svarende til kr. 351.579,02.
Ankenævnet bemærker, at det for beregning af en  

 individuel dagpengesats for et månedslønnet medlem kræves, at beregningen  

 foretages på grundlag af den seneste periode af 3 måneders varighed, hvor der  

 foreligger et antal løntimer, som mindst svarer til 2/3 af fuld  

 overenskomstmæssig  

 arbejdstid.
Dette følger af § 4 i bekendtgørelse nr. 1356 af 20.  

 december  

 2000 om beregning af arbejdsfortjenesten for lønmodtagere som ændret ved  

 bekendtgørelse nr. 1198 af 18. december 2002 (bekendtgørelsen).
Af bekendtgørelsens § 1, stk. 1 følger det, at der ved  

 beregning af hidtidig arbejdsfortjeneste medtages alle lønandele, der er  

 udbetalt i beregningsperioden.
Med kravet om, at det skal være udbetalte  

 lønandele, udelukkes det derfor at medtage et lønkrav i et konkursbo, idet  

 dette ikke er kommet til udbetaling.
De får dog udbetalt en endelig dividende  

 på 28,87 %, og den skal anvendes ved beregning af dagpengesats.
 Ankenævnet lægger vægt på, at den endelige udbetalte dividende på  

 28,87 % svarende til kr. 351.579,02 skal betragtes som den endelige løn i  

 perioden 1. april 1994  31. december 1995. Det er 21 måneder og svarer  

 derfor  

 til en månedsløn på kr. 16.741,86.
 Ankenævnet lægger videre vægt på, at direktoratet træffer 2  

 afgørelser i 1996, hvor det først bestemmes, at De på baggrund af oplysninger  

 fra konkursboets kurator med Deres arbejde som fuldtidsbeskæftiget konsulent  

 i  

 boet opfylder beskæftigelseskravet og dernæst, at De kan modtage dagpenge med  

 82 % af højeste dagpenge med mulighed for senere regulering af satsen.  

 Ankenævnet lægger herefter til grund, at De har været fuldtidsbeskæftiget i  

 opsigelsesperioden.
 Med Deres fuldtidsbeskæftigelse, jf. ovenfor, opfylder De således  

 kravet om beskæftigelse svarende til løntimer som mindst svarer til 2/3 af  

 fuld  

 overenskomstmæssig arbejdstid.
 De kan derfor få foretaget beregning af en individuel dagpengesats.
Ankenævnet bemærker, at det er Deres a-kasse, der som 1. instans  

 skal foretage beregningen af den individuelle dagpengesats.
Ankenævnet har i  

 dag anmodet a-kassen om at foretage denne beregning.
 Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002 med de ændringer, der følger  

 af  

 lov nr. 1035 af 17. december 2002, § 51, stk. 1 og § 53,  

 stk. 1. Bekendtgørelse nr. 1356 af 20. december 2000 om beregning af  

 arbejdsfortjenesten  

 for lønmodtagere som ændret ved bekendtgørelse nr. 1198 af 18. december 2002,  

 §§ 1 og 4.
 Ankenævnet ændrer derfor direktoratets afgørelse af den 30. april  

 2003.
På ankenævnets vegne Xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 A-kassen har fremstillet sagen således:
Af sagen fremgår, at De den 1. januar 1996 blev ledig, da Deres  

 tidligere arbejdsgiver blev erklæret konkurs.
De havde senest fået udbetalt  

 løn  

 i marts 1994, og der forelå derfor ikke en beregningsperiode, der opfyldte  

 løntimekravet  

 (2/3 fuld overenskomstmæssig arbejdstid) på noget tidspunkt i  

 medlemsperioden,  

 idet De blev optaget i a-kassen den 4. marts 1994.
 De var derfor alene berettiget til en dagpengesats, der svarede  

 til 82 % af højeste dagpenge.
 De fik efterfølgende ved Sø- og Handelsretten et beløb på  

 1.217.818,57 kroner i skattepligtig løn, pensions- og fratrædelsesgodtgørelse  

 for perioden fra den 1. april 1994 til og med den 31. december 1995.
 Det fremgår videre, at De i maj 1999 bad a-kassen foretage en  

 regulering af dagpengesatsen, da De på det tidspunkt havde modtaget en  

 foreløbig dividende svarende til 15 % af det tilkendte lønkrav.
 Den 8. oktober 1998 traf a-kassen afgørelse om, at De ikke havde  

 ret til en beregning af dagpengesatsen, da De ikke opfyldte 2/3-dels kravet.
 Arbejdsdirektoratet har ved afgørelse af den 27. januar 2000  

 tiltrådt denne afgørelse, idet de bemærkede, at der først kunne ske en  

 beregning af dagpengesatsen, når (og hvis) De fik udbetalt 2/3 af Deres  

 tilgodehavende i konkursboet.
Endvidere fremgår det, at Deres tidligere arbejdsgivers konkursbo  

 nu er afsluttet, og at De har modtaget en endelig dividende svarende til  

 28,87  

 % af det anerkendte lønkrav på 1.217.818,57 kroner.
De har derfor ved brev af  

 den 29. januar 2003 bedt os beregne og regulere tidligere udbetalte dagpenge  

 for perioden fra den 1. januar 1996 til den 28. februar 1998 og fra den 1.  

 maj  

 til den 30. juni 1999. Direktoratet fortsatte fremstillingen således:
 A-kassen traf den 18. februar 2003 afgørelse om, at De ikke kunne  

 få beregnet en individuel dagpengesats, idet De stadig ikke opfyldte 2/3-dels  

 kravet.
 De klagede over a-kassens afgørelse med brev af 27. februar 2003,  

 idet det var Deres opfattelse, at De var berettiget til at få reguleret  

 dagpengesatsen.
 De anførte bl.a., at den endelige dividende berettiger til en  

 maksimal dagpengesats, og at Deres arbejdstid svarede til 2/3 af fuld  

 overenskomstmæssig arbejdstid, hvilket fremgik af kurators tidligere  

 fremsendte  

 redegørelse.
A-kassen fastholdt efter en fornyet vurdering afgørelsen og sendte  

 med brev af 4. april 2003 sagen til direktoratet. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 30. april 2003 denne afgørelse:
 De kan ikke få beregnet en individuel dagpengesats.
Begrundelse Første gang et medlem skal have beregnet en  

 dagpengesats, skal beregningen foretages på grundlag af indtjeningen af den  

 seneste periode af 12 uger/3 måneders varighed, hvor der foreligger et antal  

 løntimer, som mindst svarer til 2/3 af fuld overenskomstmæssig arbejdstid.  

 Det  

 følger af § 4, stk. 1 i bekendtgørelse nr. 1356 af 20. december  

 2000  

 om beregning af arbejdsfortjenesten for lønmodtagere.
 De skal således opfylde løntimekravet i § 4, stk. 1. Ved  

 løntimer forstås timer, for hvilke der er udbetalt løn.
Det følger af § 1, stk. 1, i bekendtgørelsen, at ved  

 beregningen af et medlems hidtidige arbejdsfortjeneste medtages alle  

 lønandele,  

 der er udbetalt i beregningsperioden, bortset fra løn og lønandele, hvoraf  

 medlemmet ikke er indkomstskattepligtig.
Et fuldtidsforsikret medlem kan dog  

 maksimalt medtage indtægter for et antal timer, der svarer til fuld  

 overenskomstmæssig  

 arbejdstid i beregningsperioden.
Uanset bestemmelsen i § 1, stk. 1 medtages ved  

 beregningen af medlemmets hidtidige arbejdsfortjeneste lønmodtagerens bidrag  

 til pensionsordninger, der er omfattet af afsnit 1 i lov om beskatning af  

 pensionsordninger mv., lønmodtagerens bidrag til ATP, samt lønmodtagerens  

 bidrag til Den Særlige Pensionsopsparing.
Se § 1, stk. 5, i  

 bekendtgørelsen.
 Der er i beregningsreglerne ikke hjemmel til at medtage lønkrav fx  

 i et konkursbo ved beregning af et medlems hidtidige indtjening.
 Direktoratet har lagt vægt på, at De har modtaget en endelig  

 dividende svarende til 28,87 % af det anerkendte lønkrav.
 Da De således ikke har fået udbetalt en dividende, der svarer til  

 2/3 af Deres tilgodehavende, er det direktoratets opfattelse, at der ikke  

 foreligger et antal løntimer, der svarer til 2/3 af fuld overenskomstmæssig  

 arbejdstid, og d  

er kan derfor ikkeforetages en  

 beregning/regulering af en ny dagpengesats.
 Det fremgår af § 8, stk. 1, at et medlem skal have  

 udbetalt dagpenge med det i arbejdsløshedsforsikringslovens § 51,  

 stk. 2, fastsatte beløb ( 82% af højeste dagpengesats), såfremt der ikke  

 findes en periode, der opfylder løntimekravet eller tidligere er udbetalt  

 dagpenge med en tidligere beregnet sats.
Direktoratet har lagt til grund, at De har modtaget dagpenge med  

 en sats svarende til 82 % af højeste sats. 3. Klagen  

 til ankenævnet I Deres klage af den 4. maj 2003 over direktoratets anførte De:
 Klage over afgørelse.
 Under henvisning til Deres afgørelse i skrivelse af 30. april  

 2003, skal jeg herved klage over afgørelsen, idet det stadigt er min  

 opfattelse, at såvel det endeligt udbetalte dividendebeløb fra min tidligere  

 arbejdsgivers nu afsluttede konkursbo, som mine udførte arbejdstimer for  

 kurator i opsigelsesperioden, berettiger mig til, at der foretages en  

 regulering af dagpengesatsen.
 Jeg mener ikke, at Direktoratet i sin afgørelse har lagt behørig  

 vægt på mine faktisk udførte arbejdstimer.
 Ligeledes mener jeg, at det er uberettiget, at sammenstille 2/3  

 timefaktorkrav  

 med dividendeprocenten.
 Jeg henviser til Direktoratets tidligere afgørelse i skrivelse af  

 23. maj 1996, sagsnr.xxx.
På ovenstående grundlag beder jeg dem venligst genvurdere sagen. 4. Arbejdsdirektoratets  

 bemærkninger til klagen I oversendelsesbrevet til ankenævnet af 26. maj 2003 anførte  

 direktoratet:
 Direktoratet sender klage over afgørelse af 30. april 2003.
 Der er ikke kommet nye oplysninger, der giver direktoratet  

 anledning til at ændre afgørelsen.
 Det er således stadig direktoratets opfattelse, at medlemmet ikke  

 kan få beregnet en individuel dagpengesats.
Der er lagt vægt på, at det er en betingelse for at opfylde  

 løntimekravet i § 4, stk. 1 i bekendtgørelse nr. 1356 af 20  

 december  

 2000 om beregning af arbejdsfortjenesten for lønmodtagere, at der foreligger  

 et  

 antal løntimer, som mindst svarer til 2/3 af fuld overenskomstmæssig  

 arbejdstid.
Ved løntimer forstås timer for hvilke, der er udbetalt løn.
 Da medlemmet alene har fået udbetalt en endelig dividende svarende  

 til 28,87 % af hans anerkendte lønkrav på 1.217.818,57 kr., er det  

 direktoratets opfattelse, at der ikke foreligger et antal løntimer, der  

 svarer  

 til 2/3 af fuld overenskomstmæssig arbejdstid.
 Bilagsfortegnelse og alle bilag i sagen vedlægges.
 Endvidere sender direktoratet d.d. bilag i direktoratets j.nr. xxx  

 og xxx, som har betydning for sagen.
Kopi af brevet er sendt til medlemmet og a-kassen. 5. Nyt  

 efter klagen ./.
6. Regler Lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002 med de ændringer, der følger af lov nr. 1035 af 17. december 2002 § 51.  

  

 Dagpenge  

 kan til det enkelte medlem højst udbetales med et beløb, der udgør 90 % af  

 medlemmets hidtidige arbejdsfortjeneste, jf. dog stk. 4. I  

 arbejdsfortjenesten indgår ikke arbejdsmarkedsbidrag i henhold til lov om en  

 arbejdsmarkedsfond.
Ved ændring af arbejdsmarkedsbidragets størrelse  

 reguleres  

 det enkelte medlems hidtidige arbejdsfortjeneste svarende til ændringen i  

 arbejdsmarkedsbidraget.
Arbejdsfortjenesten har dog ingen betydning for  

 dagpengenes størrelse, hvis arbejdet, hvorfra fortjenesten hidrører,  

 afsluttes  

 mindre end 1 år efter afslutningen af et tidligere arbejde, der har ligget  

 til  

 grund for en dagpengeberegning.
Ved ændring i dagpengenes højeste beløb, jf.  

 § 47, reguleres den hidtidige arbejdsfortjeneste for det enkelte medlem  

 med en procentsats svarende til ændringen.
De regulerede dagpenge kan ikke  

 overstige det højeste dagpengebeløb.
Direktøren for Arbejdsdirektoratet  

 fastsætter regler for fremgangsmåden ved beregningen af arbejdsfortjenesten.
Stk. 2.  

  

 Til et  

 medlem, der er optaget i henhold til § 41, stk. 1, nr. 3, litra b,  

 udbetales dagpenge med et beløb, der udgør 82 pct. af højeste dagpenge efter  

 §§ 47 og 70 § 53.  

  

 Ret til dagpenge opnås efter 1 års medlemskab af en anerkendt  

 arbejdsløshedskasse.
Direktoratets  

 bekendtgørelse nr. 1356 af 20. december 2000 om beregning af  

 arbejdsfortjenesten  

 for lønmodtagere, som ændret ved bekendtgørelse 1198 af 18. december 2002 § 1.  

  

 Ved  

 beregningen af et medlems hidtidige arbejdsfortjeneste medtages alle  

 lønandele,  

 der er udbetalt i beregningsperioden, bortset fra løn og lønandele, hvoraf  

 medlemmet ikke er indkomstskattepligtig.
Et fuldtidsforsikret medlem kan dog  

 maksimalt medtage indtægter for et antal timer, der svarer til fuld  

 overenskomstmæssig arbejdstid i beregningsperioden.
Et deltidsforsikret  

 medlem,  

 der er time-, uge- eller 14-dages-lønnet, kan maksimalt medtage indtægt for  

 360  

 timer, mens et deltidsforsikret, månedslønnet medlem kan medtage indtægt for  

 390 timer.
 Stk. 2.  

  

 Indtægt fra  

 arbejde, hvortil der ydes offentligt tilskud til lønnen, bortset fra indtægt  

 fra arbejde ved servicejob efter lov om servicejob, kan ikke medtages ved  

 beregningen  

 af medlemmets hidtidige arbejdsfortjeneste.
Stk. 3.  

  

 Indtægten  

 nedsættes med den på beregningstidspunktet i henhold til lov om  

 arbejdsmarkedsfonde  

 fastsatte procentsats for arbejdsmarkedsbidrag Stk. 4.  

  

 Har  

 medlemmet i ansættelsesforholdet haft fri kost, logi, bil, telefon mv.,  

 medtages ved beregningen den af skattemyndighederne fastsatte skattepligtigt  

 værdi af den pågældende ydelse.
 Stk. 5.  

  

 Uanset  

 bestemmelsen i stk. 1 medtages ved beregningen af medlemmets hidtidige  

 arbejdsfortjeneste lønmodtagerens bidrag til pensionsordninger, der er  

 omfattet  

 af afsnit I i lov om beskatning af pensionsordninger m.v., lønmodtagerens  

 bidrag til ATP, samt lønmodtagerens bidrag til Den Særlige Pensionsopsparing.
 Stk. 6.  

  

 Et medlem,  

 der har haft ansættelse i en international organisation eller på en  

 udenlandsk  

 diplomatisk eller konsulær repræsentation og som følge heraf, jf. gældende  

 bestemmelser i skattelovgivningen, har været undtaget skattepligt, kan uanset  

 bestemmelsen i stk. 1, medtage indtjeningen ved beregningen.
 § 4.  

  

 Første gang et medlem skal have beregnet en dagpengesats, skal beregningen  

 for  

 time-, dag-, uge- og 14-dages-lønnede foretages på grundlag af indtjeningen i  

 den seneste periode af 12 ugers varighed, hvor der foreligger et antal  

 løntimer, som mindst svarer til 2/3 af fuld overenskomstmæssig arbejdstid.  

 For  

 månedslønnede skal beregningen foretages på grundlag af den seneste periode  

 af  

 3 måneders varighed, hvor der foreligger et antal løntimer, som mindst svarer  

 til 2/3 af fuld overenskomstmæssig arbejdstid.
 Stk. 2.  

  

 For  

 deltidsforsikrede skal beregningen foretages på grundlag af  

 arbejdsfortjenesten  

 i den seneste periode af 12 ugers/3 måneders varighed, hvor der foreligger et  

 antal løntimer, som mindst svarer til 180 timer, for månedslønnede dog mindst  

 195  

 timer.
Stk. 3.  

  

 Hvis et  

 medlems arbejdstid ikke er kontrollabel, omregnes indtægten til timer.
Der  

 henvises til bestemmelsen herom i bekendtgørelse om supplerende dagpenge.
 Stk. 4.  

  

 For time-,  

 dag-, uge- og 14-dages-lønnede udgør den gennemsnitlige daglige  

 arbejdsfortjeneste  

 1/60 af den udbetalte lønindtægt i den i stk. 1, 1. punktum nævnte  

 periode.
Stk. 5.  

  

 For  

 månedslønnede udgør den gennemsnitlige daglige arbejdsfortjeneste 1/65 af den  

 udbetalte løn i den i stk. 1, 2. punktum nævnte periode.
Medlemmer, der  

 får udbetalt løn månedsvis, anses for månedslønnede, uanset de ikke er fast  

 månedslønnede.
