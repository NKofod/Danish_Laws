I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning og § 51, stk. 1, § 70, § 73, stk. 4 og § 89, stk. 3 i lov nr. 9 af 3. januar 1992 om naturbeskyttelse fastsættes:
Formål § 1.  Bekendtgørelsen har til formål at sikre  

 Hanstholm Vildtreservat som yngleområde for hede- og hedemosefugle og  

 rasteområde for vandfugle.
Bekendtgørelsen skal derudover sikre Hanstholm  

 Vildtreservat som levested for oddere.
Afgrænsning § 2.  Hanstholm Vildtreservat i Viborg Amt omfatter  

 som angivet på kortbilag:
 Stk. 2.  Mod vest afgrænses vildtreservatet af højeste,  

 daglige vandstandslinie.
Jagt og færdsel § 3.  På vildtreservatets område er det forbudt af  

 udøve jagt på eller på anden måde at ombringe, indfange og forjage pattedyr  

 og fugle.
 § 4.  På vildtreservatets område er enhver form for  

 ophold og færdsel forbudt hele året i den centrale del samt i det i § 2, stk.  

 1, nr. 3 nævnte område (Tuekær) inden for følgende afgrænsning:
 Stk. 2.  På den øvrige del af vildtreservatets område er  

 kørsel med motordrevet køretøj herunder knallert, kørsel med hestekøretøj  

 samt ridning forbudt hele året.
 Stk. 3.  På den del af vildtreservatets område, der er  

 beliggende øst for kystvejen og udenfor det i stk. 1 nævnte område er ophold,  

 færdsel til fods samt på cykel desuden forbudt i tidsrummet 1. april - 15.  

 juli.
 Stk. 4.  Bestemmelsen i stk. 3 gælder ikke:
 Stk. 5.  Det er forbudt at medbringe skydevåben,  

 fangstredskaber og hund på vildtreservatets område.
 Stk. 6.  Forbudet i stk. 5 mod at medbringe hund på  

 vildtreservatets område gælder ikke for hunde i snor på arealet vest for  

 kystvejen.
 Stk. 7.  Sportsudøvelse, herunder terræn- og  

 orienteringsløb, ekskursioner og teltslagning er forbudt.
 § 5.  Fiskeri, badning og sejlads i vildtreservatets  

 søer er forbudt.
 Stk. 2.  Forbudet mod fiskeri og badning i stk. 1 gælder  

 ikke for den i § 2, stk. 1, nr. 4 nævnte del af Nors Sø.
Andre bestemmelser § 6.  Indsamling af dyr og planter samt erhvervsmæssig  

 indsamling af bær, blomster, herunder lyng, pors og lav m.v. er forbudt.
§ 7.  Tobaksrygning er forbudt undtagen på den for  

 plantevækst blottede strandbred og havklit.
Det er endvidere forbudt at  

 antænde bål, at henkaste brænde eller glødende genstande samt at henkaste  

 affald.
Dispensation og tilsyn § 8.  Skov- og Naturstyrelsen fører tilsyn med, at  

 reservatbestemmelserne overholdes.
 § 9.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3-7.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 10.  Bestemmelserne i denne bekendtgørelse er ikke  

 til hinder for iværksættelse af foranstaltninger til bekæmpelse af sandflugt  

 efter de herom gældende regler.
Straf og ikrafttrædelse § 11.  Overtrædelse af bestemmelserne i §§ 3-7 eller  

 af vilkår der er fastsat i en dispensation i medfør af § 9, straffes med  

 bøde, med mindre strengere straf er forskyldt efter anden lovgivning.
 Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er:
 § 12.  Bekendtgørelsen træder i kraft den 1. april  

 1995.
 Stk. 2.  Samtidig hermed ophæves Landbrugsministeriets  

 bekendtgørelse af 13. maj 1982 om Hanstholm Vildtreservat.
