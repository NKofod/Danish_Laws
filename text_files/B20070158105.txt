Bekendtgørelse om ændring af bekendtgørelse om tilskud til fremme af innovation gennem udvikling, demonstration og investeringer vedrørende det primære jordbrug § 1 I bekendtgørelse nr. 1079 af 3. september 2007 om tilskud til fremme af innovation gennem udvikling, demonstration og investeringer vedrørende det primære jordbrug, som ændret ved bekendtgørelse nr. 1419 af 11. december 2007, foretages følgende ændring:
 1. Efter § 4 og før tekstoverskriften til § 5 indsættes:
»§ 4 a.
Uanset § 4 kan der fra den 1. januar 2008 ikke indgives ansøgning om tilskud.« § 2 Bekendtgørelsen træder i kraft den 1. januar 2008.
