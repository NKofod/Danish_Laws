Skattefri spaltning med ophør af  

 holdingselskab Tilladelse med vilkår Ligningsrådet blev anmodet om tilladelse til  

 skattefri aktieombytning, jf.
ABL § 13, af aktierne i et driftselskab, der  

 blev ligeligt ejet af to brødre.
I umiddelbar forlængelse heraf  

 ønskedes det ved ombytning fremkomme holdingselskab spaltet med  

 ophør skattefrit, jf.
FUL § 15 a, stk. 1. Brødrene ville efter  

 spaltningen foretage indbyrdes skattefrie overdragelser jf.
ABL § 11,  

 således at hver bror opnåede helejerskab til hvert sit  

 holdingselskab.
Der blev anmodet om, at tilladelse blev givet uden  

 vilkår, der ville hindre en sådan efterfølgende  

 overdragelse.
Ligningsrådet gav tilladelse til aktieombytningen med  

 vilkår om, at holdingselskabet, alternativt de to holdingselskaber  

 efter spaltningen, skulle bevare helejerskabet af driftsselskabet i 3  

 år regnet fra tidspunktet for aktieombytningen.
Med henvisning til at  

 fusionsskattelovens spaltningesregler ikke kan anvendes til at opdele et  

 selskab mellem aktionærerne, kunne anmodningen om skattefri spaltning  

 af holdingselskabet alene imødekomme med vilkår om, at  

 aktionærerne i 3 år regnet fra spaltningsdatoen ikke måtte  

 afhænde aktierne på en måde der medførte forrykkelse  

 af det indbyrdes ejerforhold, eller på en måde, der ville  

 medføre, at mere end 10% af aktiernes pålydende værdi blev  

 vederlagt med andet end aktier.
Reference FUL § 13 og § 15 a LV 1997, afsnit S.G.3.5 og S.D.2 To brødre ejede i lige fællesskab  

 driftselskabet D A/S, der drev virksomhed med fremstilling af forskellige  

 plastprodukter.
Ligningsrådet blev anmodet om tilladelse til  

 skattefriaktieombytning, idet brødrene ville indskyde deres fulde  

 aktieposter i D A/S i et skuffeselskab H A/S, mod til gengæld at  

 få aktier i dette fremtidige holdingselskab.
Der skulle ikke ydes  

 kontantvederlag i forbindelse med aktieombytningen.
Ligningsrådet blev endvidere anmodet om tilladelse  

 til skattefri spaltning af H A/S, der ønskedes foretaget i umiddelbar  

 forlængelse af aktieombytningen.
Det indskydende selskab besad alene  

 aktierne i D A/S og da spaltningen skulle ske med ophør, skulle  

 aktierne fordeles ligeligt til de to modtagende selskaber, H1 A/S og H2 A/S,  

 der fremover skulle fungere som holdingselskaber.
Der skulle ikke ydes  

 kontantvederlag i forbindelse med spaltningen.
I anmodningen oplystes det, at brødrene efter  

 spaltningen ville overdrage de modtagne aktier ved spaltningen til hinanden,  

 således at hver bror opnåede helejerselskab til hvert sit  

 holdingselskab.
Overdragelsen skulle gennemføres skattefrit i henhold  

 til reglerne i ABL § 11.
Ligningsrådet blev anmodet om ikke at opstille  

 vilkår, der ville hindre en afsluttende aktieoverdragelse efter ABL §  

 11. Der blev henvist til TfS 1997.940 og det oplystes det, at  

 aktionærerne var indforstået med, at de to nye holdingselskaber,  

 H1 A/S og H2 A/S, skulle ejes aktierne i driftsselskabet i mindst 3 år.  

 Aktionærende oplyste endvidere, at de var indstillet på, at der  

 ikke udover § 11-overdragelsen, hvorved der opnåedes helejerselskab,  

 skulle ske overdragelse af aktierne i holdingsselskaberne H1 A/S og H2 A/S i  

 samme 3 årige periode.
Der blev i den forbindelse henvist til, at  

 aktionærerne i den 3 årige periode reelt ville bevare hver deres  

 50%-ejerskab af driftsselskabet, D A/S.
De påtænkte  

 ændringer og efterfølgende overdragelser medførte derfor  

 ikke nogen reel forrykkelse af det oprindelige ejerforhold til aktierne i D  

 A/S.
 Endelig blev det oplyst, at den nuværende  

 aktionærkreds ikke havde til hensigt at afstå aktierne eller  

 aktiviteten i Drift A/S.
Om baggrunden for de påtænkte ændringer  

 var det oplyst, at aktionærerne ønskede en mere  

 hensigtsmæssig selskabskonstruktion, hvor aktionærerne fortsat  

 reelt ejede aktierne i Drift A/S i lige sameje, men samtidig muliggjorde at  

 aktionærerne kunne foretage egne indbyrdes uafhængige  

 dispositioner over de frie midler i de to selvstændige  

 holdingselskaber.
De påtænkte ændringer ville også  

 lette et senere generationsskifte, idet aktionærerne kunne  

 gennemføre et sådant uafhængigt af hinanden.
 Der var indhentet udtalelse fra de implicerede kommuner og  

 fra regionen, der alle indstillede, at der blev givet tilladelse til  

 aktieombytning med vilkår om, at holdingselskabet, alternativet de to  

 ved spaltningen fremkomne holdingselskaber, skulle opretholde ejerskabet til  

 D A/S med uændret aktionærsammensætning og stemmeantal i 3  

 år regnet fra datoen for ombytningen, ligesom at aktieombytningen  

 skulle foretage senest 6 måneder efter Ligningsrådets  

 tilladelse.
 Vedrørende spaltningen blev det indstillet, at  

 tilladelsen blev givet på vilkår af , at aktionærerne i 3  

 år fra spaltningsdatoen ikke afhændede de modtagende aktier  

 på en måde, der gjorde, at det indbyrdes ejerforhold blev  

 ændret, og at aktionærerne i samme periode ikke solgte de  

 modtagne aktier på en måde, der medførte, at mere end 10%  

 af den pålydende værdi af de modtagende aktier blev betalt med  

 andet end aktier.
 Ligningsrådet gav tilladelse til skattefri  

 aktieombytning, jf.  ABL § 13, med vilkår om, at holdingselskabet H  

 A/S, alternativt de to ved spaltningen fremkomne holdingselskaber H1 A/S og  

 H2 A/S, ikke måtte afhænde aktierne i datterselskabet, D A/S, i  

 en periode på 3 år regnet fra ombytningstidspunktet.
 Ligningsrådet gav endvidere tilladelse til skattefri  

 spaltning af holdingselskabet H A/S, dog med vilkår om, at de to  

 aktionærer i en periode på 3 år ikke måtte  

 afhænde deres aktier i de modtagende selskaber, H1 A/S og H2 A/S,  

 på en måde,  der medførte forrykkelse af det indbyrdes  

 ejerforhold, og at aktionærerne i samme tidsperiode ikke måtte  

 afhænde aktierne i H1 A/S og H2 A/S på en måde, der ville  

 medføre, at mere end 10% af pålydende værdi af disse  

 aktier blev vederlagt med andet end aktier.
Ligningsrådet kunne således ikke  

 imødekomme anmodning om, at tilladelse blev givet uden vilkår,  

 der hindrede en efterfølgende  overdragelse omfattet af ABL § 11.  

 Begrundelsen var, at en spaltning i henhold til fusionsskatteloven  

 forudsætter en proratarisk vedlæggelse, således at det  

 hidtidige ejerforhold overføres og kan genfindes i de modtagende  

 selskaber.
I den sammenhæng kan der henvises til cirkulære nr. 31  

 af 22. februar 1996 til fusionsskatteloven, hvoraf det fremgår af pkt.  

 3.1.1.(4), at »Et sådant vilkår kan f.eks. tænkes stillet..  

 for at imødegå, at selskabsdeltagerne i forbindelse med  

 spaltningen opdeler selskabet imellem sig«.
Hensyn der skal tilgodese overførslen af det  

 proratariske forhold retter sig således til ejerforholdene til de  

 modtagende selskaber ved spaltningen, H1 A/S og H2 A/S, altså de  

 nystiftede holdingselskaber.
I anmodningen blev det nævnt, at de  

 påtænkte ændringer ikke indebar forrykkelser af det reelle  

 ejerforhold til aktierne i D A/S.
Uanset brødrene opnåede  

 helejerskab til hvert sit holdingselskab, ville disse selskabers besiddelser  

 i driftsselskabet reelt indebærer, at det oprindelige ejerforhold  

 50%/50% blev bevaret.
 Ved spaltningen  af H A/S er det imidlertidig ikke  

 ejerforholdet til driftselskabet D A/S som tillægges vægt ved  

 vurderingen af, hvorvidt der kan gives tilladelse til skattefri spaltning  

 uden vilkår, men som nævnt det personlige ejerforhold til det  

 spaltede selskab, H A/S.
I TfS 1997.940, hvortil der var henvist i anmodningen,  

 blev der således også givet tilladelse med fastsættelse af  

 et tilsvarende vilkår.
Endvidere henviste Ligningsrådet til TfS  

 1998.415, der fastslår, at et spaltningsvilkår om 3 års  

 ejertid ikke kan opretholdes indirekte gennem et holdingselskab.
