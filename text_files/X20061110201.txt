Afståelse af grund med ejendom nedrevet efter  

 beskadigelse Spørgsmål Kan ejendom A  

 afstås uden beskatning? Svar Ja, se  

 indstilling og begrundelse.
Beskrivelse af de faktiske forhold Spørger køber i  

 1976 ejendom A, som siden erhvervelsen har været anvendt til bolig for  

 spørger.  

 I eftersommeren 1997 installeres der fjernvarme ved, at et forsyningsselskab  

 trækker en fjernvarmeledning fra vejen og ind under ejendommen.
Dette sker  

 ved  

 styret underboring.
I 2002 konstateres der fugt- og skimmelsvampeskader i  

 ejendommen.  

 En opgravning viser, at et regnvandsafløb er gennembrudt af  

 fjernvarmeledningen, og at denne har forhindret regnvandet i at passere.
Som  

 følge heraf er store mængder regnvand fra taget blevet ledt ud i jorden under  

 ejendommen, og fugt er herefter trængt op i ejendommen.
Ejendommen søges  

 renoveret ved rensning, men da den er angrebet af fugt og skimmelsvamp i en  

 sådan grad, at udbedring af skaden er forbundet med store omkostninger,  

 anbefales det, at ejendommen rives ned.
Nedrivningen finder sted i februar  

 2005.
Da der endnu  

 verserer en forsikringssag vedrørende udbetaling af forsikringssum til  

 opførelse af en ny ejendom, overvejer spørger at afstå grunden.
Spørger  

 ønsker  

 i den forbindelse den skattemæssige behandling af en eventuel afståelse  

 afklaret.
SKATs indstilling og begrundelse Det følger af  

 ejendomsavancebeskatningslovens (EBL) § 1, at fortjeneste ved afståelse af  

 fast  

 ejendom medregnes ved opgørelsen af den skattepligtige indkomst.
Undtaget  

 herfra er en- og tofamiliershuse samt ejerlejligheder, der opfylder  

 betingelserne i EBL § 8, stk. 1 (parcelhusreglen). En skattefri afståelse af  

 en- og tofamiliehuse er betinget af, at ejendommen har tjent som bolig for  

 ejeren eller dennes husstand i en del eller hele den periode, hvor ejendommen  

 har været ejet.
Endvidere er det en betingelse, at ejendommens samlede  

 grundareal er mindre end  

 1.400 m2, eller at der  

 ifølge offentlig myndigheds bestemmelse ikke fra ejendommen kan udstykkes  

 grund  

 til selvstændig bebyggelse, eller at udstykning ifølge erklæring fra told- og  

 skatteforvaltningen vil medføre væsentlig værdiforringelse af restarealet  

 eller  

 den bestående bebyggelse.
Ejendomme, der opfylder disse betingelser, kan  

 afstås  

 skattefrit.
Ved lov nr. 407  

 af den 8. maj 2006 - lov om ændring af ejendomsavancebeskatningsloven  

 (afståelse af væsentlig beskadiget fast ejendom) - blev der hjemlet mulighed  

 for under visse betingelser skattefrit at afstå en grund, hvorpå der har  

 ligget  

 en ejendom, der har været udsat for en væsentlig skade.
Tidligere var en  

 sådan  

 afståelse skattepligtig, jf.
SKM2005.352LR, hvor Ligningsrådet i en bindende  

 forhåndsbesked tilkendegav, at der ikke var hjemmel til skattefri afståelse  

 af  

 en grund, hvor ejendommen var nedrevet som følge af beskadigelse efter en  

 fyrværkeriulykke.  

 En sådan afståelse var omfattet af EBL § 1.
 Baggrunden for  

 indsættelse af bestemmelsen var at sikre, at ejere af en væsentlig beskadiget  

 ejendom kan afstå ejendommen skattefrit, hvis ejendommen før skaden skete,  

 kunne være afstået skattefri efter parcelhusreglen.
 Det fremgår af  

 bemærkningerne til de enkelte bestemmelser i lovforslaget, jf. bemærkningerne  

 til nr. 5 til §  

 3, L  

 123 B - Forslag  

 til lov om ændring af ejendomsavancebeskatningsloven mv., at der er tale om  

 en  

 generel regel, der fritager fortjeneste ved afståelse af en ejendom for  

 beskatning, hvis visse betingelser er opfyldt.
 Bestemmelsen er  

 indsat i EBL § 8, stk. 6 og 7:
"Stk. 6.  

 Fortjeneste eller tab ved afståelse af en ejendom medregnes ikke til den  

 skattepligtige indkomst, hvis 1) der på  

 ejendommen har været opført et hus, der er blevet væsentligt beskadiget, 2) beskadigelsen  

 ikke skyldes forsæt eller grov uagtsomhed fra ejeren eller personer i ejerens  

 husstand og 3) ejendommen på  

 tidspunktet umiddelbart forud for beskadigelsen kunne været afstået  

 skattefrit  

 efter stk. 1-3.
Stk. 7. Det  

 er en forudsætning for skattefriheden efter stk. 6, at hele ejendommen  

 afstås senest 1 år efter, at skaden er indtruffet.
Told- og  

 skatteforvaltningen  

 kan i ganske særlige tilfælde dispensere fra denne frist." Det følger  

 således af EBL § 8, stk. 6, at en grund med en beskadiget eller en nedrevet  

 ejendom  

 kan afstås skattefrit.
En skattefri afståelse er betinget af, at der på  

 ejendommen har ligget et hus, der er blevet væsentligt beskadiget og at  

 skaden  

 ikke skyldes forsæt eller grov uagtsomhed fra ejeren eller personer i dennes  

 husstand samt at ejendommen på tidspunktet umiddelbart forud for skaden kunne  

 være afstået skattefrit efter EBL § 8, stk. 1-3.
Det fremgår af  

 bemærkningerne til lovforslaget, at bestemmelsen omfatter alle former for  

 væsentlig  

 beskadigelse, bl.a. skader som følge af storm, brand eller anden ulykke.
Det  

 fremgår endvidere, at det i praksis drejer sig om ejendomme, der er blevet så  

 kraftigt beskadiget, at det ikke kan betale sig at reparere skaderne.
Der  

 sondres ikke mellem forskellige former for pludselige ulykker.
Det angives  

 endvidere i bemærkningerne, at der skal skelnes mellem en pludselig ulykke og  

 en langsom ulykke, hvor langsomme ulykker ikke er tiltænkt omfattet af  

 bestemmelsen.
Som eksempel på en langsom ulykke er et sommerhus, hvor  

 ejendommen over en årrække mindskes som følge af, at havet spiser sig ind på  

 ejendommen for til sidst at sluge sommerhuset.
Det følger af  

 EBL § 8, stk. 7, at det er en forudsætning for skattefritagelsen efter stk.  

 6,  

 at hele ejendommen afstås senest 1 år efter, at skaden er sket.
Told- og  

 skatteforvaltningen kan i ganske særlige tilfælde dispensere fra denne frist.
Det fremgår af  

 bemærkningerne til lovforslaget, at 1-årsreglen i § 8, stk. 7, er udarbejdet  

 for at undgå, at ejeren spekulerer i at have grundarealet liggende i flere  

 år,  

 uden at en ny ejendom opføres.
Told- og skatteforvaltningens  

 dispensationsmulighed fra 1-årsreglen kan anvendes, eksempelvis hvis  

 udskydelse  

 af afståelse skyldes forhold som ejeren ikke kan påvirke, så som uenighed med  

 forsikringsselskab om erstatning.
 De nye regler  

 har virkning for ejendomme, der afstås den 18. januar 2006 eller senere.
Anmodning om  

 bindende svar Spørgers ejendom  

 har tjent til ejerens bolig fra 1976 og frem til august 2002, hvor det  

 anbefales,  

 at spørger fraflytter ejendommen grundet sundhedsskadelig og ubehageligt  

 indeklima samt allergiske reaktioner.
Spørger har under sagen været genhuset  

 på  

 forskellige adresser, men har haft folkeregisteradresse på ejendommen.
 Ejendommen har  

 et grundareal under  

 1400 m2  

 og kunne -  

 inden skaden opstod og nedrivning fandt sted - være afstået skattefrit efter  

 EBL § 8, stk. 1. Det vil sige, at ejeren forud for skaden har opfyldt  

 betingelserne for skattefri afståelse.
 Da skaden er  

 opstået som følge af (fejl ved) indlæggelse af fjernvarme foretaget af et  

 forsyningsselskab, er der tale om en skade, der ikke skyldes forsæt eller  

 grov  

 uagtsomhed fra spørgers side.
Ejendommen er  

 forsøgt renoveret ved rensning, men uden resultat.
Det fremgår, at der er  

 tale  

 om en ejendom, der synes beskadiget i en grad, at nedrivning af ejendommen  

 blev  

 anbefalet henset til omkostninger til yderligere renovering.
 Efter ordlyden  

 af EBL § 8, stk. 6, findes ejendommen at være omfattet af bestemmelsen.
Ifølge bemærkningerne  

 til lovforslaget skal der skelnes mellem den langsomme og den pludselige  

 ulykke.
Den langsomme ulykke sker, som nævnt ovenfor, hvor et sommerhus over  

 en  

 årrække mindskes som følge af, at havet spiser sig ind på ejendommen for til  

 sidst at sluge det.
 I den konkrete  

 sag må der ske en afgrænsning af en pludselig contra en langsom ulykke.
 SKAT fortolker  

 den langsomme ulykke som noget forudsigeligt, mens den pludselige ulykke  

 synes  

 at kunne fortolkes således, at der er tale om en ulykke, der ikke var  

 forudsigelig.
 Det er SKATs  

 opfattelse, at den konkrete sag ikke er sammenlignelig med eksemplet på en  

 langsom ulykke, men falder ind under fortolkningen af en pludselig ulykke.
I den konkrete  

 sag var det ikke forudseligt, at indlæggelse af fjernvarme ville medføre en  

 beskadigelse på ejendommen.
Ulykken sker ved én konkret hændelse - nemlig  

 gennembrud på vandledning.
Det har ikke været forudsigeligt, at der ville ske  

 gennembrud af vandledning ved indlæggelsen af fjernvarme og med, at der ville  

 trænge regnvand ud under ejendommen.
Følgerne af ulykken sker langsomt, idet  

 udsivning af vand, indtrængning af fugt i ejendommen og udvikling af  

 skimmelsvamp  

 sker over en lang årrække.  Forløbet fra indlæggelse af fjernvarme til  

 konstatering af fugt- og skimmelsvampeskade strækker sig over en periode på 5  

 år (1997 til 2002), ligesom forløbet fra konstatering af skaden til  

 ejendommen  

 nedrives strækker sig over 3 år.
Den langsomme  

 ulykke synes i den konkrete sag karakteriseret ved en situation, hvor  

 vandledninger  

 er gennembrudte på grund af tæring eller ælde, og at der som følge heraf  

 trænger vand ud og forårsager skade på ejendommen.
Her synes det  

 forudsigeligt,  

 at der vil trænge vand ud, når vandledninger er tærede eller ældede.
 SKAT finder  

 herefter, at den konkrete sag er omfattet af definitionen af en pludselig  

 ulykke, og at bestemmelserne i EBL § 8, stk. 6, bør finde anvendelse, således  

 at spørger stilles som, hvis afståelse havde fundet sted inden ulykken  

 indtræf.
 Det følger af  

 EBL § 8, stk. 7, at afhændelse skal ske senest 1 år efter skaden er  

 indtruffet.  

 Det, at vandledningen bliver gennembrudt allerede i september 1997, gør, at  

 1-årsreglen er overskredet.
Det synes ikke  

 på tidspunktet for skadens konstatering i august 2002 at kunne forudse  

 omfanget  

 af skaden.
Der er først efter mislykkede forsøg på udbedring af skaden ved  

 rensning af ejendommen, at udbedring opgives, og at det i stedet for  

 anbefales,  

 at ejendommen nedrives.
Det var således ikke hensigten, at ejendommen skulle  

 rives ned, og der går også over 2 år fra skaden konstateres, til det endeligt  

 er kortlagt, at nedrivning er eneste mulighed.
Forløbet synes således ikke at  

 have karakter af spekulation, som er baggrunden for indførelsen af  

 1-årsreglen.  

 Forløbets art findes i stedet at kunne begrunde en dispensation fra  

 1-årsreglen.
Endvidere taler  

 for en dispensation fra 1-årsreglen, at spørger har en uafklaret  

 forsikringssag  

 vedrørende erstatning for den nedrevne ejendom.
En sag der er medvirkende  

 årsag  

 til spørgers overvejelser om at afstå den ubebyggede grund frem for at  

 genopføre en ny ejendom på grunden.
Det lange forløb  

 fra skadens opståen, forsøg på udbedring til nedrivning af ejendommen samt en  

 langvarig forsikringssag har umuliggjort overholdelse af 1-årsreglen.
Da  

 dette  

 synes at være forhold, som spørger har været uden indflydelse på, er det  

 SKATs  

 holdning, at dispensationsmuligheden i EBL § 8, stk. 7 bør udnyttes i  

 nærværende sag.
 SKAT indstiller  

 herefter til, at spørger kan anvende EBL § 8, stk. 6 og 7, således at spørger  

 stilles som, hvis der var sket afståelse inden ulykken, og at ejendommen  

 derfor  

 kan afstås skattefrit.
Skatterådets  

 afgørelse og begrundelse Skatterådet er  

 enig i indstillingen og begrundelsen.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
