 En advokat spurgte, om der skal betales kapitalafgift af en aktiepost  

 med rentenydelsesret.
 Skattedepartementet meddelte, at der skulle betales kapitalarveafgift  

 af den aftalte salgssum.
Skattedepartementet fik forelagt spørgsmålet om, hvorledes  

 kapitalarveafgiften skulle beregnes i et bo, hvor en aktiepost på 4.606.000  

 kr. var udlagt til afdødes datter og til afdødes søn med halvdelen til hver.  

 Aktieposterne var båndlagt til sikring af en rentenydelsesret for afdødes  

 hustru.
Inden ophøret af rentenydelsen ønskede afdødes søn at sælge sin  

 halvdel af aktieposten til afdødes datter, og i den forbindelse ønskede  

 advokaten, der forestod salget af aktieposten, oplyst, om der i forbindelse  

 med dette salg skulle betales kapitalarveafgift.
 Skattedepartementet meddelte, at afdødes søn skulle betale  

 kapitalarveafgift af den aftalte salgssum i forbindelse med overdragelsen, og  

 at arveafgiften skulle beregnes under sammenlægning med den tidligere  

 udbetalte arv.
 (* 1) Afgørelsen er offentliggjort i skat 1988/3, side 158.
