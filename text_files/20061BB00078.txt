Fremsat den 18. januar 2007 af  

 Charlotte Fischer (RV), Morten Helveg Petersen (RV) og Morten Østergaard (RV) Forslag til folketingsbeslutning om  

 at sikre praktiserende speciallægers faglige uafhængighed i forbindelse med  

 henvisning til private klinikker Folketinget pålægger regeringen at fremsætte lovforslag, der  

 sikrer, at speciallæger, der praktiserer under sygesikringen, udelukkes fra  

 at  

 have økonomiske interesser i private klinikker eller hospitaler, som de selv  

 kan henvise til.
Bemærkninger til forslaget I det danske sundhedsvæsen gælder et hovedprincip om, at der  

 ikke er penge mellem læge og patient.
Det har man valgt, fordi det er en  

 ubetinget styrke for patientens tillid til lægen.
Det gør, at patienten kan  

 føle sig tryg ved, at lægens diagnose, ordinationer og henvisninger alene er  

 fagligt begrundede og ikke bunder i f.eks. økonomiske egeninteresser.
Derfor  

 er  

 det f.eks. også et grundlæggende princip i det danske sundhedsvæsen, at  

 læger,  

 tandlæger og dyrlæger ikke må have økonomiske interesser i eller forbindelser  

 til virksomheder, der handler med lægemidler.
I regeringens lovforslag nr.
L 51, der blev vedtaget af  

 Folketinget den 15. december 2006 og som bl.a. gennemfører en liberalisering  

 af  

 salget af medicin til produktionsdyr, indgår således et forbud mod, at  

 dyrlæger  

 har økonomiske interesser i virksomheder, der producerer, importerer eller  

 distribuerer lægemidler til produktionsdyr.
Af lovforslagets bemærkninger  

 fremgår, at dyrlægernes uafhængighed af økonomiske interesser bedst opnås  

 »ved  

 at tilvejebringe sikkerhed for, at de praktiserende dyrlæger kun ordinerer  

 lægemidler baseret på et objektivt og fagligt grundlag uden nogen form for  

 hensyntagen til egne økonomiske interesser«.
Den sikkerhed har patienterne specielt ikke på høreområdet  om  

 end der også har været enkelte eksempler på andre områder, f.eks.  

 øjenområdet.  

 I dag er det udbredt, at praktiserende ørelæger også helt eller delvis ejer  

 egne høreklinikker.
I hvor stor udstrækning det gør sig gældende, findes der  

 ikke et officielt tal på.
Indenrigs- og sundhedsministeren har i sit svar af  

 13. december 2005 på spørgsmål nr.
S 1267, folketingsåret 2005-06, afvist at  

 undersøge problemets omfang.
Men meget tyder på, at problemet er udbredt.  

 Ifølge artikel i Politiken den 17. juni 2006: »Interessesammenfald: Et  

 spørgsmål om tillid« er over halvdelen af landets 89 øreklinikker i dag helt  

 eller delvis ejet af ørelæger.
Udviklingen er sket i kølvandet på Folketingets beslutning i  

 2000 om at sikre patienter et friere valg af leverandører af høreapparater,  

 jf.  

 Folketingets vedtagelse af lovforslag nr.  

 L 231, folketingsåret 1999-2000. Dette skete ved at give den hørehæmmede  

 valget mellem enten høreapparatbehandling i offentligt regi uden egenbetaling  

 eller via en godkendt, privat høreapparatleverandør med offentligt tilskud.
I  

 2006 beløb tilskuddet sig til 5.528 kr. pr. høreapparat.
Indenrigs- og sundhedsministeren anerkendte i 2005 problemet  

 med ørelæger, der også helt eller delvis ejer eller har anden økonomisk  

 forbindelse til private høreklinikker.
Ministeren besluttede, at det i første  

 omgang skulle håndteres med »åbenhed om de økonomiske forbindelser mellem  

 ørelægerne  

 og de private klinikker, så borgerne er informeret herom ved valget af  

 høreapparatleverandør«, jf. ministerens besvarelse af spørgsmål nr.
S 1267.
På den baggrund har ministeren efter aftale med Foreningen af  

 Speciallæger (FAS) iværksat en ordning, der indebærer, at den enkelte ørelæge  

 har pligt til at oplyse patienten om frit valg af høreapparatleverandør og  

 sine  

 eventuelle økonomiske forbindelser til private høreklinikker. Ørelægen skal  

 indhente borgerens underskrift som dokumentation for at have informeret  

 vedkommende herom. Ønsker patienten ikke at skrive under på en sådan  

 erklæring,  

 skal ørelægen anføre det i vedkommendes journal.
Derudover henstiller  

 ministeren  

 til, at ørelægerne udleverer pjecen »Hvis du skal ha høreapparat.
Vejen  

 til  

 bedre hørelse  offentlig eller privat behandling«, Sundhedsstyrelsen  

 2005, for  

 at sikre patienten relevant information.
Ministerens initiativ er bedre end ingenting.
Men det løser  

 ikke den grundlæggende interessekonflikt, der hersker, når ørelæger samtidig  

 kan have direkte interesser i klinikker, de selv kan henvise til  og  

 fjerner  

 derfor heller ikke mistanken om, at ørelægernes anbefalinger til borgeren  

 ikke  

 er fagligt uvildige, men påvirket af deres egeninteresser.
Derfor er det  

 nødvendigt med et egentligt forbud mod, at praktiserende speciallæger kan  

 have økonomiske interesser i private  

 klinikker, som de selv kan henvise til.
I den sammenhæng er det påfaldende, at branchen allerede forud  

 for ministerens aftale med FAS havde etiske retningslinjer, der foreskrev, at  

 ørelægen skulle oplyse patienten om eventuelle økonomiske interesser i den  

 private høreklinik, patienten henvises til.
Retningslinjerne har ikke dæmmet  

 op  

 for problemet.
Professor  

 Kjeld  

 Møller Pedersen, Syddansk Universitet, mener derfor heller  

 ikke, at ministerens initiativ er tilstrækkeligt.
I artiklen den 17. juni  

 2006  

 i Politiken: »Nye krav til ørelæger kritiseres for ikke at virke« er han  

 citeret for at udtale: »Det her initiativ vil ikke løse problemet.
For hvad  

 vil  

 det sige at oplyse patienten om alle muligheder? Ørelægen har stadig mulighed  

 for at påvirke patienten i en bestemt retning.«  

 Kjeld Møller Pedersen  

 anbefaler i stedet, at det helt forbydes speciallæger at have økonomiske  

 interesser i f.eks. private høreklinikker.
Et forbud bør først og fremmest ske af hensyn til patienten.  

 Det vil fjerne enhver mistanke om lægens bevæggrunde og sikre patientens  

 tryghed.
Men det bør også ske for at undgå konkurrenceforvridning på markedet  

 for høreapparater.
I dag oplever private høreklinikker i stigende grad  

 problemer  

 med ørelæger, der prøver at presse eller overtale patienten til at vælge et  

 høreapparat, selv om det måske strengt lægefagligt ikke er nødvendigt, med  

 efterfølgende henvisning til den høreklinik, lægen selv har økonomiske  

 interesser i.
Skriftlig fremsættelse Charlotte Fischer  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om at sikre praktiserende speciallægers faglige uafhængighed i forbindelse  

 med  

 henvisning til private klinikker.
(Beslutningsforslag nr.
B 78).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
