Bekendtgørelse om anvendelse af  

 madaffald som foder til dyr1) I medfør af § 9, §§ 29-31, § 42 og § 43, stk. 2, i lov nr. 351 af  

 2. juni 1999 om sygdomme og infektioner hos dyr fastsættes:
 § 1. I denne bekendtgørelse forstås  

 ved affald: Rester og spild af animalsk oprindelse fra private eller  

 kollektive husholdninger, restaurationer, pensionater, kantiner, hospitaler,  

 klinikker, kaserner, campingpladser, transportselskaber samt øvrige  

 fødevarevirksomheder.
 § 2. Udlevering af affald, der skal anvendes som  

 foder til dyr, må kun ske til virksomheder, der er autoriseret hertil i  

 henhold til denne bekendtgørelse, jf. dog § 5.
 § 3. Indsamling og distribution af affald samt  

 behandling og anvendelse af affald til opfodring af dyr må kun  

 foretages af virksomheder, der er autoriserede hertil i henhold til denne  

 bekendtgørelse, jf. dog §§ 4 og 5.
 § 4. Industri- og husholdningsaffald samt affald  

 fra storkøkkener, restauranter og lignende med indhold af animalske  

 bestanddele må ikke anvendes til fremstilling af foder til  

 drøvtyggere, jf. dog stk. 2.
 Stk. 2. Anvendelse af eget husholdningsaffald som foder  

 til dyr i egen bedrift er tilladt, såfremt affaldet er kogt, og der  

 ikke er drøvtyggere på bedriften.
 § 5. Bestemmelserne i denne bekendtgørelse  

 finder ikke anvendelse på:
1)	affald, der tilføres en autoriseret destruktionsanstalt eller  

 dyrefoderfabrik, der har tilladelse til at modtage det pågældende  

 affald, og 2)	sunde og friske dele fra slagtning af sunde dyr slagtet på et  

 autoriseret slagteri, og af dette afhændet direkte til en fodercentral  

 for pelsdyr til fremstilling af opfodringsfærdige, våde  

 foderblandinger.
Foderet skal på fremstillingsdagen leveres fra  

 centralen til pelsdyrfarme.
 § 6. Autorisation til at indsamle, behandle og  

 distribuere affald meddeles af Fødevaredirektoratet på  

 følgende betingelser:
1)	Indsamlingen skal ske i lukkede rum og vandtætte beholdere, og  

 transporten skal foregå på vogne, der ikke samtidig bruges til  

 anden transport.
Vognen skal være mærket: » Må ikke anvendes til  

 menneskeføde og må ikke indgå i foder til  

 drøvtyggere«.
 2)	Beholdere og transportmidler skal efter hver anvendelse renses og  

 desinficeres under anvendelse af desinfektionsmiddel.
3)	Affaldet skal tilføres et anlæg med tilstrækkelig  

 kapacitet til at uskadeliggøre smitstoffer.
Affaldet skal opvarmes til  

 100° C i 60 minutter.
 4)	Anlægget og dets omgivelser skal være indrettet,  

 så færdigbehandlet affald holdes adskilt fra ubehandlet, og  

 således at omhyggelig rensning og desinfektion kan  

 gennemføres.
 5)	Der må ikke holdes dyr på virksomheden.
 6)	Distribution må kun finde sted til besætninger, hvor  

 dyreholdet ikke omfatter drøvtyggere, og i overensstemmelse med  

 foderstoflovgivningens bestemmelser.
 7)	Virksomheden skal drives i overensstemmelse med de i bilag 1  

 beskrevne driftsforskrifter og stå under ugentligt tilsyn af  

 fødevareregionen.
§ 7. Ansøgning om autorisation indsendes  

 til fødevareregionen.
Ansøgningen skal være ledsaget af  

 en beskrivelse af anlægget.
 Stk. 2. Omkostningerne ved det i § 6, nr. 7, omhandlede  

 dyrlægetilsyn afholdes af virksomhederne.
 § 8. Overtrædelse af §§ 2-4 og § 6 straffes  

 med bøde.
 § 9. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 454 af 21. september 1983 om anvendelse af affald som foder til dyr.
Stk. 3. En virksomhed, der lovligt indsamler, behandler  

 og distribuerer affald af animalsk oprindelse ifølge godkendelse efter  

 bekendtgørelse nr. 454 af 21. september 1983 om anvendelse af affald  

 som foder til dyr skal, såfremt virksomheden agter at fortsætte  

 hermed, inden den 1. februar 2001 indgive fornyet ansøgning om  

 godkendelse.
Tilladelse vil herefter kunne meddeles på betingelse af,  

 at vilkår fastsat i medfør af nærværende  

 bekendtgørelse efterkommes senest den 30. april 2001. Bestemmelsen i §  

 6, nr. 6, gælder dog fra nærværende bekendtgørelses  

 ikrafttræden.
Fødevaredirektoratet, den 28. december  

 2000 P.D.V.Preben Willeberg /Pernille Birk Bilag 1 Driftsforskrifter 1) Virksomheden er forpligtet til at underkaste hele den  

 tilførte mængde affald effektiv varmebehandling før  

 opfodring.
 2) Aflæsningspladser og  ramper m.v. skal være  

 overfladebehandlet (cementeret) og forsynet med afløb, så  

 spuling kan finde sted.
 3) Kogerum m.v. skal være forsynet med faste gulve,  

 afvaskelige vægge og afløb til kloak.
 4) Virksomhedens bygninger skal være således  

 indrettet, at effektiv skadedyrsbekæmpelse er sikret.
 5) Vandforsyningen skal være således  

 dimensioneret, at der er rigeligt koldt og varmt vand, evt. damp, til  

 rådighed til rengøring.
 6) Lokalerne skal være vel vedligeholdte og til  

 enhver tid rengjorte.
7) Rummet, hvori anlægget er installeret, skal  

 være adskilt i en »uren« modtagerafdeling og en » ren« afdeling til det kogte affald.
Der skal være  

 sådan adskillelse mellem »uren« og »ren« afdeling, at direkte passage ikke er mulig.  

 Kogeanlægget skal være placeret således i rummet, at det  

 fyldes fra den »urene« afdeling og tømmes i den »rene« afdeling.
 8) Kogeapparaturets varmekapacitet skal være  

 således dimensioneret, at der i affaldet kan holdes en temperatur  

 svarende til ikke mindre end 100° C i mindst 60 minutter.
9) Kogeapparaturet skal være forsynet med termograf,  

 der ved selvskrivning registrerer temperaturen i kogeapparaturets indre.  

 Termografskriverne skal forsynes med kogedato og skal opbevares mindst 1  

 år fra produktionstidspunktet.
Termografskriver skal forevises den  

 tilsynsførende dyrlæge.
 10) Levering af varmebehandlet animalsk affald må  

 kun ske til bedrifter, hvor der ikke er drøvtyggere.
 11) Fjerkræ, hunde, katte, rotter, fugle m.v.  

 må ikke have adgang til det animalske affald.
 1)   

  Bekendtgørelsen indeholder bestemmelser, der gennemfører dele  

 af Rådets direktiv 80/217/EØF af 22. januar 1980 om  

 fællesskabsforanstaltninger til kontrol med klassisk svinepest  

 (EF-Tidende 1980 L 47 s. 11).
