Kendelse fra Pressenævnet i sag nr. 58/2003 Aaskov Kommune  

    

  

 har klaget til Pressenævnet over en række  

 artikler bragt i Herning Folkeblad  

    

  

 den 22. og 24. maj samt 4. juni 2003  

 , idet  

 man mener, at god presseskik  

 er tilsidesat.
 I en forsideartikel den 22. maj 2003 med overskriften:   

  

 Skoleinspektør i Kibæk fjernet fra sin  

 stilling  

  

  hed det i en underoverskrift: Alvorlige samarbejdsproblemer på  

 Kibæ  

 k Skole.
 Artiklen var sålydende:
 Kibæk Skole er ramt af så alvorlige samarbejdsproblemer, at  

 kommunalbestyrelsen i Åskov på et ekstraordinært, lukket møde har besluttet  

 at  

 bede skoleinspektør  

  Susanne  

  Sommer forlade sin stilling  

 øjeblikkeligt.
Hun tilbydes andre opgaver på Rådhuset, og skoleinspektør  

  Torben  

  Rathe, Sdr.
Felding, konstitueres, så han i en periode  

 skal lede to skoler i Åskov Kommune.
Samarbejdsproblemerne er opstået mellem  

  Susanne  

  Sommer  

 og skolens lærere.
Om det er hele lærerkollegiet, der er omfattet af  

 problemerne, eller kun en del af lærerne, står uklart.
 Der foreligger en rapport om problemerne, og den rapport har  

 politikerne i Åskov set, men det har skolebestyrelsen på Kibæk Skole ikke.
 Skolebestyrelsesformand  

  Leo  

  Lyngholm, Kibæk, undrer sig  

 over, hvorfor politikerne har truffet deres beslutning, inden  

 skolebestyrelsen  

 har set rapporten.
 Om skolebestyrelsen juridisk har lov til at se rapporten, er  

 kommunens jurist nu gået i gang med at undersøge.
Inden sommerferien skal samtlige ansatte på Kibæk Skole  

 indkaldes til medarbejder-samtaler, så man kan finde ud af, hvad  

 samarbejdsproblemerne bunder i. I en artikel samme dag med overskriften   

  

 Kibæk Skole ramt af samarbejdsproblemer  

  

  hed det i en  

 underoverskrift: Skoleinspektør  

  Susanne  

  Sommer bedt om at forlade sin  

 stilling øjeblikkeligt.
 I artiklen hed det blandt andet:
Kibæk Skole er ramt af alvorlige samarbejdsproblemer.
Så  

 alvorlige, at kommunalbestyrelsen i Åskov tirsdag på et ekstraordinært,  

 lukket  

 møde besluttede, at skoleinspektør  

  Susanne  

  Sommer skal forlade sin  

 stilling øjeblikkeligt.
 Hun fyres dog ikke på gråt papir.
Kommunalbestyrelsen er indstillet på at tilbyde hende opgaver på  

 Rådhuset, og indtil man finder en ny skoleinspektør, konstitueres  

 skoleinspektør  

  Torben  

  Rathe fra Sdr.
Felding Skole i  

 stillingen.
 Han skal dermed i en periode fungere som skoleinspektør på begge  

 skoler.
 - Samarbejdsproblemerne på Kibæk Skole er så alvorlige og så  

 akutte, at vi er nødt til at gøre noget for at sikre skolens fortsatte drift.  

 Derfor har politikerne truffet den omtalte beslutning, fortæller  

 kommunaldirektør  

  Jan  

  Fanøe, som af kommunen er udpeget til  

 at være den, der offentliggør sagen i pressen.
- Er det en enig  

 kommunalbestyrelse, der står bag beslutningen? - Det vil jeg ikke kommentere, lyder  

  Fanøes svar.
Fanøe vil heller  

 ikke kommentere, hvad samarbejdsproblemerne på Kibæk Skole består i.
Blot  

 oplyser han, at problemerne er opstået skoleinspektør og lærere imellem, og  

 at  

 kommunalbestyrelsen fik (citat:) et vink med en vognstang i sagen i  

 begyndelsen af februar.
- Problemerne har stået på længere tid, end vi har vidst.
Der er  

 en stærk loyalitet på arbejdspladsen, og det betyder, at man ikke taler så  

 meget om det, fortæller han.
 - Vi tror ikke på, at man bare kan sige væk med  

  Susanne og så ansætte en ny leder.  

 At det vil løse problemerne vil være naivt at tro, forklarer  

  Jan  

  Fanøe.
 Om det er disse nyskabelser og visioner, der har skabt  

 frustration og problemer på skolen, vil  

  Jan  

  Fanøe ikke  

 udtale sig om.
 Skoleinspektør  

  Susanne  

  Sommer har valgt ikke at  

 kommentere sagen.
 Artiklen var ledsaget af et billede af  

  Susanne  

  Sommer,  

 hvortil var knyttet følgende tekst:   

  Susanne  

  Sommer fratræder omgående som  

 skoleinspektør på Kibæk Skole efter opfordring fra kommunalbestyrelsen i  

 Åskov.  

  Torben  

  Rathe, skoleinspektør i Sdr.
Felding, konstitueres  

 midlertidigt i hendes stilling.
 I en forsideartikel den 24. maj 2003 med overskriften   

  

 Politikere kræver åbenhed i Kibæk skolesag  

  

   

 hed det blandt andet:
 Det var ikke en enig kommunalbestyrelse, der i Åskov i denne  

 uge besluttede at bede skoleinspektør  

  Susanne  

  Sommer forlade sin stilling på  

 Kibæk Skole øjeblikkeligt på grund af samarbejdsproblemer mellem hende og  

 skolens lærere.
 Kommunaldirektør  

  Jan  

  Fanøe, Kibæk, ville i avisen  

 torsdag ikke kommentere, om det var en enig kommunalbestyrelse eller ej, men  

 nu  

 har to politikere i Åskov henvendt sig til avisen og har forklaret, at de  

 stemte imod.
 Samme dag bragte bladet en artikel med overskriften   

  

 Mindretal i skolesag kræver mere åbenhed  

  

   

 og underoverskriften   

  Mogens  

  Pedersen (S) og  

  Leif  

  Jørgensen (Borgerlisten) imod beslutning på Kibæk Skole.
 I artiklen hed det blandt andet:
 To af kommunalbestyrelsens 13 medlemmer reagerer nu på de  

 artikler, Herning Folkeblad bragte torsdag om samarbejdsproblemer på Kibæk  

 Skole.
 Samarbejdsproblemerne er opstået mellem skoleinspektør  

  Susanne  

  Sommer og skolens lærere og har ført til, at  

  Susanne  

  Sommer af kommunalbestyrelsen er blevet bedt om at forlade  

 sin stilling øjeblikkeligt.
 I avisen torsdag stillede vi kommunaldirektør  

  Jan  

  Fanøe, Kibæk, spørgsmålet om det var en enig  

 kommunalbestyrelse, der stod bag denne beslutning.
 Dertil svarede  

  Fanøe:
 - Det vil jeg ikke kommentere.
 Kommunalbestyrelsesmedlem  

  Mogens  

  Pedersen  

 (S) har efterfølgende henvendt sig til avisen med følgende kommentar:
- Til orientering kan jeg oplyse, at der  

  

 ikke  

  

 var enighed i kommunalbestyrelsen om beslutningen vedrørende  

  Susanne  

  Sommers fratræden.
Jeg stemte imod af to grunde: Jeg  

 mener ikke, at rapporten (omtalt i avisen, torsdag, red.) og øvrige  

 oplysninger  

 i sagen er af en sådan karakter, at det kræver en så drastisk beslutning, og  

 jeg mener ikke, at mulighederne for mægling er udtømt.
 ...
Susanne unfair behandlet Også  

  Leif  

  Jørgensen, Borgerlisten i Sdr.  

 Felding, har stemt imod i sagen om Kibæk Skole.
 Leif  

  Jørgensen oplyser over for Herning  

 Folkeblad, at han stemte imod beslutningen om  

  Susanne  

  Sommers  

 fratræden.
- Det gjorde jeg først og fremmest af to årsager.
Jeg synes  

 ikke,  

  Susanne har fået en fair  

 behandling, og jeg synes ikke, at mulighederne for at løse konflikten gennem  

 forhandling og dialog var udtømte.
Man burde være startet et andet sted i  

 processen, udtaler han.
 I en leder den 24. maj 2003 hed det under overskriften   

  

 Bonderøvens image  

  

   brev til læserne  

 blandt andet:
 En anden sag har sat sit præg på avisen de seneste dage: Åskov  

 Kommune har sagt farvel til skoleinspektøren på Kibæk Skole.
 Sager af denne karakter, der får så store personlige følger, er  

 altid ubehagelige  og det bliver ikke mindre behageligt af at se  

 kendsgerningerne på tryk.
 Avisen i dag indeholder nye oplysninger om sagen  nogle af de  

 oplysninger, der  


  

 ikke  


  

 kom frem i første omgang.
Det kan godt være, at jeg er miljøskadet af mange års arbejde i  

 dagspressen, men jeg tror aldrig, jeg lærer at forstå de mennesker i et  

 offentligt system, der tror, at de kan lægge låg på sandheden.
Jeg vil ikke  

 driste mig til at sige, at der er blevet sagt noget forkert i forbindelse med  

 fyringssagen i Kibæk  men jeg kan i hvert fald konstatere, at hverken  

 beboerne  

 i Kibæk, Åskovs befolkning eller Herning Folkeblads læsere har fået hele  

 sandheden.
 Simpelthen fordi der er nogle  i denne sammenhæng  

 tilsyneladende kommunalbestyrelsen  der mener, at de skal styre  

 informationsstrømmen.
Det er ikke værdigt for et demokrati, at man vil diktere, at der  

 er én  og kun én  der må udtale sig i en sag.
Så har sandheden  

 fået slagside  

 fra starten.
 I en artikel den 4. juni 2003 med overskriften   

  

 Skoleleder valgte selv at forlade Kibæk  

 Skole  

  

  hed det i en underoverskrift: Rapport viste at både lærere og  

 den  

 fratrådte skoleleder  

  Susanne  

  Sommer var skyld i uro på Kibæk  

 Skole.
 I artiklen hed det blandt andet:
   

  Susanne  

  Sommer valgte selv at forlade sin  

 stilling som skoleleder på Kibæk Skole.
 Hun tog konsekvensen af en rapport om samarbejdet på skolen og  

 valgte at fratræde sin stilling, erfarer Herning Folkeblad.
 Rapporten viste, at skylden for det dårlige arbejdsklima på  

 Kibæk Skole ikke alene lå på hendes skuldre.
 I rapporten hedder det, at både  

  Susanne  

  Sommer  

 og lærerne skulle ændre holdninger, hvis arbejdsklimaet og samarbejdet på  

 skolen skulle ændres til det bedre.
Op i en spids Susanne  

  Sommer valgte at søge om at blive  

 forflyttet.
Det godkendte et flertal i Åskov Byråd på et ekstraordinært  

 byrådsmøde tirsdag 20. maj bag lukkede døre.
 Susanne  

  Sommer er nu tilknyttet  

 skoleforvaltningen på Åskov Rådhus mens hun forhandler om sin fratrædelse med  

 sin kommunale arbejdsgiver.
- Jeg kan ikke tro, at hun sidder på forvaltningen, hvis hun  

 havde et ønske om at blive på Kibæk Skole.
Men alle mennesker skal jo videre.  

 Det kan ikke nytte noget at blive, når tingene er kørt så meget op i en  

 spids,  

 som det var på Kibæk Skole, siger en kilde med tilknytning til sagen.
 Susanne  

  Sommer selv ønsker ikke at kommentere  

 hverken rapporten eller hendes situation i dag.
Slås med vejrmøller Susanne  

  Sommer valgte i stedet at indgå en  

 aftale om frivillig fratrædelse.
 - Hun vil ikke sidde derude og slås med vejrmøller, som en anden  

 kilde udtrykker det.
 Artiklen var ledsaget af et billede af  

  Susanne  

  Sommer,  

 hvortil der var knyttet teksten:   

  Susanne  

  Sommer valgte selv at strække  

 våben og bad om at blive forflyttet fra Kibæk Skole på grund af  

 samarbejdsproblemer.
Klageren har oplyst, at bladet sammen med Ugeavisen blev  

 informeret om samarbejdsproblemerne på Kibæk Skole den 21. maj 2003. De to  

 journalister fik begge udleveret kommunalbestyrelsens handlingsplan og blev  

 mundtligt orienteret om situationen, heriblandt at skoleinspektøren havde  

 fratrådt sin stilling med øjeblikkelig virkning og i stedet ville blive søgt  

 tilknyttet rådhuset.
Ved orienteringen blev der bl.a. lagt vægt på, at  

 kommunalbestyrelsen på intet tidspunkt havde haft problemer med samarbejdet  

 med  

 skoleinspektøren, og at store opgaver var blevet løst til alles tilfredshed.  

 Det er således ikke korrekt, når bladet over for nævnet anfører, at man fra  

 starten ikke havde mulighed for at bringe korrekt og hurtig information.
Klageren har anført, at det ikke er korrekt, når det i  

 overskrifterne den 22. maj 2003 anføres, at skoleinspektøren er blevet  

  fjernet  

 fra sin stilling, og at pågældende skulle være blevet bedt om at  

 forlade sin  

 stilling øjeblikkeligt.
Overskrifterne kunne give læserne den  

 opfattelse,  

  

 at  

  

 skoleinspektøren var blevet fyret,  

  

 at  

  

 hun ikke havde udført sit arbejde  

 på tilfredsstillende vis,  

  

 at  

  

 hun havde været usamarbejdsvillig osv.  

 Sagen har på intet tidspunkt været en fyringssag.
Skoleinspektøren bad sig  

 midlertidigt fritaget for tjeneste på Kibæk Skole og fik det bevilget.
Sagen  

 blev taget op politisk, og det blev besluttet at arbejde hen imod en  

 fratrædelsesaftale skoleinspektøren.
Samtidig blev det aftalt med hende, at  

 hendes arbejdskraft kunne anvendes andetsteds i skoleforvaltningen,  

 sideløbende  

 med at problemerne på skolen blev behandlet og forsøgt løst.
På trods af at  

 sagen ikke har været en fyringssag, og på trods af bladets viden om dette,  

 valgte bladet alligevel at køre sagen som en fyringssag.
Klageren har videre oplyst, at man den 23. maj 2003 rettede  

 telefonisk henvendelse til lokalredaktionen med henblik på, at artiklernes  

 overskrifter og indhold blev berigtiget.
Klager har henvist til notat af 24.  

 maj 2003, hvoraf det fremgår, at journalisten nægtede at foretage sig  

 yderligere og henviste til sin chef.
Bladet valgte bevidst at sidde de  

 talrige  

 forsøg på kontakt den 23. maj 2003 overhørig.
Klager finder, at bladet har  

 handlet i strid med god presseskik ved ikke at lade klager komme til orde.
 Klageren har yderligere anført, at det i efterfølgende artikler  

 den 24. maj 2003 blev gentaget, at skoleinspektøren af  

 kommunalbestyrelsen var  

 blevet bedt om at forlade sin stilling øjeblikkeligt.
Klageren har videre anført, at chefredaktøren i en leder samme  

 dag indikerer, at klager (bevist) skulle have fejlinformeret/sagt noget  

 forkert, ligesom det konstateres, at beboerne i Kibæk, Aaskovs  

 befolkning og  

 Herning Folkeblads læsere ikke har fået hele sandheden.
Klager finder,  

 at  

 lederen ikke er i overensstemmelse med god presseskik  også set i  

 forhold til  

 chefredaktørens egen rolle i sagen.
Klageren har endelig i forhold til artiklen den 4. juni 2003  

 anført, at bladet burde have informeret læserne om de tidligere  

 fejlinformationer og bragt en mere fyldestgørende berigtigelse af de  

 tidligere  

 artikler.
Det er ikke korrekt, når bladet over for nævnet anfører, at det  

 efterfølgende forløb har bekræftet alle de oplysninger, bladet bragte i  

 artiklerne den 22. og 24. maj 2003. Tværtimod bekræfter bladet med  

 overskriften  

 den 4. juni 2003, at bladets første udlægning af sagen ikke var korrekt.
Bladet har erkendt, at sagens ene part  kommunens repræsentant  

  orienterede pressen om partens udlægning af sagen.
Det kan imidlertid  

 kun  

 betragtes som et partsindlæg, så derfor måtte bladet også høre andre parter i  

 sagen.
Den forulempede  skoleinspektøren  var udstyret med en  

 tjenstlig  

 mundkurv, men der tegnede sig hurtigt et billede af, at den kommunale  

 udlægning  

 kun var en del af sandheden.
Det senere hændelsesforløb har til fulde  

 bekræftet  

 dette.
Pressemeddelelsen fra kommunen bragte også kun den ene parts  

 synspunkt,  

 så bladet benyttede den redaktionelle frihed til at behandle  

 pressemeddelelsen.  

 I øvrigt havde skoleinspektøren til artiklen den 22. maj 2003 udtalt, at  

 kommunen havde pålagt hende ikke at sige noget.
I respekt for punkt A.3. i de  

 vejledende regler for god presseskik valgte lokalredaktøren derfor i samråd  

 med  

 chefredaktøren den formulering, der kom til at stå i bladet.
Bladet har oplyst, at kommunalbestyrelsen den 20. maj 2003 på et  

 hemmeligt møde besluttede at afskedige skoleinspektøren.
Kibæk er et lille  

 samfund, så allerede den følgende morgen begyndte rygterne at løbe i byen,  

 uden  

 at pressen fra starten havde mulighed for at bringe korrekt og hurtig  

 information.
Bladet har videre anført, at man finder kommunaldirektørens  

 notat af 24. maj 2003 irrelevant.
Den pågældende havde talt med  

 lokalredaktøren  

 og fremført sit ønske om at få en berigtigelse.
Det blev afvist efter samråd  

 med chefredaktøren, fordi bladet ikke kunne berigtige noget, man vidste var  

 korrekt.
Bladet fastslog jo blandt andet i artiklerne den 22. maj 2003, at  

   

  Susanne  

  Sommer skal forlade sin stilling øjeblikkeligt.
Hun fyres  

 dog ikke på gråt papir.
Bladet modtog i øvrigt ikke noget ønske om  

 genmæle   

 et ønske, der via mail eller fax kunne have været formuleret lige så hurtigt  

 som et tilsyneladende resultatløst telefonopkald.
Bladet har i forhold til lederen den 24. maj 2003 oplyst, at der  

 er tale om en ugentlig klumme på debatsiden med kommentarer til stort og  

 småt,  

 der er sket omkring bladet og på egnen i den forløbne uge.
Lederens  

 overskrift  

 skyldtes ikke Åskov kommune, men en helt anden ting, der var sket i den uge.
 Det er bladets klare opfattelse, at artiklernes indhold og  

 bladets håndtering af sagsforløbet i øvrigt er i fuld overensstemmelse med de  

 vejledende regler for god presseskik.
 I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Tage Clausen og  

 Ole Askvig.
 Pressenævnet udtaler:
 Pressenævnet lægger til grund, at kommunen på et møde den 21.  

 maj 2003 orienterede bladets journalist om samarbejdsproblemerne og om, at  

 skoleinspektøren efter eget ønske valgte at fratræde sin stilling.
Nævnet finder ikke grundlag for at udtale kritik af, at bladet i  

 artiklerne den 22. og 24. maj 2003 bragte sin egen vurdering af spørgsmålet  

 om  

 skoleinspektørens fratræden.
Nævnet finder imidlertid, at bladet samtidig  

 burde  

 have bragt kommunens version af sagen.
Dette havde bladet særlig anledning  

 til,  

 efter at kommunen den 23. maj 2003 rettede henvendelse til bladet for at få  

 berigtiget oplysningen om, at skoleinspektøren af kommunalbestyrelsen var  

 blevet bedt om at forlade sin stilling øjeblikkeligt.
Bladet har herved  

 handlet  

 i strid med god presseskik, og nævnet udtaler sin kritik.
I forbindelse med berigtigelsen i artiklen af 4. juni 2003  

 undlod bladet at gøre rede for bladets tidligere oplysninger om  

 omstændighederne ved skoleinspektørens fratræden.
Nævnet finder ikke, at  

 bladet  

 herved har handlet i strid med god presseskik.
 I medfør af medieansvarslovens § 49 pålægger nævnet herefter den  

 ansvarshavende redaktør af Herning Folkeblad at offentliggøre følgende:
   

  

 Kendelse fra Pressenævnet:
Den 22. og 24. maj 2003  

 bragte Herning Folkeblad en række udsagn om, at skoleinspektøren på Kibæk  

 Skole  

 af kommunalbestyrelsen i Aaskov Kommune var blevet fjernet fra sin  

 stilling  

 og bedt om at forlade sin stilling øjeblikkeligt.
Udsagnene blev  

 bragt i  

 forbindelse med en omtale af samarbejdsproblemer på skolen mellem  

 skoleinspektøren og lærerne.
Kommunen har klaget til  

 Pressenævnet, idet man mener, at god presseskik er tilsidesat.
Kommunen har  

 blandt andet anført, at bladets journalist den 21. og 23. maj 2003 af  

 kommunen  

 blev orienteret om, at skoleinspektøren selv havde valgt at fratræde sin  

 stilling.
 Pressenævnet udtaler:
 Pressenævnet lægger til  

 grund, at kommunen på et møde den 21. maj 2003 orienterede bladets journalist  

 om samarbejdsproblemerne og om, at skoleinspektøren efter eget ønske valgte  

 at  

 fratræde sin stilling.
Nævnet finder ikke  

 grundlag for at udtale kritik af, at bladet i artiklerne den 22. og 24. maj  

 2003 bragte sin egen vurdering af spørgsmålet om skoleinspektørens fratræden.  

 Nævnet finder imidlertid, at bladet samtidig burde have bragt kommunens  

 version  

 af sagen.
Dette havde bladet særlig anledning til, efter at kommunen den 23.  

 maj 2003 rettede henvendelse til bladet for at få berigtiget oplysningen om,  

 at  

 skoleinspektøren af kommunalbestyrelsen var blevet bedt om at forlade sin  

 stilling øjeblikkeligt.
Bladet har herved handlet i strid med god presseskik,  

 og nævnet udtaler sin kritik.
 København, den 22. oktober 2003.
