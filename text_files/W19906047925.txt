 Meddelt tilladelse til, at M, der havde boet sammen med K i 9 år,  

 erhvervede en landbrugsejendom som ejendom nr. 2, idet K's to ejendomme var  

 under sammenlægning, og idet et samlivsforhold, der har varet i mere end 2  

 år, kan sidestilles med et ægteskab i forbindelse med erhvervelse af  

 landbrugsejendomme.
I skrivelse af 12. december 1989 har De på vegne af Henning Toftegård  

  Pedersen påklaget den af Jordlovsudvalget i skrivelse af 20. november 1989  

 trufne afgørelse, hvorefter der er meddelt afslag på en ansøgning om  

 tilladelse til, at Deres klient erhverver landbrugsejendommen matr. nr.  50  

 m.fl.
Molbøl, Ø.
Lindet af areal 55,8039 ha.
Jordlovsudvalget meddelte  

 samtidig Deres klient påbud om at genafhænde den omhandlede ejendom inden 6  

 måneder fra skrivelsens dato til en person, der opfylder betingelserne i  

 landbrugsloven, eller som har fået tilladelse til erhvervelse.
 Endvidere har Folketingsmedlem Peder Sønderby i skrivelse af 18. januar  

 1990 rettet henvendelse til landbrugsministeren om sagen.
 Jordlovsudvalget begrundede sin afgørelse med, at Deres klient ikke agter  

 at opfylde bopælskravet.
I Deres klage fremfører De, at Deres klient har boet sammen  

 med Birgitte Boesen i 9 år, og såfremt dette samlivsforhold var blevet  

 sidestillet med et ægteskab, ville der kunne meddeles Deres klient tilladelse  

 til at erhverve den omhandlede ejendom i henhold til reglerne om erhvervelse  

 af ejendom nr. 2. Birgitte Boesen ejer og bor på landbrugsejendommen matr.  

 nr. 2 m.fl.
Oksenvad By, Oksenvad af areal 84,1738 ha og hun ejer tillige  

 landbrugsejendommen matr. nr. 98 og 156 smst. af areal 11,4358 ha, der er  

 under sammenlægning med ejendommen matr. nr. 2.
Landbrugsministeriet har i anledning af Deres klage modtaget en udtalelse  

 over sagen fra Jordlovsudvalget.
Udvalget finder efter fornyet overvejelse og  

 under hensyn til, at samlivsforholdet har haft en varighed af mere end 2 år,  

 at forholdet bør sidestilles med et ægteskab, og indstiller derfor, at der  

 meddeles tilladelse til erhvervelsen.
Landbrugsministeriet skal herefter meddele, at ministeriet finder grundlag  

 for at ændre den af Jordlovsudvalget trufne afgørelse og meddele tilladelse  

 til det ansøgte i medfør af landbrugslovens § 18. Ministeriet finder således,  

 at et samlivsforhold, der har varet i 2 år, kan sidestilles med et ægteskab i  

 forbindelse med erhvervelse af landbrugsejendomme.
Når samlivsforholdet  

 sidestilles med ægteskabet skal landbrugslovens regler for ægtefællers  

 besiddelser og erhvervelser af landbrugsejendomme naturligvis overholdes.
 Tilladelsen er betinget af, at Birgitte Boesen inden 1 år efter Deres  

 klients erhvervelse af den omhandlede ejendom gennemfører sammenlægning efter  

 landbrugslovens § 13 af de to landbrugsejendomme, hun ejer, eller afhænder en  

 af ejendommene.
 Landbrugsministeriets tilladelse er endvidere betinget af, at Deres klient  

 tager fast bopæl på den erhvervede ejendom, såfremt samlivsforholdet  

 med Birgitte Boesen ophører, og at Birgitte Boesen og Deres klient ikke  

 tilsammen bliver ejere af mere end to landbrugsejendomme.
 P.M.V.
 e.b.
