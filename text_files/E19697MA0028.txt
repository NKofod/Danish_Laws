 Mønter - antikke såvel som gangbare - der forhandles til samlerbrug, er  

 omfattet af afgiftspligten.
Gangbare danske og udenlandske mønter anses som forhandlet til samlerbrug,  

 når de sælges til overkurs.
Der skal således svares afgift - også af  

 pengeinstitutter - ved salg af danske mønter, når salget sker til en højere  

 pris end møntens pålydende værdi tillagt pengeinstitutters sædvanlige  

 ekspeditionsgebyr.
 Ved salg af udenlandske mønter skal der svares afgift, når salget sker til  

 en højere pris end møntens pålydende værdi omregnet efter valutakursen med  

 tillæg af pengeinstitutters sædvanlige ekspeditionsgebyr.
 Mønter, der sælges i velgørende øjemed til en højere pris end den  

 pålydende værdi (som f eks sølvtikronen, der udsendtes i anledning af  

 tronfølgerens bryllup), er ikke afgiftspligtige, når de sælges til den  

 pålydende værdi tillagt det beløb, der går til velgørende formål.
 Salg af ikke gangbare mønter er altid afgiftspligtigt.
Salg af medaljer er afgiftspligtigt.
Dette gælder også i tilfælde, hvor  

 medaljerne er modtaget i kommission.
 Se også Mn.516.
