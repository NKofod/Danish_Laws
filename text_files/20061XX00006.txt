Skriftlig fremsættelse (4. oktober 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om befordringsrabat til uddannelsessøgende i  

 ungdomsuddannelser  

 m.  


  

 v. (Bemyndigelse af de  

 befordringsansvarlige til i en overgangsperiode at træffe afgørelse om ret  

 til  

 rabat) (Lovforslag nr.
L 15).
 Som en del af den samlede udmøntning af kommunalreformen blev  

 der med lov nr. 578 af 9. juni 2006 om befordringsrabat til  

 uddannelsessøgende  

 i ungdomsuddannelser m.v. etableret en ny statslig befordringsrabatordning  

 for  

 elever i ungdomsuddannelser m.v., der viderefører de grundlæggende principper  

 fra de hidtidige amtskommunale ordninger.
Udgangspunktet for rabatordningen er, at Styrelsen for Statens  

 Uddannelsesstøtte (styrelsen) træffer afgørelse om ret til rabat og sender  

 meddelelse  

 herom til den studerende.
Denne kan herefter henvende sig på et af  

 trafikselskabernes salgssteder og købe abonnementskort med rabat mod  

 forevisning  

 af rabatmeddelelsen.
Dette svarer i hovedtræk til den ordning, der gælder for  

 studerende ved videregående uddannelser.
 Et flertal af trafikselskaberne har imidlertid vanskeligt ved at  

 håndtere en løsning, hvor alle uddannelsessøgende skal henvende sig  

 personligt  

 på et salgssted for at købe abonnementskort med rabat.
Loven åbner derfor mulighed for, at styrelsen elektronisk kan  

 overføre oplysninger om de uddannelsessøgendes ret til rabat til  

 trafikselskaberne, så personligt henvendelse fra de uddannelsessøgende bliver  

 unødvendig.
Det har imidlertid vist sig vanskeligere end forventet at udvikle  

 og implementere en tilfredsstillende IT-løsning gældende fra den 1. januar  

 2007.
 På denne baggrund foreslås det at etablere en overgangsordning  

 for salg af abonnementskort med rabat, hvorefter styrelsen kan bemyndige de  

 trafikselskaber,  

 der i dag udsteder abonnementskort med rabat efter den amtskommunale ordning,  

 til i perioden fra den 1. januar 2007 til og med den 30. juni 2007 at træffe  

 afgørelse om ret til rabat.
 Herved kan trafikselskaberne i overgangsperioden forny  

 abonnementskort, der er købt med rabat før den 1. januar 2007. Det er dog en  

 betingelse,  

  

 at  

  

 den uddannelsessøgende  

 har modtaget abonnementskort med rabat for december måned 2006,  

  

 at  

  

 den uddannelsessøgende efter den 1.  

 januar 2007 fortsætter den uddannelse, den pågældende var i gang med i  

 december  

 måned 2006, og  

  

 at  

  

 trafikselskaberne  

 anvender de hidtil gældende forretningsgange for at sikre, at den  

 uddannelsessøgende fortsat er berettiget til rabat.
Rabatten ydes efter de bestemmelser, som gælder efter lov om  

 befordringsrabat for uddannelsessøgende i ungdomsuddannelser m.v.
Det vil  

 blandt andet sige, at rabatten udgør det beløb, der overstiger egenbetalingen  

 på 9,50 kr. for hver dag abonnementskortet er gyldigt.
 Uddannelsessøgende, der ikke kan få et abonnementskort med rabat  

 fornyet, skal for at få ret til rabat aflevere en ansøgning herom på  

 uddannelsesstedet, og benytte styrelsens rabatmeddelelse til at købe  

 abonnementskort med rabat ved henvendelse til trafikselskaberne.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til velvillig behandling  

 i  

 det høje Ting.
