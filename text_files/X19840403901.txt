 Afgørelsen indeholder de nærmere betingelser for at anvende  

 sikringslastadskillere som afbrydere i lavspændingsinstallationer, specielt i  

 tavler.
 Sikringslastadskillere anvendt som afbrydere.
 Elektricitetsrådet har modtaget en del forespørgsler om, hvorvidt det er  

 tilladt at anvende sikringslastadskillere som afbrydere i  

 lavspændingsinstallationer, specielt i tavler.
 Stærkstrømsreglementet indeholder ikke konstruktionsbestemmelser for  

 sikringslastadskillere, men Elektricitetsrådet vil indtil videre acceptere,  

 at sikringslastadskillere anvendes som afbrydere under følgende betingelser:
 1. Sikringslastadskillere må kun betjenes af sagkyndige personer, herunder  

 af personer, som er instrueret i betjening af den anvendte  

 sikringslastadskiller.
For at sikre, at betjening foretages af sagkyndige, skal  

 sikringslastadskilleren - enten være anbragt bag skabsdøre eller dæksler, som kun kan åbnes ved  

 brug af værktøj eller nøgle, - eller i sig selv være udført med værktøjs- eller nøglelukke.
2. Sikringslastadskillere må kun anvendes som afbrydere, hvor der sjældent  

 foretages ind- og udkobling.
De kan således anvendes som - indgangsafbrydere i tavler - sektionsafbrydere i tavler - hovedledningsafbrydere.
 Sikringslastadskillere må derimod ikke anvendes som gruppeafbrydere eller  

 som betjeningsafbrydere for brugsgenstande, maskiner eller hjælpeapparater.
3. Sikringslastadskillerne skal være udført efter - enten CENELEC HD 422 (IEC 408) - eller VDE 0660 og desuden opfylde følgende:
 - Korrekt funktion må ikke afhænge af betjeningsmåden, og kravene til  

 slutte- og brydeevne skal være opfyldt, uanset med hvilken hastighed  

 sikringslastadskilleren betjenes.
 - Krybe- og luftafstande skal mindst opfylde kravene i VDE 0660 - del  

 1/08.69.
- Isolermateriale skal være tilstrækkeligt varme- og ildsikkert.  

 Isolermateriale anses f.eks. for tilstrækkeligt varme- og ildsikkert, hvis  

 det kan bestå den i HD 444.2.1 (IEC 695-2-1) beskrevne glødetrådsprøve ved 960 grader C for dele af isolermateriale, som er nødvendige for at holde  

 elførende dele på plads, 750 grader C for andre dele af isolermateriale.
4. Sikringslastadskillere skal vælges, så deres slutte- og brydeevne og  

 deres levetid svarer til de forventede påvirkninger.
De skal dog mindst kunne  

 klare 2000 stillingsændringer ubelastet og 100 stillingsændringer ved  

 mærkelast.
 5. Sikringslastadskillere skal fastgøres på fast (ikke-fjedrende)  

 underlag.
 6. Hvor der kræves en højere kapslingsklasse end normaltæt (IP 20), skal  

 sikringslastadskilleren være anbragt bag skabsdøre eller dæksler, så  

 tæthedskravet er opfyldt, selv om sikringslastadskilleren er åben.
Sikringsadskillere, samt sikringslastadskillere som ikke opfylder samtlige  

 foranstående krav til korrekt funktion, slutte- og brydeevne og levetid, må  

 ikke anvendes som afbrydere.
De skal derfor forsynes med følgende mærkning:
 Må kun betjenes i strømløs tilstand.
 Elråd meddelelse 24/84.
