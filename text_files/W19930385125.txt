 Medlemmet ledigmeldte sig efter ophør med udøvelse af selvstændig  

 virksomhed som motorcykelmekaniker, som havde været medlemmets hovederhverv  

 siden 1962.
Værkstedet var i de sidste 17 år baseret på arbejde for Odense Politi  

 og Rigspolitiet i Odense, idet aftalen var, at medlemmet stod til rådighed  

 alle ugens dage - også helligdage.
Medlemmet mistede arbejdet for  

 Rigspolitiet i november 1989 og for Odense Politi i november 1990, hvorefter  

 omsætningen løbende faldt.
 Direktoratet fandt, at medlemmet nok opfyldte arbejdskravet i  

 arbejdsløshedsforsikringslovens § 55, stk. 1, men at medlemmet ikke kunne  

 anses for at have drevet selvstændig virksomhed i væsentligt omfang efter  

 udgangen af 1990.
 Ankenævnet fandt, at medlemmet måtte anses for at havde drevet  

 selvstændig virksomhed i væsentligt omfang, indtil han den 31.
 december 1992 ophørte med at drive motorcykelværkstedet, jf.
 arbejdsløshedsforsikringslovens § 55, stk. 1, og § 57, stk. 1 og stk.  

 3.
Medlemmet meldte sig ledig i januar 1993 efter ophør med udøvelse af  

 selvstændig virksomhed som motorcykelmekaniker.
Virksomheden havde været  

 medlemmets hovederhverv siden 1. juni 1962.
Værkstedet havde haft åbent kl. 9.00 - 17.30, og medlemmet havde været der  

 i dette tidsrum.
Værkstedet havde i de sidste 17 år været baseret på arbejde  

 for Odense Politi og Rigspolitiet i Odense.
Aftalen var, at medlemmet stod  

 til rådighed alle ugens dage - også helligdage.
 Medlemmet mistede arbejdet for Rigspolitiet i november 1989 og for Odense  

 Politi i november 1990, hvorefter det var svært at lave værkstedet om til et  

 almindeligt værksted.
 Arbejdsløshedskassen traf afgørelse om, at medlemmet ikke var berettiget  

 til dagpenge, idet han ikke opfyldte arbejdskravet i  

 arbejdsløshedsforsikringslovens § 55.
 Arbejdsløshedskassen anførte, at virksomhedens drift fra 1990 til 1992  

 ikke godtgjorde, at den har været drevet i væsentligt omfang, dvs. at driften  

 kunne modsvare en lønmodtagers beskæftigelse på fuld tid, 37 timer pr. uge.
Medlemmet anførte, at han ikke forstod afgørelsen, idet han - som mange  

 andre - kun som en sidste udvej havde opgivet sin virksomhed, idet  

 indtjeningen blev stadig mindre.
Medlemmet fandt, at han var blevet optaget  

 som medlem på falske forudsætninger, idet han ikke ved indmeldelsen var  

 blevet gjort opmærksom på, at der forudsættes en bestemt indtjening.
 Direktoratet for Arbejdsløshedsforsikringen fandt, at medlemmet efter  

 omstændighederne kunne anses for at have drevet selvstændig virksomhed i  

 væsentligt omfang til og med udgangen af 1990.
 Direktoratet fandt herefter, at medlemmet opfyldte arbejdskravet i  

 arbejdsløshedsforsikringslovens § 55, stk. 1, og dermed var  

 dagpengeberettiget til og med den 30. juni 1993.
 Direktoratet lagde herved vægt på, at medlemmet havde politiet som kunder  

 indtil slutningen af 1990, og på oplysningerne om virksomhedens omsætning  

 sammenholdt med virksomhedens åbningstider.
 Derimod var direktoratet enig med arbejdsløshedskassen i, at medlemmet  

 ikke kunne anses for at have drevet selvstændig virksomhed i væsentligt  

 omfang efter udgangen af 1990.
 Direktoratet lagde herved vægt på oplysningerne om mangel på kunder, og på  

 at virksomheden i 1991 og 1992 havde haft en så lille omsætning og dermed  

 egentlig målbar aktivitet, at det ikke kunne danne grundlag for, at medlemmet  

 kunne anses for at have drevet selvstændig virksomhed i sådan et omfang, at  

 det kunne sidestilles med fuldtidsbeskæftigelse som lønmodtager.
 Direktoratet fandt ikke grundlag for at kritisere kassens sagsbehandling.
 Ankenævnet fandt, at medlemmet måtte anses for at havde drevet selvstændig  

 virksomhed i væsentligt omfang, indtil han ophørte med at drive  

 motorcykelværkstedet.
 Ankenævnet lagde vægt på, at medlemmets personlige arbejde i virksomheden,  

 selvom omsætningen var faldende, indtil ophøret måtte anses for at have haft  

 et sådant omfang, at det kunne sidestilles med fuldtidsbeskæftigelse som  

 lønmodtager.
 Ankenævnet ændrede således Direktoratet for Arbejdsløshedsforsikringens  

 afgørelse.
