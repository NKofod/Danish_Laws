Bekendtgørelse om ændring af bekendtgørelse om omkostninger ved godkendte private klage- eller ankenævn § 1 I bekendtgørelse nr. 1447 af 15. december 2014 om omkostninger ved godkendte private klage- eller ankenævn foretages følgende ændringer:
 1. I § 12 indsættes efter »29.600 kr.« og efter »15.000 kr.«: »eksklusive moms«.
 2. Kapitel 2 affattes således:
»Kapitel 2 Udgifter i forbindelse med udpantning § 13. Konkurrence- og Forbrugerstyrelsen kan kræve betaling fra et godkendt privat klage- eller ankenævn for dokumenterede udgifter, som Konkurrence- og Forbrugerstyrelsen har haft i forbindelse med udpantning for et nævn, såfremt udgifterne ikke kan dækkes af den erhvervsdrivende hos hvem, der er sket udpantning.« 3. Kapitel 3 affattes således:
»Kapitel 3 Ikrafttrædelse § 14. Bekendtgørelsen træder i kraft den 1. januar 2015.
Stk. 2. Bekendtgørelse nr. 1040 af 8. november 2012 om omkostninger ved godkendte, private klage- eller ankenævn ophæves samtidig.« § 2 Bekendtgørelsen træder i kraft den 12. februar 2015.
