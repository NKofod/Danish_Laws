Vejledning til bekendtgørelse om  

 overflytning mellem  

 a-kasser Indledning I bekendtgørelse nr. 530 af 27. juni 2002 er der fastsat regler om  

 overflytning mellem a-kasser.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
 Ifølge § 32 i lov om  

 arbejdsløshedsforsikring m.v., kan en a-kasse i dag efter eget valg  

 fastsætte sit faglige område på en af de følgende  

 måder:
 Fagligt afgrænset for lønmodtagere.
 Fagligt afgrænset for lønmodtagere og  

 selvstændige.
 Tværfaglig for lønmodtagere.
 Tværfaglig for selvstændige.
 Tværfaglig for lønmodtagere og  

 selvstændige.
 Det følger af lovens § 41, stk. 6, at  

 ingen må være medlem af mere end én a-kasse.
 Medlemmer, der arbejder uden for a-kassens faglige  

 område, skal lade sig overflytte til en anden a-kasse, hvis faglige  

 område omfatter medlemmets beskæftigelse, eller skal  

 udtræde af a-kassen, jf. lovens § 42.
 Ved overflytning bevarer et medlem de rettigheder i form  

 af anciennitet mv., som er opnået som medlem af den hidtidige  

 a-kasse.
 Hvis betingelserne for overflytning senere viser sig ikke  

 at have været opfyldt, skal overflytningen annulleres.
 For overflytning af kombinationsforsikrede medlemmer  

 henvises til direktoratets bekendtgørelse om  

 kombinationsforsikring.
Til § 1, stk. 1 Et medlem kan blive overflyttet til en a-kasse, der  

 optager lønmodtagere, når kravet om fagligt område og  

 arbejdets omfang er opfyldt.
Dette betyder, at der fx kan ske overflytning,  

 når et medlem har støttet arbejde, er i lønnet praktik,  

 får løn under sygdom eller barsel, eller holder ferie med  

 feriegodtgørelse eller løn.
 Når arbejdet giver ret til optagelse, er det uden  

 betydning, at medlemmet i relation til andre bestemmelser eller anden  

 lovgivning kan betragtes som ledig eller uddannelsessøgende.
Der vil derfor kunne ske overflytning i perioder med  

 fleksibel efterløn, aktiviteter i henhold til lov om en aktiv  

 arbejdsmarkedspolitik eller lov om orlov.
Er et medlem derimod overgået  

 til efterløn efter reglerne om arbejde i sammenlagt 200 timer inden  

 for et kalenderår uden fradrag i efterlønnen, kan overflytning  

 ikke finde sted, jf. § 6, stk. 2.
Et medlem, der fx modtager uddannelsesgodtgørelse,  

 kan heller ikke overflyttes, da medlemmet her som udgangspunkt må anses  

 for at være ledig.
Medlemmet skal dog overflyttes ved starten af en  

 lønnet praktikperiode, der er en del af uddannelsen, med mindre den  

 hidtidige a-kasse også optager personer inden for det nye faglige  

 område.
 Om fuld ledighed henvises til § 6, stk. 1.
Til § 1, stk. 2 Ansættelsesforholdet skal vare mindst 5 uger, og der  

 skal i hver af ugerne være mindst 1 løntime, jf.  

 bekendtgørelse om beskæftigelseskrav, dagpengeperiode og  

 aktivperiode.
Kravet om mindst 1 løntime i hver af ugerne gælder  

 ikke for medlemmer ansat i fast turnus.
 Selv om den ugentlige arbejdstid er mindre end fagets  

 normale arbejdstid, skal der dog ske overflytning, hvis arbejdets omfang  

 giver ret hertil.
Til § 1, stk. 3 En person, der er medlem af en fagligt afgrænset  

 a-kasse og som er delvis ledig, vil som hidtil skulle overflyttes, hvis  

 medlemmet får lønarbejde uden for a-kassens faglige område  

 i mindst 5 uger og med en gennemsnitlig arbejdstid på mindst 10 timer  

 pr. uge, medmindre medlemmet fortsat har arbejde i større omfang inden  

 for den hidtidige a-kasses område.
 Hvis et medlem allerede er medlem af en tværfaglig  

 a-kasse for lønmodtagere, kan medlemmet blive i a-kassen.
Til § 1, stk. 4 Et medlem, der er omfattet af en varslet konflikt i form  

 af en strejke eller en lockout kan først blive overflyttet med  

 virkning fra konfliktens ophør.
Til § 1, stk. 5 Skal et deltidsforsikret medlem overflyttes på grund  

 af deltidsarbejde til en fagligt afgrænset a-kasse, er det et krav, at  

 den nye a-kasse efter sin vedtægt optager deltidsforsikrede.
Medlemmet  

 kan ikke overflyttes, selv om a-kassen optager deltidsforsikrede inden for  

 andre faggrupper.
 Et medlem, der er fuldtidsforsikret i den hidtidige  

 a-kasse og som får deltidsarbejde, kan overflyttes som  

 fuldtidsforsikret.
 Et medlem, der modtager delpension, skal overflyttes som  

 deltidsforsikret, også selvom a-kassen ikke optager deltidsforsikrede  

 efter sin vedtægt.
Til § 1, stk. 6 Et medlem, der overgår til fleksjob, har ikke  

 længere ret til ydelser mv. fra a-kassen.
Det er derfor  

 nærliggende, at medlemmet udtræder af a-kassen.
Da medlemmet vil  

 blive tilmeldt fleksydelsesordningen den første i måneden efter  

 visitationen, bør medlemmet, såfremt den pågældende  

 har indbetalt efterlønsbidrag, tidligst udmeldes af a-kassen fra dette  

 tidspunkt.
 I de situationer, hvor et medlem, der overgår til et  

 fleksjob, ønsker at blive i a-kassen på trods heraf, kan  

 medlemmet dog overflyttes til en a-kasse, hvis faglige område omfatter  

 medlemmets beskæftigelse.
Til § 2, stk. 1 og 2 For så vidt angår arbejdets omfang og karakter  

 og tilknytning til det faglige område for en a-kasse, der optager  

 lønmodtagere, gælder samme regler som ved overflytning mellem  

 a-kasser for lønmodtagere.
Der henvises til vejledningen til  

 § 1.
Hvis medlemmet allerede er medlem af en a-kasse, hvis  

 faglige område er for både lønmodtagere og  

 selvstændige, kan medlemmet forblive medlem af a-kassen.
Medlemmet kan  

 også flytte til en tværfaglig a-kasse for  

 lønmodtagere.
Til § 2, stk. 3 Et medlem, der tager lønarbejde og samtidig driver  

 selvstændig virksomhed i væsentligt omfang, skal ikke  

 overflyttes.
 A-kassen skal foretage en samlet konkret vurdering af, om  

 virksomheden fortsat drives i væsentligt omfang, jf.  

 bekendtgørelse om ophør med udøvelse af  

 selvstændig virksomhed som hovedbeskæftigelse.
 Medlemmer, der driver sæsonvirksomhed, har heller  

 ikke pligt til at blive overflyttet ved lønarbejde uden for  

 sæsonen, hvis sæsonvirksomheden fortsat drives i væsentligt  

 omfang.
Til § 3 Ved vurdering af, om et medlem driver selvstændig  

 virksomhed i væsentligt omfang, henvises til bekendtgørelse om  

 beskæftigelseskrav, dagpengeperiode og aktivperiode.
 Hvis medlemmet allerede er medlem af en a-kasse, hvis  

 faglige område er for både lønmodtagere og  

 selvstændige, kan medlemmet forblive medlem af a-kassen.
Til § 4 Hvis der er flere a-kasser, der dækker medlemmets  

 faglige område, kan medlemmet overflyttes mellem disse, hvis arbejdets  

 omfang giver ret til det.
Et medlem af en fagligt afgrænset a-kasse for  

 lønmodtagere, der har arbejde i lige stort omfang inden for det  

 faglige område for flere fagligt afgrænsede a-kasser for  

 lønmodtagere, kan vælge enten at lade sig overflytte eller at  

 blive i den hidtidige a-kasse.
Som eksempel kan nævnes et medlem, der  

 arbejder 18,5 timer om ugen som tømrer og 18,5 timer om ugen som  

 murer.
 Et medlem, der opfylder betingelserne for at blive optaget  

 i en a-kasse kun for lønmodtagere eller en a-kasse kun for  

 selvstændige erhvervsdrivende, kan vælge at blive overflyttet  

 mellem disse, jf. §§ 2 og 3.
Til § 5 Medlemmer, der har lønarbejde i udlandet, herunder  

 Færøerne og Grønland, kan kun blive overflyttet til en  

 anden dansk a-kasse, hvis der kan ske optagelse i en dansk a-kasse på  

 grund af det samme arbejde i udlandet.
Der henvises til bekendtgørelser om optagelse som  

 lønmodtager eller nyuddannet i en a-kasse, om  

 arbejdsløshedsforsikring ved arbejde m.v. inden for EØS og i  

 det øvrige udland, og om medlems- og dagpengeret efter arbejde eller  

 ophold på Færøerne.
Om selvstændige erhvervsdrivende  

 henvises til bekendtgørelse om optagelse som selvstændig  

 erhvervsdrivende i en a-kasse.
 Der er ikke pligt til at blive overflyttet ved arbejde i  

 udlandet bortset fra, hvad der følger af forordning (EØF)  

 1408/71.
Til § 6 Et medlem, der aftjener militær eller civil  

 værnepligt, kan ikke blive overflyttet.
Efter perioden med  

 værnepligt gælder de almindelige regler.
Som hovedregel kan der ikke ske overflytning, når et  

 medlem er fuldt ledig.
Reglerne i §§ 7 og 8 er undtagelser herfra.
 I de tilfælde, hvor et medlem efter andre regler  

 eller anden lovgivning betragtes som ledig, skal der ske overflytning, hvis  

 der indgår arbejde i ydelsesperioden, jf. vejledningen til § 1,  

 stk. 1.
Et medlem, der er overgået til efterløn efter  

 de regler, der var gældende før den 1. juli 1999, kan ikke  

 overflyttes.
Heller ikke, selv om medlemmet efter disse regler udnytter  

 retten til at arbejde 200 timer.
Til § 7 Et nyuddannet medlem, der arbejder inden for et andet  

 område end dimittendkassens område i 14 dages perioden, jf.  

 lovens § 41, stk. 1, nr. 3, litra b, kan lade sig overflytte til  

 dimittendkassen som dimittend eller med erhvervede rettigheder uanset, at  

 medlemmet er i arbejde.
Når overflytningen er sket, skal medlemmet  

 straks flyttes tilbage, medmindre dimittendkassen er en tværfaglig  

 a-kasse.
Til § 7, stk. 1, nr. 1 Et medlem, der benytter sig af denne regel, stilles som om  

 medlemmet er blevet optaget efter lovens § 41, stk. 1, nr. 3, litra  

 b.
Medlemmet bevarer forudgående anciennitet i  

 a-kassen.
Medlemmet er i det hele omfattet af de dimittendrettigheder, der  

 følger af lovgivningen, fx de særlige regler om ret til dagpenge  

 under ferie for dimittender.
 Der henvises i øvrigt til vejledningen til  

 § 10, stk. 2.
Til § 7, stk. 1, nr. 2 Efter denne regel vælger medlemmet alene at skifte  

 fagligt område på baggrund af uddannelsen.
Dette betyder, at medlemmets rettigheder og pligter er de  

 samme, som hvis medlemmet ikke var blevet overflyttet.
Medlemmet kan ikke  

 gøre brug af de rettigheder som dimittend, der følger af  

 lovgivningen.
 Dette kan betyde, at der skal foretages en beregning af  

 dagpengesatsen på grundlag af den løn, der har været  

 udbetalt under uddannelsen, hvis kravet til en beregning i øvrigt er  

 opfyldt.
 En anden følge er, at medlemmet ikke har ret til  

 dagpenge under ferie efter de særlige regler for dimittender, jf.  

 bekendtgørelse om dagpenge under ferie.
Til § 8, stk. 1 og 2 Ret til at blive flyttet tilbage som ledig efter stk. 1, 2  

 og 4, gælder kun for et medlem, der har haft pligt til at lade sig  

 overflytte, jf. §§ 1-3, fra den oprindelige a-kasse, fordi medlemmet i en  

 periode har haft arbejde uden for a-kassens faglige område eller har  

 drevet selvstændig virksomhed.
Der er kun ret til at flytte tilbage til en a-kasse, der  

 optager lønmodtagere.
En tidligere selvstændig, der er blevet  

 overflyttet til en a-kasse, der optager lønmodtagere, kan derfor ikke  

 blive flyttet tilbage til en a-kasse kun for selvstændige ved ledighed  

 fra lønarbejdet.
 Retten til at blive flyttet tilbage gælder kun, hvor  

 medlemmet har haft en fast tilknytning til den tidligere a-kasse, enten  

 på grund af arbejde inden for denne a-kasses faglige område, jf.  

 stk. 1, eller på baggrund af en uddannelse, jf. stk. 2.
 Hvis et medlem har arbejdet inden for sin uddannelses  

 faglige område, skal medlemmet som udgangspunkt flyttes tilbage efter  

 stk. 2.
 Perioden på 2 år, hvori arbejdskravet efter  

 stk. 1 skal være opfyldt, kan ikke forlænges.
Til § 8, stk. 3 Et medlem har ret til at blive flyttet tilbage til den  

 fagligt afgrænsede a-kasse, som den pågældende tidligere  

 var medlem af.
 Hvis den tidligere a-kasse er blevet ændret til en  

 tværfaglig a-kasse eller en fagligt afgrænset a-kasse for  

 lønmodtagere og selvstændige, kan medlemmet flyttes tilbage til  

 denne.
 Hvis medlemmet efter en periode med aktivering ikke er  

 ledig, men er begyndt på et arbejde, skal der ske overflytning efter de  

 almindelige regler herom.
Til § 9, stk. 1 Det administrative arbejde i forbindelse med  

 overflytningen begynder i medlemmets hidtidige a-kasse.
 Det er derfor bestemt, at overflytning tidligst får  

 virkning fra det tidspunkt, hvor denne a-kasse har modtaget en  

 overflytningsblanket fra medlemmet.
 Hvis overflytningen til en ny a-kasse skyldes, at  

 medlemmet får arbejde inden for denne a-kasses faglige område,  

 jf. §§ 1 til 3, kan overflytning dog tidligst ske fra arbejdets  

 begyndelse.
Til § 9, stk. 2 Bestemmelsen åbner mulighed for, at overflytning kan  

 ske fra et tidspunkt, der ikke falder sammen med modtagelsen af blanketten.  

 Fx således, at overflytningen får virkning fra udgangen af en  

 måned.
Til § 9, stk. 4 Overflytningsdagen er skæringsdag for indbetaling af  

 medlemsbidrag til henholdsvis den hidtidige og den nye a-kasse.
Hvis et medlem er eller kommer i restance med  

 medlemsbidraget til den hidtidige a-kasse, skal denne   uanset overflytningen  

   iværksætte en rykker- og sletteprocedure.
Der henvises til  

 reglerne i bekendtgørelse om betaling af medlems- og  

 efterlønsbidrag til en a-kasse.
Medlemmet skal derfor slettes, hvis  

 det skyldige beløb fortsat ikke betales.
Slettelse finder sted med virkning fra det tidspunkt,  

 indtil hvilket medlemmet har betalt skyldigt medlemsbidrag.
Tidspunktet for  

 slettelsen vil derfor ligge før overflytningen.
 Som følge af slettelsen falder overflytningen bort.  

 Den nye a-kasse skal derfor straks have besked.
Til § 9, stk. 5 Overflytningsblanketten skal sendes til den hidtidige  

 a-kasse.
 Mangler der oplysninger, eller er der oplysninger, som kan  

 bringe a-kassen i tvivl om medlemmets ret til at blive overflyttet, kan  

 overflytningen tidligst ske, når fejlen er rettet, eller tvivlen er  

 afklaret.
 A-kassen kan indhente flere oplysninger hos et medlem,  

 hvis oplysninger om arbejdsfunktioner mv. er af betydning for vurderingen af,  

 om arbejdet ligger inden for a-kassens faglige område.
 Bortkommer blanketten i forbindelse med, at den bliver  

 sendt mellem a-kasserne, kan en bekræftet kopi lægges til grund  

 for at sikre, at proceduren ikke forsinkes.
Til § 10, stk. 1 Ved overflytning bevarer et medlem sine hidtidige  

 rettigheder i form af anciennitet mv.
 Hvis et medlem derimod melder sig ud eller bliver slettet,  

 fx på grund af manglende betaling af medlemsbidrag, kan medlemmet  

 først modtage dagpenge igen, når bl.a. kravet om et års  

 medlemskab er opfyldt på ny.
Til § 10, stk. 2 Et medlem, der bliver overflyttet efter § 7,  

 stk. 1, nr. 1, erhverver ret til en ny dagpengeperiode som følge  

 af uddannelsen.
 Hvis et medlem allerede har opfyldt kravet om et års  

 medlemskab af en a-kasse, kan der udbetales dagpenge straks efter, at  

 uddannelsen er afsluttet.
Til § 11, stk. 1 Et medlem har pligt til at oplyse a-kassen om sine  

 arbejdsfunktioner mv., hvis a-kassen anmoder om disse, og de er  

 nødvendige til brug for sagen.
Til § 11, stk. 2 A-kassen kan træffe afgørelse om, at et  

 medlem skal udtræde af a-kassen, hvis medlemmet ikke vil medvirke til  

 en overflytning.
En afgørelse skal være skriftlig og indeholde  

 en klagevejledning, jf. vejledning om almindelige krav til  

 arbejdsløshedskassernes (afdelingernes) sagsbehandling og  

 afgørelser.
Afgørelse om, at et medlem skal udtræde af  

 a-kassen, har alvorlige konsekvenser for medlemmet.
En afgørelse skal  

 derfor ikke træffes, før medlemmet udtrykkeligt er blevet  

 vejledt om konsekvenserne af ikke at ville medvirke og har fået en  

 frist til at bringe forholdet i orden.
Til § 11, stk. 3 Medlemmet skal betale medlemsbidrag til a-kassen i den  

 periode, hvor klagen behandles.
Til § 12, stk. 1 A-kasserne har pligt til at medvirke ved overflytningen,  

 herunder pligt til at udlevere og behandle den overflytningsblanket, som er  

 godkendt eller udarbejdet af direktoratet.
Blanketten skal benyttes ved alle  

 overflytninger mellem a-kasser.
 Blanket AR 53 danner i første omgang grundlag for  

 en vurdering af, om betingelserne for en overflytning er til stede.
A-kassens sagsbehandling bør som udgangspunkt  

 være baseret på medlemmets tro og love erklæringer.
Der er  

 således ikke et generelt krav om dokumentation for  

 ansættelsesforhold, arbejdstid mv., men a-kassen kan ved tvivl herom  

 forlange fornøden dokumentation.
 Den nye a-kasse vurderer ud fra blankettens oplysninger,  

 om betingelserne for overflytning er til stede, eller om der skal indhentes  

 flere oplysninger.
Mener en af de to a-kasser, at betingelserne for  

 overflytning ikke er opfyldt, skal a-kassen træffe skriftlig  

 afgørelse og give medlemmet en klagevejledning.
Endvidere skal den  

 anden a-kasse underrettes om afgørelsen.
 A-kassen skal give medlemmet meddelelse om, at  

 overflytning er sket og indberette overflytningen til Registeret for  

 Arbejdsmarkedsstatistik (RAM).
Til § 12, stk. 2 Om blanket AR 260 henvises til direktoratets  

 bekendtgørelse om dokumentation for medlemsanciennitet og indbetaling  

 af efterlønsbidrag.
Til § 12, stk. 3 Formålet med blanketten er at lette administrationen  

 for a-kasserne.
Den nye a-kasse skal lægge oplysningerne fra blanketten  

 til grund, medmindre den nye a-kasse har grund til at betvivle rigtigheden af  

 oplysningerne.
Til § 13, stk. 2 Direktoratet kan fastsætte et  

 overflytningstidspunkt, der ligger før direktoratets afgørelse  

 om medlemmets ret til overflytning.
Til § 14 Vejledning nr. 66 af 28. maj 1999 om overflytning mellem  

 a-kasser bortfalder.
