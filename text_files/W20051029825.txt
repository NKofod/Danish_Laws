Klage over, at beroligende medicin blev givet ved tvang Sundhedsvæsenets Patientklagenævn fandt, at der ikke  

 havde været tale om indgivelse af beroligende medicin med tvang, idet nævnet  

 fandt, at der var tale om, at patienten lod sig overtale og den verbale  

 protest  

 således blev frafaldet.
Nævnet lagde herved vægt på, at det af journalen  

 fremgik, at lægen og patienten talte frem og tilbage, og at det  

 endte med, at  

 patienten modtog Cisordinol Acutard.
Der blev endvidere lagt vægt på, at det  

 videre af journalen fremgik, at da der ved samtalen var tale om kraftig  

 overtalelse til at tage den beroligende medicin, blev der udfyldt  

 tvangsprotokol, selvom patienten til sidst nærmest tog det  

 frivilligt.
Selvom  

 det fremgik af journalen, at der blev udfyldt tvangsprotokol, forelå der dog  

 ikke en udfyldt tvangsprotokol.
Nævnet ophævede derfor afgørelsen fra det  

 lokale nævn.
