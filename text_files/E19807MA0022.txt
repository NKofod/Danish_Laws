Der var i forbindelse med frivillig registrering for udlejning af en del  

 af en fast ejendom til erhvervsmæssig anvendelse rejst spørgsmål om, hvorvidt  

 der skal svares afgift af deposita, som afkræves lejerne i forbindelse med  

 indgåelse af erhvervslejemål.
Der var endvidere rejst spørgsmål om  

 fradragsretten af afgiften for indkøb af hårde hvidevarer til brug i den  

 afdeling af ejendommens lokaler, der ikke omfattedes af den frivillige  

 registrering (ejerlejligheder til boligformål).
 I medfør af den frivillige registrering var der forholdsmæssig fradragsret  

 for afgiften ved opførelsen mv af ejendommen efter reglerne i bekendtgørelsen  

 om delvis fradragsret for merværdiafgift.
Det var oplyst, at de opkrævede deposita ikke var beløb, der tilhørte  

 udlejeren, men alene beløb, som lejeren stiller til sikkerhed for sine  

 forpligtelser vedrørende lejemålet, herunder sine forpligtelser ved  

 fraflytning.
Udlejeren har dispositionsret over disse beløb, indtil de skal  

 betales tilbage.
 Vedrørende fradragsretten for afgiften af de hårde hvidevarer fandt  

 virksomheden, at samtlige omkostninger vedrørende byggeriet, herunder  

 sædvanlig montering af ejendommen, måtte behandles efter bestemmelserne om  

 delvis fradragsret, når der var tale om et byggeri, der i de 2 afdelinger var  

 af samme standard.
Nævnet har truffet afgørelse om, at også deposita, der stilles i medfør af  

 lejelovgivningen vedrørende erhvervslejemål, skal medregnes i den  

 afgiftspligtige værdi i medfør af merværdiafgiftslovens § 7, stk 2, punkt c.  

 Ifølge den nævnte bestemmelse skal der i værdien medregnes tilslutnings- og  

 oprettelsesafgifter og andre beløb, som leverandøren af afkræver modtageren  

 som betingelse for levering af varer og afgiftspligtige ydelser.
Der vil dog  

 kunne ske regulering i virksomhedens afgiftspligtige omsætning med deposita,  

 der tilbagebetales lejeren ved ophøret af lejemålet.
 Ministeriet for skatter og afgifter har bestemt, at der skal svares afgift  

 af sådanne deposita, der stilles fra og med den 1. januar 1982.
 Ministeriet har endvidere truffet afgørelse om, at afgiften af de  

 omhandlede hårde hvidevarer kan medregnes i det beløb, hvoraf der er delvis  

 fradragsret.
 En senere truffet afgørelse, Mn.758, er indarbejdet i teksten.
