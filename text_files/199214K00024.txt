Nr BTL 24 Betænkning over Forslag til lov om ændring af lov om  

 hjemmesygeplejerskeordninger   

 Nr L 24 1992-93, 1. samling Afgivet af Sundhedsudvalget Afgivet: 19921203 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Dansk Sygeplejeråd, Dansk Sygeplejeråd, Ribe Amt, og Landsomfattende Faglig Sammenslutning for Hjemmesygeplejersker.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret .
Et mindretal (Socialistisk Folkepartis medlem af udvalget)  

 indstiller lovforslaget til forkastelse og anfører, at SF stemmer imod  

 lovforslaget, da det under udvalgsbehandlingen ikke har været muligt at få  

 oplyst, hvilke fordele lovforslaget vil indebære.
Allerede i dag er der  

 integrerede døgnhjemmeplejeordninger i 190 af de 242 kommuner, der har denne  

 ordning.
Lovforslaget vil derimod kunne medføre, at døgnhjemmesygepleje  

 rykkes ud af den kommunale sammenhæng og overdrages til varetagelse fra  

 plejehjem, der kan have ingen eller ringe erfaring med pleje af f.eks.  

 AIDS-patienter, cancerpatienter eller unge plejepatienter.
Lovforslaget vil på vanskeligt gennemskuelig vis således kunne medvirke  

 til at sænke kvaliteten af hjemmesygeplejen.
En risiko ved lovforslaget er  

 desuden, at borgere kan blive henvist til hjemmesygepleje, der udgår fra  

 stærkt holdningsprægede/religiøse plejehjem, uden at borgeren har  

 valgmuligheder.
Det er SF imod.
