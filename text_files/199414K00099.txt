Nr BTL 99 Betænkning over Forslag til lov om ændring af lov om tilskud til  

 produktudvikling af jordbrugs-, skovbrugs- og fiskeriprodukter   

 Nr L 99 1994-95, 1. samling Afgivet af Landbrugs- og Fiskeriudvalget Afgivet: 19950308 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Fremskridtspartiet var  

 modstander af den oprindelige lov og vil ikke medvirke til den foreslåede  

 ændring.
At tilskuddet efter loven også skal kunne omfatte løn til eget  

 arbejde, ændrer ikke ved det forhold, at loven efter Fremskridtspartiets  

 opfattelse skaber en omfattende kontrol og et bureaukratisk system.
 Fremskridtspartiet har den opfattelse, at det bedste var, om erhvervene  

 fik friere og bedre arbejdsforhold samt lavere skat, så de blev i stand til  

 at klare sig uden støtte og tilskud fra staten.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V)  

 Henning Grove (KF) Jens Jørgensen (KF) Peder Sønderby (V) Niels Højland  

 (FP) Centrum-Demokraterne havde ikke medlemmer i udvalget.
