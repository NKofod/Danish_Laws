Danmark og Polen har den 13. juli 1981 i Warszawa undertegnet en bilateral  

 aftale om konsolidering af Polens statsgaranterede gæld til Danmark.
Aftalen  

 er i overensstemmelse med de retningslinier for en restrukturering af Polens  

 gæld (agreed minutes on Poland's external debts), hvorom der blev  

 tilvejebragt enighed under multilaterale forhandlinger, der fandt sted i  

 Paris i foråret 1981 mellem Polen og 15 kreditorlande.
Den multilaterale  

 aftale blev undertegnet i Paris den 27. april 1981.
Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter enten skulle være  

 betalt inden 1. maj 1981 eller forfalder til betaling i perioden 1. maj 1981  

 til 31. december 1981. Det samlede konsoliderede beløb udgør ca. 65 millioner  

 kroner.
Forrentningen baseres på 5-årige schweiziske kasseobligationer  

 forøget med en margen på 2%. Gælden afdrages i 8 halvårlige rater fra 1.  

 januar 1986.
