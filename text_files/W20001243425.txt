 Der blev klaget over, at tandplejen i tiden fra 1993 til 1997 ikke holdt  

 øje med visdomstandens roddannelse og ikke tilbød  

 transplantation af visdomstanden til området for den manglende tand i  

 venstre undermund.
Klage over den kommunale tandplejes behandling  

 og information i forbindelse med behandling af manglende tandanlæg Patientklagenævnet fandt, at der var grundlag for at kritisere  

 tandlægens behandling af drengen.
Nævnet lagde vægt på, at drengen var til 9  

 konsultationer uden at der blev gjort yderligere observationer angående  

 behandlingen af den manglende tand.
Patientklagenævnet fandt, at  

 tandlægen burde have udarbejdet en behandlingsplan til klinisk og  

 radiologisk kontrol af rodudviklingen på den visdomstand, der var udset  

 til transplantation.
Nævnet fandt desuden grundlag for kritik af  

 journalføringen i april 1993, idet tandlægen burde have  

 udarbejdet et journalnotat, hvoraf det fremgik, hvilken tandlæge, der  

 havde ansvaret for den videre diagnostik og behandling.
 Patientklagenævnet fandt endvidere, at der ikke var grundlag for at  

 kritisere, at drengens forældre i november 1997 ikke blev informeret om  

 muligheden for behandling samt drengens afslag på tilbuddet om denne  

 behandling.
 Nævnet lagde vægt på, at drengen var 15 dage fra at  

 være myndig og fandt, at han på den baggrund var klar over  

 konsekvenserne af sin beslutning.
