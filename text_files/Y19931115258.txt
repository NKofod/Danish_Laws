 Bekendtgørelse nr. 950 af 10. december 1993, § 6.
 Civilretsdirektoratet orienterede på Skarrildhus 1993 statsamterne og  

 Københavns Overpræsidium om praksis vedrørende fri proces til sager med  

 sagsgenstand af ringe værdi, jf. § 6 i bekendtgørelsen om fri proces.
 Meddelte, at vurderingen af, hvorvidt der skal meddeles bagatelafslag  

 i henhold til bekendtgørelsens § 6, stk. 1, beror på en samlet skønsmæssig  

 vurdering af, om det er rimeligt at føre sagen til trods for sagsgenstandens  

 ringe størrelse.
Det er ikke fastsat, hvornår man skal foretage den særlige  

 rimelighedsvurdering.
Spørgsmålet har imidlertid for nyligt været gjort til  

 genstand for mere principielle overvejelser i Civilretsdirektoratet, og det  

 er herefter direktoratets opfattelse, at man bør anlægge den særlige  

 vurdering efter § 6, stk. 1, hvis sagsgenstanden er omkring et par tusinde  

 kr. eller mindre.
 Endvidere meddelte Civilretsdirektoratet, at den nye regel i § 6, stk.  

 1, hænger sammen med, at det omkostningsbeløb, som man risikerer ved en  

 retssag, i almindelighed vil være på mindst ca.
10.000 kr.
Der er dog visse sager, hvor omkostningerne er meget  

 mindre, og hvor man derfor bør vurdere sagen i lyset af det traditionelle  

 begreb om bagatelsager, hvor der alene tages hensyn til sagens omkostninger  

 set i forhold til ansøgerens indtægtsgrundlag jf. § 6, stk. 2. Det kan f.eks.  

 forekomme ved visse kæremål, ved umiddelbare fogedforretninger og ved  

 mortifikationssager m.v.
 Det fremgår af forarbejderne til retsplejelovens regler om fri proces  

 (Betænkning nr. 404/1966, s. 15), at der i almindelighed ikke gives fri  

 proces til sager af bagatelagtig karakter.
 Dette synspunkt er i skiftende bekendtgørelser blevet gennemført ved en  

 regel om, at der ikke meddeles fri proces, hvis omkostningerne ved sagen  

 skønnes at blive uvæsentlige i forhold til ansøgerens indtægtsforhold, se  

 f.eks. bekendtgørelse nr. 960 af 27. december 1991 § 6, stk. 1.
Den 1. juni 1991 blev de vejledende salærsatser for advokater ændret,  

 således at salæret på den laveste sats blev forhøjet til 4.500 kr.
Det  

 betyder, at den, der anlægger en retssag for selv helt små beløb, løber en  

 risiko for at skulle betale omkostninger på omkring 10.000 kr. (egne og  

 modpartens omkostninger, moms, retsafgift m.v.).
Efter Civilretsdirektoratets opfattelse betyder denne forhøjelse af  

 salæret for småsager, at omkostningerne ved en retssag aldrig vil være  

 uvæsentlige for en ansøger, der opfylder de økonomiske betingelser for fri  

 proces.
Såfremt reglerne ikke var blevet ændret, ville konsekvensen heraf  

 have været, at der skulle gives fri proces til sager, selv om sagsgenstanden  

 er overordentlig ringe, f.eks. 100 kr., blot de almindelige betingelser  

 omøkonomi og udsigt til medhold er opfyldt.
Dette ville være helt urimeligt  

 og i strid med forudsætningerne for reglerne om fri proces.
På den baggrund er reglerne om bagatelafslag i bekendtgørelsen om fri  

 proces § 6, stk 1, formuleret.
Efter reglen beror spørgsmålet om, hvorvidt  

 der skal meddeles bagatelafslag på en samlet, skønsmæssig vurdering af, om  

 det er rimeligt at føre sagen til trods for sagsgenstandens ringe størrelse.
Det er ikke fastsat, hvornår man skal foretage den særlige  

 rimelighedsvurdering.
Spørgsmålet har for nyligt været gjort til genstand for  

 mere principielle overvejelser i Civilretsdirektoratet i lyset af de  

 hidtidige erfaringer, og det er herefter vores opfattelse, at man bør anlægge  

 den særlige vurdering efter § 6, stk. 1, hvis sagsgenstanden er omkring et  

 par tusinde kr. eller mindre.
Som nævnt hænger den nye regel i § 6, stk. 1, sammen med, at det  

 omkostningsbeløb, som man risikerer ved en retssag, i almindelighed vil være  

 på mindst ca. 10.000 kr.
Der er dog visse sager, hvor omkostningerne er meget  

 mindre, og hvor man derfor bør vurdere sagen i lyset af det traditionelle  

 begreb om bagatelsager, jf. § 6, stk. 2. Det kan f.eks. forekomme ved visse  

 kæremål, ved umiddelbare fogedforretninger og ved mortifikationssager m.v.  

 Den sag, der er nævnt i spørgsmålet, drejede sig netop om en  

 mortifikationssag, hvor omkostningerne efter det foreliggende ville være på  

 omkring 400 kr.
