 Emne: Udearbejde.
Fradrag for udearbejde kan ifølge ligningsrådets anvisning for  

 indkomståret 1987 ydes, hvor arbejdet udføres under sådanne vilkår, at en  

 ekstra forplejningsudgift er en nødvendig følge heraf.
Fradraget udgør 22 kr.  

 pr. dag, dog højst 4.400 kr. årligt (1987).
 Østre Landsret har ved dom af 1. juni 1987 fundet det bevist, at en  

 hjemmehjælpers arbejdsforhold havde påført skatteyderen ekstra udgifter til  

 fortæring, og at hjemmehjælperen derfor uden nærmere dokumentation var  

 berettiget til at foretage fradrag i henhold til anvisningen om udearbejde.
 Anken til Højesteret er hævet.
De lignende myndigheder anmodes herefter om at give hjemmehjælpere,  

 hjemmesygeplejersker og sundhedsplejersker fradrag efter anvisningen om  

 udearbejde, hvis 1. Skatteyderen ikke har haft adgang til kantine eller  

 andet spiselokale.
 2. Skatteyderen ikke har kunnet nå hjem i  

 frokostpausen.
 3. Skatteyderen ikke har spist hos klienten.
 4. Skatteydernes daglige arbejdstid har været over 5  

 timer.
 5. Skatteyderen ikke har benyttet bil i sit arbejde.
 Alle betingelserne under 1-5 skal være opfyldt, for at der kan gives  

 fradrag.
 Afgiver skatteyderen erklæring om dette, skal udgiften ikke dokumenteres.
 Anmodning om genoptagelse kan imødekommes for ansættelser, der ligger  

 indtil 5 år forud for tidspunktet for ovennævnte dom (fra og med indkomståret  

 1982).
 Ligningsrådet har ophævet anvisningen om udearbejde fra og med  

 indkomståret 1988.
