Nr LSF 269 Forslag til Lov om ændring af lov om indkomstskat og formueskat for  

 personer m.v. (personskatteloven) og lov om fordeling mellem staten,  

 kommunerne og amtskommunerne af skattenedslaget som følge af  

 personskattelovens skatteloft (Ændring af det skrå skatteloft for  

 indkomståret 1997 m.v.) Fremsat af Jes Lunde (SF) Steen Gade (SF) Kristen Touborg (SF) den 8. maj 1996 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som senest ændret ved § 2  

 i lov nr. 228 af 27. marts 1996, foretages følgende ændring:
 1. I § 19, stk. 1, 4. pkt., ændres » 60 » til:  

 » 61 ».
§ 2 I lov nr. 468 af 30. juni 1993 om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft,  

 som ændret ved § 2 i lov nr. 826 af 27. oktober 1995, foretages følgende  

 ændring:
 1. I § 1 indsættes i stk. 2 efter »1996«:  

 »og 1997«.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Lovforslagets indhold og baggrund.
Regeringen, SF og Enhedslisten vedtog i denne samling et lovforslag (L 11)  

 om en et-årig justering af det skrå skatteloft m.v.
Forslaget havde kun  

 virkning i 1996. Efter SF's opfattelse er forudsætningen for, at justeringen  

 kun blev et-årig, nu bortfaldet.
I regeringens bemærkninger til L 11 hed det:
 »Når der alene foreslås en et-årig justering, har det sammenhæng med  

 den skete og forventede udvikling i de kommunale skatter.
Ved skattereformens vedtagelse blev forudsat uændret kommuneskat i forhold  

 til 1994. Der er nu som nævnt udsigt til, at niveauet i landsgennemsnittet i  

 1996 forhøjes med 0,9 pct.point i forhold til 1994. Regeringen forventer  

 imidlertid, at der i 1997 som følge af øget skattegrundlag og store  

 efterbetalinger er mulighed for en reduktion af de samlede kommunale  

 skatteprocenter - måske i størrelsesordenen 0,5 pct.point.
Derfor er det for  

 at undgå urimelig skævvridning af byrdefordelingen særlig påtrængende med en  

 justering i 1996.« Der er i dag ingen udsigt til et fald i de kommunale skatter.  

 Amtsrådsforeningen har meldt ud, at de forventer en stigning i de  

 amtskommunale skatter på 0,5 pct.-point eller mere.
Regeringen har  

 tilkendegivet, at den endnu ikke har lagt sig fast med hensyn til de  

 kommunale skatter i 1997. Af forespørgselsdebatten om den kommunale økonomi  

 for 1997 d. 12. april 1996 fremgik imidlertid, at regeringens planer snarere  

 går i retning af at inddrage penge fra kommunerne end at lade dem sætte  

 skatten ned.
På den baggrund må det anses for helt usandsynligt, at de  

 samlede kommunale skatter sættes ned i 1997. En stigning vil være et langt  

 mere sandsynligt udfald.
SF mener derfor, at det er på tide at få fastslået, at det skrå skatteloft  

 også for 1997 må justeres op i forhold til det planlagte.
SF mener generelt,  

 at det er på tide helt at fjerne det skrå skatteloft, men vi fremsætter et  

 meget mere begrænset forslag, fordi regeringen så med sin egen udmærkede  

 argumentation i forbindelse med L 11 må forventes at kunne tilslutte sig  

 forslaget.
 Når det er nu, forslaget skal frem, er det, fordi SF ønsker provenuet på  

 1/2 mia. kr. anvendt til at lette muligheden for i forhandlingerne om den  

 kommunale økonomi at nå den dobbelte målsætning dels at sikre en ansvarlig  

 udvikling i de samlede offentlige finanser, dels at sikre kommuner og amter  

 mulighed for at forbedre servicen, f.eks. at etablere det antal pladser i  

 daginstitutionerne, der kan fjerne ventelisterne, en markant forøgelse af  

 ældreboligbyggeriet, en hurtigere indførelse af edb i folkeskolen og en  

 forbedring af forholdene på sygehusene.
 Teknisk svarer lovforslaget helt til L 11: Det skrå skatteloft i 1997  

 forøges fra 60 til 61 pct., og den mekanisme til fordeling af provenuet  

 mellem stat, amter og kommuner, der blev indført med L 11, videreføres i  

 1997.
 Det såkaldte skrå skatteloft lægger loft over marginalskatten og sikrer,  

 at ingen del af en indkomst beskattes med mere end en given procent.
Reglerne indebærer, at der for en skatteyder beregnes et nedslag i  

 topskatten, hvis de samlede indkomstskatteprocenter til stat og kommune  

 overstiger den fastsatte procent.
Kirkeskat og arbejdsmarkedsbidrag omfattes  

 ikke af skatteloftet.
 Baggrunden for forslaget er udviklingen i de kommunale skatter i 1995 og  

 1996 og en forventning om stigende eller uændrede kommunale skatter i 1997. I  

 1995 steg den landsgennemsnitlige skat til kommuner og amter i modstrid med  

 de kommunale økonomiaftaler med 0,4 pct., og ifølge aftalen med  

 Amtsrådsforeningen for 1996 er der sket en yderligere stigning for 1996 på  

 0,5 pct.
 Under forhandlingerne i 1995 med Kommunernes Landsforening påpegede man  

 fra kommunal side det komplicerede samspil, der medfører en  

 fordelingspolitisk urimelig profil, når kommuneskatterne ændrer sig i forhold  

 til skattereformens forudsætninger, mens skatteloftet fastholdes som allerede  

 fastlagt.
På denne baggrund enedes man om at indføje følgende passus i  

 økonomiaftalen af 13. juni 1995 mellem regeringen og Kommunernes  

 Landsforening: »Regeringen er indstillet på efter opfordring fra KL at  

 undersøge muligheden for at hæve det skrå skatteloft.« For 1997 er problemstillingen helt den samme.
 På denne baggrund foreslås, at det skrå skatteloft fra 1996 til 1997  

 sænkes fra 62 pct. til 61 pct. og ikke som hidtil forudsat til 60 pct.
 2. Fordelings- og provenumæssige konsekvenser.
 a) Skatteloftsreglerne.
De kommunale og amtskommunale skatteprocenter for 1997 fastlægges medio  

 oktober måned 1996. Det er således ikke muligt på indeværende tidspunkt at  

 angive et præcist skøn over lovforslagets provenumæssige virkning og over,  

 hvor mange skatteydere der vil blive omfattet af ændringen.
Disse skøn vil  

 helt afhænge af udviklingen i skatteprocenterne i de enkelte amter og  

 kommuner.
 I tabel 1 er vist udviklingen i det skrå skatteloft i 1994-1997. Det er  

 forudsat, at den kommunale skatteudskrivning i 1997 vil svare til  

 udskrivningen i 1996, selv om det mest sandsynlige er en stigning.  

 Beregningsteknisk er forudsat uændret skatteprocent i samtlige kommuner.
 Tabel 1. Skatteprocenter og skatteloftsnedslag i gennemsnitskommunen  

 1994-1997. Gældende regler.
Anm.: 1994-96. For 1997: SF's skøn.
Lovmodelberegninger på grundlag af  

 stikprøve på ca. 0,3 pct. af befolkningen.
1) Kirkeskatteprocenten indgår ikke i skatteloftsberegningen.
For  

 1994-1997 er kirkeskatteprocenten i en gennemsnitskommune 0,7.
 Tabel 2 illustrerer, hvad ændringerne i kommuneskatterne fra 1994 til 1997  

 betyder i faktisk skattebetaling for personer på tre forskellige indkomsttrin  

 uden og med ændring i skatteloftet fra 60 til 61 pct.
Tabel 2. Eksempler på ændring i skat i 1997 i forhold til uændret  

 1994-amts- og kommuneskat.
Gennemsnitskommune.
 Løn opgjort efter fradrag af eventuelle pensionsbidrag samt  

 arbejdsmarkedsbidrag og med ligningsmæssige fradrag i de tre  

 indkomstopgørelser på henholdsvis 40.000 kr., 80.000 kr. og 160.000 kr.
Næste år ville konsekvensen af ikke at justere skatteloftet være, at en  

 lønindkomst på 920.000 kr. i forhold til forudsætningerne om uændret  

 kommuneskat ville komme til at betale 456 kr. til fællesskabet, mens en  

 lønindkomst på 230.000 kr. skulle betale 1.439 kr.
Det vil sige, at  

 merbetalingen er mere end tre gange så stor ved en løn på 230.000 kr. som ved  

 en løn på 920.000 kr.
 Det er SF's opfattelse, at denne byrdefordeling er uacceptabel.
 Ved justeringen af skatteloftet opnås, at alle indkomstgrupper bidrager  

 med en nogenlunde lige stor andel - ca. 0,7 pct. - af indkomsten.
 Lovforslaget skønnes at medføre et merprovenu til staten på mindst 500  

 mio. kr. i 1997, jf. tabel 4. Det bemærkes, at med den foreslåede ændring af  

 fordelingsloven vil kommuner og amtskommuner ikke umiddelbart få andel i  

 merprovenuet.
 Tabel 3. Anslået provenuvirkning af ændring af skråt skatteloft fra 60  

 pct. til 61 pct. i 1997.
 Den mindre nedsættelse af skatteloftet vil medføre højere topskat for  

 samtlige 625.000 skatteydere, der potientielt skønnes at ville være omfattet  

 af skatteloftet efter gældende regler, og ca. 130.000 af disse skatteydere  

 skønnes helt at miste nedslaget i 1997. Det er skatteydere i kommuner, hvor  

 kommuneskatteprocenten ligger mellem 29 og 30.
4. Administrative konsekvenser Af hensyn til rettidig udsendelse af skattekortene for indkomståret 1997  

 m.v. bør lovforslaget vedtages snarest.
5. Erhvervsøkonomiske og miljømæssige konsekvenser Lovforslaget har ingen konsekvenser af denne karakter.
 6. Forholdet til EU-retten.
 Lovforslaget indeholder ikke EU-retlige aspekter.
Bilag Skattereformens indfasning 1994-1998.
