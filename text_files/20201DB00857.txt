Betænkning afgivet af Sundhedsudvalget den 9. marts 2021 Betænkning over Forslag til folketingsbeslutning om nationale standarder for danskkundskaber hos personalet i ældreplejen [af Karina Adsbøl (DF) m.fl.]:
1. Indstillinger Et flertal i udvalget (S, V, SF, RV, EL, KF, LA  og Susanne Zimmer (UFG)) indstiller beslutningsforslaget til forkastelse.
 Et mindretal i udvalget (DF og NB) indstiller beslutningsforslaget til vedtagelse uændret.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Socialistisk Folkeparti, Radikale Venstre og Enhedslisten Socialdemokratiets, Socialistisk Folkepartis, Radikale Venstres og Enhedslistens medlemmer af udvalget finder, at mere bureaukrati ikke er vejen frem.
S, SF, RV og EL finder, at det er vigtigt, at der uddannes og ansættes mere social- og sundhedspersonale.
Det er samtidig afgørende, at plejepersonalet har de nødvendige kompetencer til at sikre en værdig pleje af og omsorg for sårbare ældre borgere, herunder de nødvendige danskkundskaber.
Det kræver, at der allerede ved optagelse på uddannelserne er fokus på sproglige kompetencer.
Derfor blev der i 2015 indført krav om mindst 02 i dansk og matematik for optagelse på sosu-uddannelserne.
Adgangskravene skal øge gennemførelsen og styrke undervisningen.
S, SF, RV og EL noterer sig, at der som opfølgning på anbefalingerne fra taskforcen om social- og sundhedsmedarbejdere i 2020 blev afsat 23 mio. kr. til at understøtte indsatsen over for elever med særlige behov før og under praktikken på sosu-uddannelserne, f.eks. i form af sprog-, kultur- og læringsstøtte.
Midlerne kan anvendes til f.eks. sprogundervisning og støtte, tilkøb af mentorer og talepædagoger samt undervisningsforløb på VUC m.v.
S, SF, RV og EL bemærker, at der fra politisk side er stort fokus på, at der rekrutteres dygtigt og engageret social- og sundhedspersonale til ældreplejen.
Det er afgørende, at der i forbindelse med ansættelser af social- og sundhedsmedarbejdere gennemføres en ansvarlig og grundig ansættelsesprocedure for herigennem at afdække, om det er den rette, der ansættes i jobbet.
 S, SF, RV og EL bemærker endvidere, at heller ikke de økonomiske udgifter forbundet med forslaget vurderes at stå på mål med de forventede afledte konsekvenser af at sikre nationale standarder for danskkundskaber i ældreplejen.
 S, SF, RV og EL kan på baggrund af ovenstående ikke støtte forslaget.
3. Udvalgsarbejdet Beslutningsforslaget blev fremsat den 7. oktober 2020 og var til 1. behandling den 9. december 2020. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Stinus Lindgreen (RV) Lotte Rod (RV) Kirsten Normann Andersen (SF) Trine Torp (SF) Peder Hvelplund (EL) Pernille Skipper (EL) Susanne Zimmer (UFG) Jane Heitmann (V) fmd.
Ellen Trane Nørby (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (DF) Karina Adsbøl (DF) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
