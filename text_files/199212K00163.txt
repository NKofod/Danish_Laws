Nr LSF 163 Forslag til Lov om ændring af lov om social bistand og lov om social  

 pension (Ændring af reglerne om opholdskommune m.v., plejeforanstaltninger i  

 eget hjem, bofællesskaber m.v.) Fremsat af socialministeren (Else Winther Andersen) den 13. januar 1993 Vedtaget ved tredjebehandling den 29. april 1993 Lov nr. 275 af 06/05/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 1079 af 23. december 1992, foretages følgende  

 ændringer:
 1. § 11, stk. 1, nr. 1, affattes således:
»1) når pågældende ved medvirken fra en anden kommune eller offentlig  

 myndighed er optaget i institution eller pleje i kommunen, herunder i eget  

 hjem med dækning af merudgifter ved omfattende plejeforanstaltninger efter §  

 48, stk. 4, eller i bofællesskab efter § 68.« 2. I § 11, stk. 1, nr. 3, indsættes efter »forhold,  

 jf.«: »§ 68, stk. 3,».
 3. § 11, stk. 2, 3. pkt., affattes således:
»I aftalen fastsættes, om denne kun skal gælde, så længe den  

 pågældende bor i den anviste bolig.« 4. I § 11 indsættes efter stk. 3 som nyt stykke:
»Stk. 4. Når der under midlertidigt ophold i en kommune ydes  

 varig hjemmehjælp i over 1 måned og pågældende i sin hidtidige opholdskommune  

 har modtaget varig hjemmehjælp, kan den midlertidige opholdskommune kræve  

 refusion af sine fremtidige udgifter til varig hjemmehjælp fra den anden  

 kommune, dog højst for hjælp svarende til det antal timer, der er ydet  

 umiddelbart forud for det midlertidige ophold.« 5. I § 11 indsættes efter stk. 3 som nyt stykke:
»Stk. 5. Krav mod en tidligere opholdskommune efter stk. 1 og  

 4 skal rejses senest 3 år efter hjælpens ydelse.« 6. I § 68 indsættes efter stk. 2 som nyt stykke:
»Stk. 3. Personer, der ønsker at flytte til en anden kommune,  

 har, når ganske særlige forhold taler for det, ret til ophold i et  

 bofællesskab i denne kommune.
Det er en forudsætning, at pågældende opfylder  

 betingelserne efter stk. 1 for at blive optaget i et bofællesskab både i  

 fraflytningskommunen og tilflytningskommunen.« Stk. 3 bliver herefter stk. 4.
 7. § 68, stk. 3, som bliver stk. 4, affattes således:
»Stk. 4. Socialministeren fastsætter nærmere regler for  

 bistand efter stk. 1 og 2 og om betingelserne for at blive optaget i et  

 bofællesskab efter stk. 3.« § 2 I lov om social pension, jf. lovbekendtgørelse nr. 411 af 26. maj 1992,  

 som ændret ved lov nr. 1077 af 23. december 1992, foretages følgende  

 ændringer:
 1. I § 52, stk. 3, indsættes som 1. pkt.:
»Stk. 3. Bopælskommunen eller en tidligere bopælskommune afholder den  

 kommunale andel af udgiften til pension for de personer, der får tilkendt  

 pension eller modtager pension og er optaget i en institution m.v. i en anden  

 kommune, jf. § 58.« 2. I § 52, stk. 3, 2. pkt., der bliver 3. pkt., ændres  

 »hertil« til: »til pension«, og der indsættes efter  

 »i institution«: »m.v.« og efter »uden for  

 institutionen«: »m.v.« 3. I § 52 indsættes efter stk. 4 som nyt stykke:
»Stk. 5. Ud over de tilfælde, der er nævnt i § 58, kan det  

 ved aftale mellem kommunalbestyrelserne i henholdsvis den tidligere og den  

 nuværende bopælskommune bestemmes, at den tidligere kommune fortsat afholder  

 opholdskommunens udgifter efter denne lov.« Stk. 5 bliver herefter stk. 6.
 4. § 58 affattes således:
 » § 58. En kommune bevarer pligten efter § 57 for de personer,  

 der får tilkendt pension eller modtager pension, og som er optaget eller  

 optages i en af følgende institutionstyper m.v. i en anden kommune:
 1) Almindelige og særlige plejehjem og beskyttede boliger efter  

 bistandslovens § 79 og § 112, stk. 2.
 2) En ældrebolig efter lov om boliger for ældre og personer med handicap,  

 en ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring,  

 når optagelse er sket i medfør af § 11, stk. 2, eller § 83, stk. 2 og 3, i  

 lov om social bistand.
 3) Institutioner for personer med vidtgående fysiske handicap efter  

 bistandslovens § 112, stk. 1.
 4) Opholdssteder for børn og unge efter bistandslovens § 66.
 5) Pleje i private hjem eller ophold i bofællesskab for personer med  

 vidtgående fysisk eller psykisk handicap efter bistandslovens § 68.
 6) Døgnophold efter bistandslovens § 68 a, jf. §§ 66 og 96.
 7) Døgninstitutioner for børn og unge efter bistandslovens § 96.
 8) Ophold i forsorgshjem og andre institutioner efter bistandslovens §  

 105.
 9) Alle institutioner under sygehusvæsenet.
10) Ophold i bolig, bofællesskab m.v., der træder i stedet for og kan  

 sidestilles med ophold i institution m.v. efter nr. 1-9.« § 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 11, stk. 5, i lov om social bistand, som affattet ved  

 denne lovs § 1, nr. 5, gælder ikke for krav på refusion, der er fremsat inden  

 lovens ikrafttræden.
 Stk. 3. § 58, nr. 4-8 og nr. 10, jf. § 52, stk. 3, i lov om social  

 pension, som affattet ved denne lovs § 2, har virkning for de personer, der  

 efter flytning fra en kommune vedvarende har haft ophold i de nævnte  

 institutioner m.v., og for hvem der på tidspunktet for lovens ikrafttræden  

 ikke er truffet afgørelse eller afgivet indstilling til revaliderings- og  

 pensionsnævnet om social pension.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 1079 af 23. december 1992, foretages følgende  

 ændringer:
 1. § 11, stk. 1, nr. 1, affattes således:
 »1) når pågældende ved medvirken fra en anden kommune eller offentlig  

 myndighed er optaget i institution eller pleje i kommunen, herunder i eget  

 hjem med dækning af merudgifter ved omfattende plejeforanstaltninger efter §  

 48, stk. 4, eller i bofællesskab efter § 68.«.
 2. I § 11, stk. 1, nr. 3, indsættes efter »forhold,  

 jf.«: »§ 68, stk. 3,».
 3. § 11, stk. 2, 3. punktum, affattes således:
 »I aftalen fastsættes, om denne kun skal gælde, sålænge den  

 pågældende bor i den anviste bolig.«.
 4. I § 11 indsættes som nyt stykke:
 »Stk. 4. Når der under midlertidigt ophold i en kommune ydes  

 varig hjemmehjælp i over 1 måned, og pågældende i sin hidtidige  

 opholdskommune har modtaget varig hjemmehjælp, kan den midlertidige  

 opholdskommune kræve refusion af sine fremtidige udgifter til varig  

 hjemmehjælp fra den anden kommune, dog højst for hjælp svarende til det antal  

 timer, der er ydet umiddelbart forud for det midlertidige ophold.«.
 5. I § 11 indsættes som nyt stykke:
 »Stk. 5. Krav mod en tidligere opholdskommune efter stk. 1 og  

 4 skal rejses senest 3 år efter hjælpens ydelse.«.
 6. I § 68 indsættes efter stk. 2 som nyt stykke:
»Stk. 3. Personer der ønsker at flytte til en anden kommune,  

 har, når ganske særlige forhold taler for det, ret til ophold i et  

 bofællesskab i denne kommune.
Det er en forudsætning, at pågældende opfylder  

 betingelserne efter stk. 1 for at blive optaget i et bofællesskab både i  

 fraflytningskommunen og tilflytningskommunen.« Stk. 3 bliver herefter stk. 4.
 7. § 68, stk. 3, som bliver stk. 4, affattes  

 således:
 »Stk. 4. Socialministeren fastsætter nærmere regler for  

 bistand efter stk. 1 og 2 og om betingelserne for at blive optaget i et  

 bofællesskab efter stk. 3.«.
§ 2 I lov om social pension, jf. lovbekendtgørelse nr. 411 af 26. maj 1992,  

 som ændret ved lov nr. 1077 af 23. december 1992, foretages følgende  

 ændringer:
 1. I § 52, stk. 3, indsættes som 1. punktum:
 »Stk. 3. Bopælskommunen eller en tidligere bopælskommune  

 afholder den kommunale andel af udgiften til pension for de personer, der får  

 tilkendt pension eller modtager pension og er optaget i en institution m.v. i  

 en anden kommune, jf. § 58.«.
 2. I § 52, stk. 3, 2. punktum, der bliver 3.  

 punktum, ændres »hertil« til: »til pension«, og der  

 indsættes efter »i institution«: »m.v.« og efter  

 »uden for institutionen«: »m.v.«.
 3. I § 52 indsættes efter stk. 4 som nyt stykke:
»Stk. 5. Ud over de tilfælde, der er nævnt i § 58, kan det  

 ved aftale mellem kommunalbestyrelserne i henholdsvis den tidligere og den  

 nuværende bopælskommune bestemmes, at den tidligere kommune fortsat afholder  

 opholdskommunens udgifter efter denne lov.« Stk. 5 bliver herefter stk. 6.
 4. § 58 affattes således:
 » § 58. En kommune bevarer pligten efter § 57 for de personer,  

 der får tilkendt pension eller modtager pension, og som er optaget eller  

 optages i en af følgende institutionstyper m.v. i en anden kommune:
 1) Almindelige og særlige plejehjem samt beskyttede boliger efter  

 bistandslovens § 79 og § 112, stk. 2.
 2) En ældrebolig efter lov om boliger for ældre og personer med handicap,  

 en ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring,  

 når optagelse er sket i medfør af § 11, stk. 2, eller § 83, stk. 2 og 3, i  

 lov om social bistand.
 3) Institutioner for personer med vidtgående fysiske handicap efter  

 bistandslovens § 112, stk. 1.
 4) Opholdssteder for børn og unge efter bistandslovens § 66.
 5) Pleje i private hjem eller ophold i bofællesskab for personer med  

 vidtgående fysisk eller psykisk handicap efter bistandslovens § 68.
 6) Døgnophold efter bistandslovens § 68 a, jf. §§ 66 og 96.
 7) Døgninstitutioner for børn og unge efter bistandslovens § 96.
 8) Ophold i forsorgshjem og andre institutioner efter bistandslovens §  

 105.
 9) Alle institutioner under sygehusvæsenet.
 10) Ophold i bolig, bofællesskab m.v., der træder i stedet for og kan  

 sidestilles med ophold i institution m.v. efter nr. 1-9.«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 11, stk. 5, i lov om social bistand, som affattet ved  

 denne lovs § 1, nr. 5, gælder ikke for krav på refusion, der er fremsat inden  

 lovens ikrafttræden.
 Stk. 3. § 58, nr. 4-8 og nr. 10, jf. § 52, stk. 3, i lov om social  

 pension, som affattet ved denne lovs § 2, har virkning for de personer, der  

 efter flytning fra en kommune vedvarende har haft ophold i de nævnte  

 institutioner m.v., og for hvem der på tidspunktet for lovens ikrafttræden  

 ikke er truffet afgørelse eller afgivet indstilling til revaliderings- og  

 pensionsnævnet om social pension.
Bemærkninger til lovforslaget Almindelige bemærkninger Opholdskommunereglerne i bistandsloven hviler på nærhedsprincippet, dvs.  

 at en borger skal kunne søge bistand hos sin aktuelle opholdskommune.  

 Samtidig hviler reglerne på princippet om, at den kommune, der træffer  

 beslutning om bistand, afholder den kommunale andel af udgifterne hertil.
Afgørelseskompetencen og det økonomiske ansvars placering hos den samme  

 myndighed giver i almindelighed sikkerhed for, at hensynet til den bedst  

 mulige ressourceudnyttelse bliver inddraget i afgørelserne.
Når en person får  

 ophold i en ny kommune, overgår disse forpligtelser som hovedregel samlet til  

 den nye opholdskommune.
Der kan dog være situationer, hvor beslutningskompetence og  

 betalingsforpligtelse adskilles.
Det sker på den ene side for at bibeholde  

 nærhedsprincippet i forhold til den, der søger hjælp, på den anden side for  

 at modvirke kommuners eksport af økonomiske forpligtelser til andre kommuner  

 samt at beskytte kommuner med institutioner og andre bofællesskaber mod for  

 store betalingsforpligtelser.
 Ændringer i praksis, udvikling af nye boformer, pleje i eget hjem og  

 hensyn til kommunal administrativ praksis har efterhånden skabt behov for  

 modernisering og præcisering af opholdskommunereglerne.
 På denne baggrund stilles der følgende forslag til ændring af reglerne i  

 bistandsloven:
 1) Reglen om refusion fra en tidligere opholdskommune, når en anden  

 kommune eller offentlig myndighed har medvirket til, at en person optages i  

 institution eller pleje i kommunen, ændres, så den tillige omfatter pleje i  

 eget hjem med dækning af merudgifter ved omfattende plejeforanstaltninger  

 efter § 48, stk. 4, samt optagelse i bofællesskaber efter § 68.
 2) En udvidelse af reglen om, at kommuner kan aftale refusion fra en  

 tidligere opholdskommune, når en person flytter i en ældreegnet bolig m.v. i  

 en anden kommune, så aftalen også kan omfatte tiden efter en flytning fra  

 denne bolig, f.eks. til et plejehjem.
 3) En regel om refusion for udgifter til hjemmehjælp under midlertidigt  

 ophold i en anden kommune, når der er ydet hjælp i mere end 1 måned.
 4) En regel om, at krav mod en tidligere opholdskommune skal rejses senest  

 3 år efter hjælpens ydelse.
 5) Reglen om ret til i ganske særlige tilfælde at flytte til plejehjem  

 m.v. i en anden kommune udvides til at omfatte bofællesskaber efter  

 bistandslovens § 68.
 Reglerne om kommunal medfinansiering af de sociale pensioner har medført,  

 at der er opstået nogle problemer for kommunerne i forhold til de gældende  

 regler om opholdskommuner.
Efter lov om social pension er det bopælskommunen eller den seneste  

 bopælskommune, der varetager administrationen af pensionsloven.
En kommune  

 bevarer dog bopælskommuneforpligtigelsen for de personer, der får tilkendt  

 pension eller modtager pension og er optaget på en bestemt type institution,  

 der udtømmende er opregnet i pensionslovens § 58.
 De gældende opholdskommuneregler bevirker, at de kommuner, hvori bl.a.  

 opholdssteder for børn og unge efter bistandslovens § 66, bofællesskaber  

 eller familiepleje efter bistandslovens § 68 og døgninstitutioner for børn og  

 unge efter bistandslovens § 96 er beliggende, betragtes som bopælskommune for  

 de pågældende personer og disse kommuner har derved forpligtigelsen til at  

 administrere og finansiere en eventuel social pension til de pågældende.
Dette kan medføre store udgifter til pension for de kommuner, der har  

 sådanne opholdssteder eller institutioner beliggende i kommunen.
De gældende  

 regler kan endvidere virke hæmmende for oprettelse af bofællesskaber eller  

 andre boformer i den enkelte kommune, hvor det ellers ville være  

 hensigtsmæssigt, at personer fra andre kommuner flytter til.
 Det foreslås derfor, at pensionslovens regel om, at det er den tidligere  

 bopælskommune, der administrerer og afholder den kommunale andel af udgiften  

 til pensionen, udvides, således at den omfatter alle relevante  

 opholdssteder/institutioner efter bistandsloven.
 Da der stadig udvikles nye boformer m.v., der træder i stedet for de  

 velkendte institutionsformer m.v. efter bistandsloven, foreslås det  

 endvidere, at ophold i bolig, bofællesskab m.v., der træder i stedet for og  

 kan sidestilles med ophold i institution m.v. også skal medføre, at den  

 tidligere opholdskommune bibeholder administrations- og  

 betalingsforpligtigelsen.
 Herudover foreslås det, at kommunerne får mulighed for at aftale refusion  

 af social pension for personer, der har ophold i institutioner, boliger m.v.,  

 der ikke er omfattet af lovens § 58.
Økonomiske og administrative konsekvenser Forslaget indebærer ikke merudgifter for det offentlige under et og  

 påvirker ikke de økonomiske forhold mellem staten og kommunerne.
De  

 økonomiske konsekvenser vil blive forhandlet med de kommunale parter.
 Det vil betyde en væsentlig administrativ forenkling, at der gennemføres  

 en begrænsning i kommunernes adgang til at kræve mellemkommunal refusion for  

 krav efter bistandsloven, der skyldes forhold, som ligger adskillige år  

 tilbage.
 Der er ingen nævneværdige administrative konsekvenser som følge af  

 forslagets § 2.
Bemærkninger til lovforslagets enkelte bestemmelser Til § 1 Til nr. 1 § 11, stk. 1, nr. 1, anses efter fast praksis at dække den situation, at  

 en person under medvirken fra en anden kommune eller offentlig institution  

 gennemfører uddannelses- eller beskæftigelsesmæssige foranstaltninger, der  

 indebærer flytning til en anden kommune.
Endvidere anvendes denne regel  

 sammen med reglen i § 11, stk. 1, nr. 2, efter praksis, hvis ophold i  

 institution, herunder f.eks.
Kriminalforsorgens institutioner, sygehus eller  

 lignende behandlingsinstitution afsluttes med, at den pågældende ved  

 medvirken fra en anden kommune eller offentlig myndighed får selvstændig  

 bopæl i den nuværende opholdskommune.
Disse situationer er allerede beskrevet  

 i Socialministeriets cirkulære af 15. august 1975 om bistandslovens  

 almindelige bestemmelser og i Socialministeriets cirkulære af 28. juni 1979  

 om bistand efter bistandslovens afsnit I-VI til personer med vidtgående  

 fysiske eller psykiske handicap.
 Det fremgår endvidere forudsætningsvis af afgørelser fra Den Sociale  

 Ankestyrelse, at § 11, stk. 1, nr. 1, kan finde anvendelse, når en person  

 under medvirken af en kommune eller offentlig myndighed tager ophold i en  

 anden kommune i et bofællesskab efter bistandslovens § 68.
 Da der alligevel har været en vis usikkerhed om denne fortolkning,  

 foreslås det at præcisere i § 11, stk. 1, nr. 1, at reglen også omfatter  

 bofællesskaber efter § 68.
 Bestemmelsen foreslås endvidere udvidet til også at omfatte de  

 situationer, hvor personer, som får hjælp til betaling efter § 48, stk. 4, af  

 meget omfattende og kostbare plejeforanstaltninger i eget hjem - i praksis  

 kaldet hjælpeordninger - efter § 48, stk. 4, flytter til en anden kommune.
 Udvidelsen vedrørende § 48 tager direkte sigte på de såkaldte  

 hjælpeordninger, som ydes efter § 48, stk. 4, og som er beskrevet i  

 Socialministeriets vejledning om hjælp efter bistandslovens § 48 af 3. juli  

 1987.
 Formålet er at gøre det lettere for en lille gruppe stærkt handicappede  

 personer at flytte til en anden kommune med sikkerhed for, at hjælpen, som de  

 er helt afhængige af, ikke ophører p.g.a. flytningen.
Forslaget gælder kun ved medvirken fra en kommune eller offentlig  

 myndighed.
Når en person selv vælger at tage ophold i en anden kommune,  

 frigøres en tidligere opholdskommune for betalingsforpligtelsen.
Til nr. 2 Forslaget skal give adgang til refusion fra en tidligere opholdskommune,  

 når personer, som foreslået under nr. 6, får ret til at flytte til et  

 bofællesskab i en anden kommune, når ganske særlige forhold taler for det, i  

 lighed med retten for beboere på en § 112-institution til at kunne flytte til  

 en institution i en anden amtskommune.
Se nærmere under bemærkningerne til  

 nr. 6.
Til nr. 3 Der er ved lov af 23. marts 1992 gennemført en regel om, at kommuner kan  

 aftale, at fraflytningskommunen fortsat afholder udgifterne til bistand, når  

 en person flytter til en ældrebolig i medfør af lov om boliger for ældre og  

 personer med handicap m.v., i en anden kommune.
Efter den gældende regel i bistandsloven kan kommunerne træffe en aftale,  

 der gælder, så længe personen bor i en af de omhandlede boliger.
Der har  

 imidlertid vist sig behov for, at der også kan indgås en aftale, der omfatter  

 den situation, at en person med stort plejebehov efterfølgende optages i et  

 plejehjem.
Det foreslås derfor, at § 11, stk. 2, ændres, således at  

 kommunerne har mulighed for i aftalen at fastsætte, om denne kun skal gælde,  

 sålænge den pågældende bor i den anviste bolig.
Til nr. 4 På baggrund af drøftelser i en analysegruppe under Socialministeriet  

 vedrørende sommerhuskommunernes problemer med hjemmehjælp m.v. til personer,  

 der uden for sommerperioden har bopæl i en anden kommune, foreslås det at  

 indføre en særlig refusionsregel for personer, der i den hidtidige  

 opholdskommune har haft hjemmehjælp.
Det foreslås, at refusion omfatter  

 udgifter til hjemmehjælp i mere end 1 måned under det midlertidige ophold i  

 kommunen.
 Efter en sådan ordning gives der kun refusion ved større hjælpebehov af en  

 vis permanent karakter, således at dette ikke medfører administrativt besvær  

 for de kommuner, som har mange sommerhuse bestemt til udlejning.
 Der bliver ikke adskillelse mellem visitationskompetence og  

 betalingsforpligtelse, idet refusionen efter forslaget maksimalt omfatter  

 hjælp svarende til det gennemsnitlige antal timer, der har været ydet i den  

 hidtidige opholdskommune umiddelbart forud for det midlertidige ophold.
Reglen forudsætter principielt, at det er muligt at opgøre timetallet for  

 hjemmehjælpen - hvad der har været vanskeligt i kommuner, som har indført  

 integreret hjemmepleje omfattende såvel hjemmehjælp som hjemmesygepleje.
Det  

 forudsættes imidlertid, at der foretages visse gennemsnitsopgørelser specielt  

 af hjemmehjælpen.
 Den foreslåede ordning vil omfatte alle midlertidige ophold, hvorunder man  

 samtidig »hører til« i en anden kommune, dvs. ophold i sommerhuse,  

 højskoler (f.eks. for handicappede), hos familie m.v.
Til nr. 5 På baggrund af drøftelser med Kommunernes Landsforening stilles der  

 forslag om, at der for fremsættelse af refusionskrav for ydelser efter  

 bistandsloven indføres en objektiv forældelsesregel på 3 år regnet fra det  

 tidspunkt, da kommunen er berettiget til at kræve refusion.
 Baggrunden for forslaget er, at kommunerne med mellemrum modtager  

 henvendelser fra andre kommuner om refusionskrav efter bistandslovens § 11,  

 stk. 1, for udgifter i forbindelse med støtte, navnlig i form af ophold i  

 sociale institutioner, der strækker sig over en længere årrække.
 Der er typisk tale om personer med vidtgående fysiske eller psykiske  

 handicap, som har boet i institution det meste af deres liv, og om, at en  

 kommune ofte ved et tilfælde opdager, at en anden kommune var opholdskommune  

 ved anbringelsen og derfor skal bære den kommunale andel af udgiften.
Efter kommunal opfattelse er der ikke hensyn, der taler for, at en kommune  

 skal kunne gå meget langt tilbage i tiden med refusionskrav.
Tværtimod vil  

 der i kommunerne være et meget betydeligt administrativt arbejde forbundet  

 med at opklare en sådan sag.
Det foreslås, at reglen tillige skal omfatte  

 refusionskrav efter den foreslåede nye regel om hjemmehjælpsudgifter.
Herefter skal et sådant krav for at kunne gøres gældende mod en tidligere  

 opholdskommune rejses senest 3 år efter hjælpens ydelse.
Reglen omfatter kun  

 krav, der er stiftet i medfør af § 11, stk. 1 og 4.
Til nr. 6 Forslaget skal sikre, at personer, der har ophold i et bofællesskab efter  

 bistandslovens § 68, har ret til at flytte til et bofællesskab i en anden  

 kommune, når ganske særlige forhold taler for det, i lighed med retten for  

 beboere på en § 112-institution til at kunne flytte til en institution i en  

 anden amtskommune.
Med lov nr. 191 af 23. marts 1992 om ændring af blandt andet §§ 83 og 115  

 i lov om social bistand har personer, der ønsker at flytte til en anden  

 kommune eller amtskommune, fået ret til at blive optaget i institutioner  

 efter bistandslovens §§ 79 og 112, stk. 1 og 2, eller få anvist en ældreegnet  

 bolig i denne anden kommune/amtskommune, når ganske særlige forhold taler for  

 det.
I bekendtgørelse nr. 817 af 24. juni 1992 og nr. 958 af 4. december 1992  

 udsendt af socialministeren med hjemmel i §§ 83, stk. 3 og 115 stk. 3, er som  

 ganske særlige forhold nævnt ønsket om at bevare en tæt kontakt til nære  

 pårørende med bopæl i den ønskede tilflytningskommune.
Udviklingen har vist, at der i stigende grad er sket en udbygning af  

 bofællesskaber efter bistandslovens § 68 som boform for en meget bred gruppe  

 af fysisk eller psykisk handicappede.
Da forholdene for personer med handicap  

 ønskes normaliseret mest muligt, bør der for disse beboere være en  

 tilsvarende ret til at kunne flytte til et bofællesskab i en anden kommune  

 som for beboere på § 112-institutioner, når de samme særlige ønsker om tæt  

 kontakt til nære pårørende er tilstede.
Til nr. 7 Det foreslås, at socialministeren får hjemmel til at fastsætte nærmere  

 regler om betingelserne for ret til optagelse i bofællesskab i en anden  

 kommune på samme måde som efter §§ 83 og 115.
Til § 2 Til nr. 1 Forslaget er en præcisering af, at det under ophold på en institution m.v.  

 i anden kommune er den tidligere bopælskommune, hvorfra en person er optaget  

 på institution m.v. i en anden kommune, der skal varetage administrationen og  

 finansiere den kommunale andel af alle pensionens bestanddele, herunder  

 personligt tillæg.
Til nr. 2 Den foreslåede ændring er en konsekvens af forslagets § 2, nr. 4.
Til nr. 3 Det foreslås, at der gives kommunerne mulighed for at aftale refusion af  

 social pension til personer, der har ophold i andre institutioner, boliger  

 m.v. end dem, der er nævnt i pensionslovens § 58, jf. forslagets § 2, nr. 4.
Til nr. 4 Efter forslaget udvides reglen til at omfatte alle relevante institutioner  

 m.v. efter bistandsloven, samt ophold i bolig, bofællesskab m.v., der træder  

 i stedet for og kan sidestilles med ophold i institutioner m.v.
Til § 3 Det foreslås, at udvidelsen af institutionsformer m.v., efter  

 pensionslovens § 58, jf. § 52, har virkning for personer, for hvem der på  

 tidspunktet for lovens ikrafttræden ikke er truffet afgørelse eller afgivet  

 indstilling til revaliderings- og pensionsnævnet om social pension, og som  

 efter flytning fra en kommune vedvarende har haft ophold i en af de  

 institutioner m.v., der er foreslået omfattet af lovens § 58, nr. 4-8 og nr.  

 10.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som senest ændret ved lov nr. 1079 af 23. december 1992, foretages følgende  

 ændringer:
 1. § 11, stk. 1, nr. 1, affattes således:
 »1) når pågældende ved medvirken fra en anden kommune eller offentlig  

 myndighed er optaget i institution eller pleje i kommunen, herunder i eget  

 hjem med dækning af merudgifter ved omfattende plejeforanstaltninger efter §  

 48, stk. 4, eller i bofællesskab efter § 68.«.
 2. I § 11, stk. 1, nr. 3, indsættes efter »forhold,  

 jf.«: »§ 68, stk. 3,».
§ 11. Opholdskommunen kan kræve sin del af udgifterne til bistand  

 refunderet af en tidligere opholdskommune, 1) når pågældende ved medvirken fra en anden kommune eller offentlig  

 myndighed er anbragt i institution eller pleje i kommunen, 2) når pågældendes ophold i kommunen skyldes indkaldelse til aftjening af  

 værnepligt eller indlæggelse i sygehus og lignende behandlingsinstitution, 3) når pågældende har ophold i kommunen eller i amtskommunen på grund af  

 ganske særlige forhold, jf. § 83, stk. 2 og 3, og § 115, stk. 2 og 3.
 3. § 11, stk. 2, 3. punktum, affattes således:
 »I aftalen fastsættes, om denne kun skal gælde, sålænge den  

 pågældende bor i den anviste bolig.«.
 Stk. 2. Ud over de tilfælde, der er nævnt i stk. 1, kan det ved  

 aftale mellem kommunalbestyrelserne i henholdsvis fraflytnings- og  

 tilflytningskommunen bestemmes, at fraflytningskommunen fortsat afholder  

 opholdskommunens udgifter efter denne lov, når en kommune anviser en person  

 en ældrebolig i medfør af lov om boliger for ældre og personer med handicap.  

 Det samme gælder i alle tilfælde, hvor der sker en kommunal anvisning af en  

 ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring.  

 Aftalen gælder, så længe den pågældende bor i den anviste bolig.
 Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.
 4. I § 11 indsættes som nyt stykke:
 »Stk. 4. Når der under midlertidigt ophold i en kommune ydes  

 varig hjemmehjælp i over 1 måned, og pågældende i sin hidtidige  

 opholdskommune har modtaget varig hjemmehjælp, kan den midlertidige  

 opholdskommune kræve refusion af sine fremtidige udgifter til varig  

 hjemmehjælp fra den anden kommune, dog højst for hjælp svarende til det antal  

 timer, der er ydet umiddelbart forud for det midlertidige ophold.«.
 5. I § 11 indsættes som nyt stykke:
 »Stk. 5. Krav mod en tidligere opholdskommune efter stk. 1 og  

 4 skal rejses senest 3 år efter hjælpens ydelse.«.
 6. I § 68 indsættes efter stk. 2 som nyt stykke:
»Stk. 3. Personer der ønsker at flytte til en anden kommune,  

 har, når ganske særlige forhold taler for det, ret til ophold i et  

 bofællesskab i denne kommune.
Det er en forudsætning, at pågældende opfylder  

 betingelserne efter stk. 1 for at blive optaget i et bofællesskab både i  

 fraflytningskommunen og tilflytningskommunen.« Stk. 3 bliver herefter stk. 4.
 7. § 68, stk. 3, som bliver stk. 4, affattes  

 således:
 »Stk. 4. Socialministeren fastsætter nærmere regler for  

 bistand efter stk. 1 og 2 og om betingelserne for at blive optaget i et  

 bofællesskab efter stk. 3.«.
 § 68. Personer med et vidtgående fysisk eller psykisk handicap kan  

 anbringes i pleje i private hjem eller tilbydes ophold i et bofællesskab.
 Stk. 2. Kommunalbestyrelsen fastsætter en økonomisk ydelse for  

 plejeforholdet eller den nødvendige medhjælp i bofællesskabet og træffer  

 herunder beslutning om, hvilket beløb pågældende skal have til rådighed til  

 personlige fornødenheder.
 Stk. 3. Socialministeren fastsætter retningslinier for bistand  

 efter stk. 1 og 2.
§ 2 I lov om social pension, jf. lovbekendtgørelse nr. 411 af 26. maj 1992,  

 som ændret ved lov nr. 1077 af 23. december 1992, foretages følgende  

 ændringer:
 1. I § 52, stk. 3, indsættes som 1. punktum:
»Stk. 3. Bopælskommunen eller en tidligere bopælskommune  

 afholder den kommunale andel af udgiften til pension for de personer, der får  

 tilkendt pension eller modtager pension og er optaget i en institution m.v. i  

 en anden kommune, jf. § 58.« 2. I § 52, stk. 3, 2. punktum, der bliver 3. punktum  

 ændres »hertil« til: »til pension«, og der indsættes  

 efter »i institution«: »m.v.« og efter »uden for  

 institutionen«: »m.v.«.
 3. I § 52 indsættes efter stk. 4 som nyt stykke:
»Stk. 5. Ud over de tilfælde, der er nævnt i § 58, kan det  

 ved aftale mellem kommunalbestyrelserne i henholdsvis den tidligere og den  

 nuværende bopælskommune bestemmes, at den tidligere kommune fortsat afholder  

 opholdskommunens udgifter efter denne lov.« Stk. 5 bliver herefter stk. 6.
§ 52. Staten afholder kommunernes udgifter til pension efter §§  

 12, 14, 16 og 18 til personer, der er fyldt 60 år.
Kommunernes udgifter til  

 pension efter §§ 14, 16 og 18 til personer under 60 år afholdes af staten med  

 50 pct.
 Stk. 2. Kommunernes udgifter til personligt tillæg efter § 17  

 afholdes af staten med 75 pct.
Stk. 3. Den kommunale andel af de udgifter, der er nævnt i stk. 1,  

 2. pkt., afholdes i de første 6 år efter tilkendelsen af pension af den  

 kommune, dr har truffet afgørelse om tilkendelse af pension efter § 59, jf. §  

 57, eller har afgivet indstilling om pension til revaliderings- og  

 pensionsnævnet, jf. § 23, uanset om pensionisten fraflytter kommunen, og  

 uanset om der senere tilkendes en højere pension.
Den kommune, der har  

 truffet afgørelse om pension eller har afgivet indstilling om pension til  

 revaliderings- og pensionsnævnet, jf. § 23, afholder dog udgiften hertil,  

 sålænge pensionisten er optaget i institution i en anden kommune, jf. § 58,  

 og indtil pensionisten efter tilkendelsen af pension sammenlagt har boet uden  

 for institutionen i 6 år.
Stk. 4. Staten afholder udgifterne til pension efter udløbet af  

 6-års-perioden, hvis pensionisten tager fast bopæl i udlandet, eller hvis  

 pension tilkendes efter § 59, jf. § 57, til personer, der ikke har haft fast  

 bopæl her i riget.
Hvis pensionisten ikke har haft fast bopæl her i riget,  

 afholder staten udgifterne til pension.
 Stk. 5. Socialministeren fastsætter nærmere regler om refusion,  

 regnskabsaflæggelse og revision.
 4. § 58 affattes således:
 § 58. En kommune bevarer pligten efter § 57, for de personer, der  

 får tilkendt pension eller modtager pension og som er optaget eller optages i  

 en af følgende institutionstyper m.v. i en anden kommune:
 1) Almindelige og særlige plejehjem samt beskyttede boliger efter  

 bistandslovens § 79 og § 112, stk. 2.
 2) En ældrebolig efter lov om boliger for ældre og personer med handicap,  

 en ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring,  

 når optagelse er sket i medfør af § 11, stk. 2, eller § 83, stk. 2 og 3, i  

 lov om social bistand.
 3) Institutioner for personer med vidtgående fysiske handicap efter  

 bistandslovens § 112, stk. 1.
 4) Opholdssteder for børn og unge efter bistandslovens § 66.
 5) Pleje i private hjem eller ophold i bofællesskab for personer med  

 vidtgående fysisk eller psykisk handicap, efter bistandslovens § 68.
 6) Døgnophold efter bistandslovens § 68 a, jf. §§ 66 og 96.
 7) Døgninstitutioner for børn og unge efter bistandslovens § 96.
 8) Ophold i forsorgshjem og andre institutioner efter bistandslovens §  

 105.
 9) Alle institutioner under sygehusvæsenet.
 10) Ophold i bolig, bofællesskab m.v., der træder i stedet for og kan  

 sidestilles med ophold i institution m.v. efter nr. 1-9.'.
 § 58. En kommune har pligt efter § 57 for de personer, der får  

 tilkendt pension eller modtager pension og er optaget på en af følgende  

 institutionstyper i en anden kommune:
 1) Almindelige og særlige plejehjem efter bistandslovens § 79, stk. 1, og  

 § 112, stk. 2.
 2) Beskyttede boliger efter bistandslovens § 79, stk. 2.
 3) En ældrebolig efter lov om boliger for ældre og personer med handicap,  

 en ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring,  

 når optagelse er sket i medfør af § 11, stk. 2, eller § 83, stk. 2 og 3, i  

 lov om social bistand.
 4) Institutioner for personer med vidtgående fysiske og psykiske handicap  

 efter bistandslovens § 112, stk. 1.
 5) Alle institutioner under sygehusvæsenet.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 11, stk. 5, i lov om social bistand, som affattet ved  

 denne lovs § 1, nr. 5, gælder ikke for krav på refusion, der er fremsat inden  

 lovens ikrafttrædelse.
 Stk. 3. § 58, nr. 4-8 og nr. 10, jf. § 52, stk. 3, i lov om social  

 pension, som affattet ved denne lovs § 2, har virkning for de personer, der  

 efter flytning fra en kommune vedvarende har haft ophold i de nævnte  

 institutioner m.v., og for hvem der på tidspunktet for lovens ikrafttræden  

 ikke er truffet afgørelse eller afgivet indstilling til revaliderings- og  

 pensionsnævnet om social pension.
