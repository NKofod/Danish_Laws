Almindelige bemærkninger 1. Det meddeles hermed, at Finansministeriet og Dansk  

 Funktionærforbund den 14. februar 1990 har indgået medfølgende overenskomst  

 for radiofysikassistenter ved Rigshospitalet.
Overenskomsten afløser  

 overenskomsten af 26. oktober 1987.
 Ændringer i forhold til den tidligere overenskomst er markeret med streger  

 i margenen.
 2. Der henvises til Finansministeriets cirkulære af  

 22. maj 1989 om ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 3. Lønanciennitet 3. Finansministeriet bemyndiger Sundhedsministeriet  

 til at fastsætte lønanciennitet i henhold til § 3.
Til § 12. Ferie 4. De ændrede regler om beregningsgrundlaget for den  

 særlige feriegodtgørelse har virkning fra ferieåret 1990/91 (optjeningsåret  

 1989). For ferieåret 1989/90 er reglerne i den oprindelige overenskomst  

 fortsat gældende.
Til § 17., stk. 4, § 19, stk. 2 og § 20 5. Overenskomsten er omfattet af hovedaftalen af 20.  

 juni 1988 mellem Finansministeriet og Statsansattes Kartel,  

 Overenskomstsektionen, jf. cirkulære herfra af samme dato (LP.nr. 066/88).
 6. Cirkulæret har virkning fra 1. april 1989. Samtidig  

 ophæves cirkulære af 26. november 1987 (LP.nr. 92/88) om overenskomst for  

 radiofysikassistenter ved Rigshospitalet.
 7. Tvivlsspørgsmål vedrørende overenskomsten  

 forelægges Finansministeriet.
Finansministeriet, Administrations- og Personaledepartementet, den 19. marts 1990 P.M.V.
 E.B.
Oluf Emborg OVERENSKOMST FOR RADIOFYSIKASSISTENTER ANSAT VED RIGSHOSPITALET Overenskomstens område § 1.  Det forudsættes ved ansættelsen af en  

 radiofysikassistent, at vedkommende har en uddannelse som tandtekniker eller  

 en anden relevant faglig uddannelse.
Stk. 2.  Overenskomsten omfatter ikke 1.tjenestemænd 2.pensionerede tjenestemænd fra a. staten, folkeskolen, folkekirken, b. kommuner, c. statsfinansierede, d. koncessionerede virksomheder 3.andre pensionerede, der får understøttelse eller egenpension fra en  

 pensionsordning, som det offentlige har ydet tilskud til, og 4. personer, der er fyldt 70 år.
Løn § 2.  Radiofysikassistenters årsløn svarer til den  

 løn, der gælder for statens tjenestemænd på skalatrin 15, 16, 17, 18, 19 og  

 20 (stedtillægssats VI) ifølge den lønjusteringsaftale, der gælder for  

 perioden 1. april 1989 til 31. marts 1991. Skalatrinene er alle 2-årige.
 Stk. 2.  Ansatte, der før 1. april 1989 var indplaceret  

 på skalatrin 11, 12, 13 og 14, indplaceres med virkning fra denne dato på  

 skalatrin 15. Oprykning til skalatrin 16 kan tidligst ske pr. 1. april 1991.
Stk. 3.  Øvrige ansatte oprykkes til højere skalatrin  

 efter at have opnået 2 års anciennitet på det pågældende skalatrin.
Dog  

 oprykkes 2 radiofysikassistenter med henholdsvis 12 og 17 års anciennitet til  

 skalatrin 19 den 1. april 1989.
Lønanciennitet § 3.  Lønancienniteten regnes fra tidspunktet for  

 ansættelse som radiofysikassistent ved Rigshospitalet.
Finansministeriet kan  

 dispensere fra dette i særlige tilfælde.
Pension § 4.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning og lønfradrag § 5.  Lønberegning og lønfradrag foretages i  

 overensstemmelse med de for statens tjenestemænd gældende regler, jf.  

 cirkulære af 24. maj 1985 (LP.nr. 29/85).
Udbetaling af løn og indbetaling af pensionsbidrag § 6.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til den anviste pensionskasse.
Arbejdstidsbestemte tillæg § 7.  Der betales natpenge efter de regler, der gælder  

 for tjenestemænd.
Tillæg § 8.  Til en radiofysikassistent kan der efter lokal  

 drøftelse gives et tillæg på 334,75 kr. pr. måned.
Forudsætninger for at give  

 tillægget kan være følgende: Udførelse af selvstændigt arbejde på afdelingen,  

 afholdelse af demonstrationer, oplæring af lærlinge eller afsluttet  

 uddannelse som specialist.
 Stk. 2.  For så vidt angår fastsættelse og forhandling  

 heraf følges de retningslinier og regler, som er aftalt mellem  

 Finansministeriet og Centralorganisationernes Fællesudvalg, jf.  

 Finansministeriets cirkulære af 22. maj 1989 om ministeriepuljer (LP.nr.  

 40/89).
 Arbejdstid m.v.
 § 9.  Den normale ugentlige arbejdstid er 38 timer.  

 Med virkning fra 1. september 1990 nedsættes den ugentlige arbejdstid til 37  

 timer.
 Stk. 2.  Den normale arbejdstid kan lægges mellem kl.  

 07.00 og kl. 17.30 efter aftale mellem den ansatte og Rigshospitalet. Ændring  

 af den aftalte arbejdstid kan ske med mindst en måneds varsel fra begge  

 parters side.
Deltidsbeskæftigelse § 10.  Ved deltidsansættelse med mindst 15 timer pr.  

 uge betales der løn efter § 2 og i forhold til den nedsatte arbejdstid.
Hvis deltidsansættelsen er på mindre end 15 timer pr. uge, træffes der  

 forinden en aftale mellem overenskomstens parter.
Ancienniteten optjenes i  

 forhold til den nedsatte arbejdstid, dog således at der optjenes fuld  

 anciennitet, hvis ansættelsen er på mindst halvdelen af fuld arbejdstid.
Overarbejde § 11  Timer ud over 38 timer pr. uge betragtes som  

 overarbejde (pr. 1. september 1990: 37 timer), og der gives frihed, der  

 svarer til antallet af overarbejdstimer med tillæg af 50 pct.
Hvis  

 afspadsering ikke er mulig, gives der for hver overarbejdstime et tillæg, der  

 svarer til 50 pct. af den gennemsnitlige timeløn.
Denne timeløn beregnes som  

 1/1976 af årslønnen (pr. 1. september 1990: 1/1924). Hvis afspadsering efter  

 den ovenstående regel ikke er mulig, betales der, for timer der overstiger  

 den årlige norm på 1976 timer (pr. 1. september 1990: 1924 timer), den  

 gennemsnitlige timeløn med et tillæg på 50 pct.
 Stk. 2.  Overarbejde på fridage og søgnehelligdage  

 betales med et tillæg på 100 pct.
 Stk. 3.  Placering af afspadsering aftales lokalt.
Ferie § 12 . Radiofysikassistenter  er omfattet af  

 ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Sygdom og tilskadekomst § 13.  Hvis en ansat bliver ude af stand til at udføre  

 sit arbejde på grund af sygdom, betragtes forsømmelsen som lovligt forfald.  

 Det gælder dog ikke, 1.hvis den ansatte har pådraget sig sygdommen ved forsæt eller grov  

 uagtsomhed under tjenesteforholdets beståen eller 2.hvis den ansatte ved arbejdets overtagelse svigagtigt har fortiet at  

 lide af den pågældende sygdom.
 Stk. 2.  Den ansattes sygdom hindrer ikke nogen af  

 parterne i at opsige kontraktforholdet efter reglerne i § 17.
Stk. 3.  Hvis den ansatte har fået løn under sygdom i i  

 alt 120 dage inden for et tidsrum af 12 på hinanden følgende måneder, kan  

 vedkommende opsiges af Rigshospitalet med 1 måneds varsel til fratræden med  

 udgangen af en måned.
I så fald skal opsigelsen afgives i umiddelbar  

 tilknytning til udløbet af de 120 sygedage og medens den ansatte endnu er  

 syg.
Graviditet, barsel og adoption § 14.  Aftale af 5. september 1989 (APD.nr. 64/89)  

 mellem Finansministeriet og centralorganisationerne under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption finder anvendelse på radiofysikassistenter.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Barns 1. sygedag § 15.  Rigshospitalet kan give den ansatte hel eller  

 delvis tjenestefrihed til pasning af et sygt barn, hvis 1. det er barnets første sygedag 2. hensynet til barnets forhold gør det nødvendigt 3. forholdene på tjenestestedet tillader det 4. barnet er under 18 år og 5. barnet er hjemmeboende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte får under tjenestefriheden den løn,  

 som den ansatte ville have fået i sygdomstilfælde.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Tjenestefrihed § 16.  Radiofysikassistenter har ret til  

 tjenestefrihed uden løn, hvis det er til de formål og af den varighed, der er  

 nævnt i Finansministeriets bekendtgørelse om ret for tjenestemænd til  

 tjenestefrihed uden løn til nærmere afgrænsede formål (Bekendtgørelse nr. 851  

 af 28. november 1986).
Afskedigelse og opsigelse § 17.  Arbejdsaftalerne kan ved opsigelse kun bringes  

 til ophør efter forudgående skriftlig varsel i henhold til stk. 2.
 Stk. 2.  Funktionærlovens regler om opsigelsesvarsler  

 gælder for radiofysikassistenter.
 Stk. 3.  Ansatte, der er antaget til midlertidigt  

 arbejde, kan fra begge parters side opsiges fra dag til dag i de første 3  

 måneder efter ansættelsen.
 Ansatte, der er antaget på prøve, kan opsiges af Rigshospitalet med 14  

 dages varsel til en hvilken som helst dag, hvis der forud for ansættelsen er  

 truffet skriftlig aftale herom med den pågældende.
 Stk. 4.  Radiofysikassistenter er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
A-kasse § 18.  Rigshospitalet forpligter sig til fortrinsvis  

 kun at antage radiofysikassistenter, som er medlemmer af en statsanerkendt  

 arbejdsløshedskasse.
Tillidsrepræsentantregler § 19.  I principperne følges tillidsmandsreglerne i  

 overenskomsten mellem Jernets Arbejdsgiverforening og Centralorganisationen  

 af Metalarbejdere i Danmark.
 Stk. 2.  Ved afskedigelse af tillidsrepræsentanter  

 følges reglerne i hovedaftalen mellem Finansministeriet og Statsansattes  

 Kartel, Overenskomstsektionen.
Hovedaftale § 20.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
Ikrafttræden og opsigelse § 21.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til ophør en 31.  

 marts - dog tidligst den 31. marts 1991.
 Stk. 2.  Fra det tidspunkt, hvor en opsigelse af en  

 overenskomst får gyldighed og indtil en ny overenskomst indgås, sker  

 aflønningen på grundlag af den lønjusteringsaf tale, som var gældende på  

 overenskomstens sidste gyldighedsdag.
København, den 14. februar 1990 Dansk Funktionærforbund  

 Finansministeriet P.M.V.
