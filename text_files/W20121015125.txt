Offererstatningslovens § 6 a, nedsættelse af erstatning på grund af egen skyld eller accept af risiko, nævnets j.nr. 11-520-18840 Ansøger søgte om erstatning efter at være blevet beskudt.
Nævnet afslog at udbetale erstatning.
Nævnet lagde vægt på, at ansøger ved landsretten blev kendt skyldig i besiddelse og opbevaring af større mængder våben (herunder pistoler og flere maskinpistoler), ammunition, eksplosivstoffer (herunder flere håndgranater), hvilket  sammenholdt med de øvrige oplysninger i sagen  måtte antages at have tilknytning til den på skadestidspunktet verserende bandekonflikt.
Der blev i den forbindelse henvist til, at ansøger til politiet havde oplyst, at han ikke havde mistanke til en bestemt gerningsmand, men henviste til den generelle situation.
Ansøger var desuden iført skudsikker vest på skadestidspunktet.
