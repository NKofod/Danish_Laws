Østre Landsrets dom af 3. marts 1976 Under en for Østre Landsret indbragt ankesag nedlagde daværende  

 distriktstoldkammer 1 påstand om, at en begæret fogedforretning hos  

 Engros-Reform Husholdningsartikler A/S (tidligere EngrosReform, Tippeklubben  

 A/S) måtte nyde fremme.
I forbindelse med salg - som postordreforretning - af strømpebukser  

 leverede selskabet kunderne forskellige former for gaver (damearmbåndsur,  

 smykker mv), som kunne beholdes, selv om strømpebukserne returneredes.
Den  

 indgående afgift på købet af de nævnte ure mv var fradraget i selskabets  

 afgiftsregnskab.
Toldvæsenet traf afgørelse om, at der ikke var fradragsret for de  

 omhandlede varer.
Sagen blev herefter indbragt for nævnet vedrørende  

 merværdiafgift mv, der stadfæstede toldvæsenets afgørelse om, at de  

 omhandlede ure mv måtte anses for at falde ind under begrebet gaver i lovens  

 § 16, stk 3, punkt e, og at selskabet derfor ikke kunne medregne afgiften af  

 indkøbene til den indgående afgift.
 Da selskabet ikke ville betale det afkrævede afgiftsbeløb, indbragte  

 toldvæsenet sagen for fogeden, der imidlertid ved kendelse nægtede at fremme  

 fogedforretningen.
Ved Østre Landsrets dom af 3. marts 1976 (utrykt) fik distriktstoldkamret  

 medhold i sin påstand.
Under hensyn til det oplyste om indkøbsprisen på de  

 omhandlede damearmbåndsure, smykker og andre værdigenstande, der leveredes,  

 uden at modtageren havde nogen vederlagsforpligtelse, fandt retten, at de  

 nævnte genstande ikke kunne betegnes som vareprøver eller almindelige  

 reklameartikler men måtte henføres under gavebegrebet i lovens § 16, stk 3,  

 punkt e.
 Udpantningsforretningen for det skyldige afgiftsbeløb skulle herefter  

 fremmes.
