1.a.
Ved cirkulærer af 15.februar 1977 og 2.marts 1979 har  

 finansministeriet, lønnings- og pensionsdepartementet, med virkning fra 1.  

 juli 1969 fastsat bestemmelser om overførsel af beløb ved individuel overgang fra stillinger som - tjenestemand i kommuner, - tjenestemand i amtskommuner, - tjenestemand i kommunale sammenslutninger - tjenestemand ved den selvejende institution Jydsk Nervesanatoriun, - stillinger, hvortil der er knyttet medlemsskab af Pensionsfonden for  

 Danmarks Radios tjenestemænd, til stillinger som - statstjenestemand - stillinger, der er omfattet af lov nr.82 af 12.marts 1970 om  

 pensionering af civilt personel m.v. i forsvaret, og omvendt.
 Det er en forudsætning for overførsel, at den pågældende i sin nye  

 stilling får medregnet pensionsalderen i den hidtidige stilling, jfr.  

 tjenestemandspensionslovens § 4, stk.2.
b.
Overførselsbeløbet udgør 5 pct. af den pågældendes pensionsgivende  

 årsløn på fratrædelsestidspunktet for hvert pensionsalderår, som den  

 pågældende har oparbejdet.
Procentsatsen forhøjes med 0,15 pct for hvert  

 fulde år ansættelsen er sket efter det fyldte 25. år.
Som eksempel kan nævnes  

 at den samlede procentsats for en tjenestemand, der var 30 år ved første  

 ansættelse i pensionsberettigende stilling udgør 5,75 pct.
c.
Ved pensionsgivende årsløn forstås i denne forbindelse skalaløn +  

 dyrtidstillæg + almindeligt pensionsgivende tillæg + taktreguleringstillæg  

 (tabel 5 i finansministeriets lønoversigter under beløbskolonne 2). Hertil  

 kommer eventuelle personlige pensionsgivende tillæg.
 For tjenestemænd m.fl., der er blevet afskediget i tiden fra 1.juli 1969  

 til 30. september 1974, beregnes overførselsbeløbet af den sidst opnåede løn  

 med de pr.1.april 1974 gældende pensionsgivende tillæg.
 For personer, der har været ansat i stillinger, omfattet af  

 civilarbejderloven beregnes overførselsbeløbet på grundlag af den  

 pensionsgivende årsløn i den lønramme, hvortil stillingen i pensionsmæssig  

 henseende var henført, og på det løntrin, hvorefter en eventuel pension til  

 den pågældende ved fratrædelsen ville være blevet beregnet.
 For tjenestemænd m.fl. på nedsat tid forstås ved pensionsgivende årsløn  

 lønnen for fuldtidstjeneste.
d.
Ved antal pensionsalderår, der er oparbejdet ved fratrædelsen, forstås  

 det samlede antal hele pensionsalderår ( således at der ved beregningen ikke  

 tages hensyn til eventuelle overskydende måneder).
 Beregningen af overførselsbeløbet foretages på grundlag af  

 pensionsalderen, beregnet direkte efter de nye regler i  

 tjenestemandspensionslovens § 4, uden at overgangsbestemmelsen i  

 tjenestemandspensionslovens § 35, stk.1, bringes i anvendelse.
 2. Spørgsmål om overførsel af pensionsalder og beløb  

 fra kommuner m.v. til staten og omvendt forelægges forsvarsministeriet.
 3. Kundgørelse for Forsvaret B. 10-1977, pkt. 2,  

 udgår.
 Poul Søgaard.
