Den 17. april 1998 afsagde Revisornævnet i sagen j. nr.  

 96-201.721 - Roland Svendsen mod registreret revisor Lars Danmark  

 sålydende God revisorskik KENDELSE:
Ved kendelse afsagt den 5. september 1996 af Disciplinærnævnet  

 for Registrerede Revisorer (sag nr.
R-1/1995) blev registreret revisor Lars  

 Danmark på baggrund af en klage fra statsautoriseret revisor Paw  

 Jønsson på vegne Roland Svendsen fundet skyldig i ikke at have  

 handlet i fuld overensstemmelse med god revisorskik.
Indklagede blev  

 frifundet på en række klagepunkter.
 I Disciplinærnævnets kendelse hedder det bl.a.:
 " Det fremgår at sagen, at Revision Sjælland A/S ved  

 registreret revisor Niels Hald og indklagede har udarbejdet regnskab for  

 klageren Roland Svendsen personlig for 1992, forestået bogføring  

 for klagerens anpartsselskab for 1/7-31/12 1992 og i øvrigt  

 rådgivet klageren med stiftelse af et anpartsselskab, som overtog  

 klagerens virksomhed pr. 1/7 1992. Klageren skiftede i februar 1994 til  

 statsautoriseret revisor Paw Jønsson, der repræsenterer klageren  

 under sagen.
Ved skrivelse af 20. april 1994 anmodede statsautoriseret revisor Paw  

 Jønsson indklagede om specifikation af  

 investeringsfondshenlæggelser.
Han rykkede indklagede herfor ved  

 skrivelse af 22. juni 1994 og anmodede samtidig yderligere om  

 kontospecifikationer over den foretagne bogføring for perioden  

 1/7-31/12 1992, samt bilag for perioden 1/1-31/3 1993.
 ..
Dette førte til, at Paw Jønsson i skrivelse af 13. juli 1994  

 fastsatte en frist for indklagedes udlevering af materialet til den 18. juli  

 1994 og indvilgede på klagerens vegne i at honorere enhver rimelig  

 regning for dobbelt fremsendelse af materiale.
Indklagede tilskrev den 15.  

 juli 1994 Ballerup Kommune vedrørende klageren således:
"Ovennævnte har med virkning for indkomståret foretaget  

 et revisorskift til P.J.
Revision ..
 I forbindelse med gennemgangen af årsregnskabet for 1991 og 1992,  

 har vi konstateret følgende:
 I regnskabet for 1991 udarbejdet af 3 X N-Konsulenterne I/S, fremgår  

 det at investeringsfondshenlæggelserne er sammensat således:
1990                 .   5.506 1991                 . 74.000 I alt                 .. 79.605 Ved gennemgangen af kasserapporterne i 1992, har vi konstateret, at  

 investeringsfondshenlæggelsen for 1990 er hævet med 7.383,57,  

 samt at der er hævet kr. 3.562,00 fra investerings-fondskontoen for  

 1991.
 Imidlertid kan vi ikke umiddelbart se at der er anskaffet driftsmidler for  

 henlæggelserne (1990 kr. 5.990 og 1991 kr. 3.562 eller i alt 9.068) da  

 alt bilagsmaterialet er returneret til Roland Svendsen.
 Da vi ikke er i besiddelse af dette materiale, er vi ikke i stand til at  

 drage en konklusion på hvorvidt der er hævet uberettiget på  

 invetsteringskontierne.
Kopi af nærværende brev er sendt til P.J.
Revision, der  

 fremover varetager Roland Svendsens interesser".
 Statsaut. revisor Paw Jønsson modtog ved skrivelse af samme dato  

 kopi af skrivelsen til Ballerup kommune.
 .
Det fremgår af balancen for klagerens virksomhed, at  

 bruttoomsætningen for 1992 var på 1.106.691,06 kr. og af  

 regnskabet for 1992, at omsætningen var på 356.004 kr.
Der har  

 således været en sammenblanding af bogholderierne i Roland  

 Svendsen ApS og Roland Svendsen personlig.
Ifølge det personlige  

 årsregnskab havde klageren en positiv mellemregning med  

 anpartsselskabet på 85.763 kr.
 ...
Klageren har anført, at indklagede har overtrådt sin  

 tavshedspligt ved efter revisorskift at foretage afsluttende korrespondance  

 til Ballerup kommune og har handlet i strid med god revisorskik ved at  

 udarbejde mangelfuldt regnskab for 1992 samt ved at udvise manglende  

 samarbejdsvilje.
Klageren har anført følgende klagepunkter:
1) at der ikke er foretaget specifikation af anvendte  

investeringsfondsmidler i årsregnskabet, herunder afstemning  

 mellem henlæggelsen og det indestående beløb .
 4) at indklagede har foretaget anmeldelse af forhold, der  

 ikke har været drøftet, og efter at ny revisor er  

 indtrådt, og derved har overtrådt sin tavshedspligt.
 5) at der ikke er foretaget efterposteringer som følge af  

 omdannelse af hidtidig personlig dreven virksomhed til anpartsselskab,  

 hvilket medførte, at afstemning mellem regnskab og bogføring  

 ikke kunne foretages, når indklagede ikke samtidig udleverede  

 en råbalance.
Indklagede har anført Ad punkt 1) at det erkendes, at specifikationen af investeringsfondsmidler er udeladt  

 af det personlige regnskab for 1992, og at dette er en fejl, som imidlertid  

 er berigtiget ved skrivelsen af 15. juli 1994 til Ballerup kommune.  

 Forglemmelsen har ikke haft indflydelse på regnskabets anvendelighed,  

 efterfølgende revisorarbejde eller påført klageren  

 tab.
Ad punkt 4) at der blev foretaget en berigtigelse, jf. det under punkt 1  

 anførte.
Ad punkt 5) at det fastholdes, at der er sket udlevering af råbalancen.
I modsat  

 fald ville der ikke af statsautoriseret  revisor Paw Jønsson kunne  

 være udarbejdet regnskab for anpartsselskabet.
 Disciplinærnævnet skal udtale:
 Ad klagepunkt 1:
Ifølge § 13 i lov om investeringsfond skal regnskabet  

 være opstillet således, at det indeholder de posteringer, der er  

 fornødne af hensyn til kontrollen med foretagne henlæggelser til  

 investeringsfonds og med henlæggelsernes behørige anvendelse.  

 Klagerens regnskab for 1992, som er udarbejdet af indklagede, opfylder ikke  

 denne forskrift.
Indklagede findes derfor ikke at have udført sit  

 hverv i overensstemmelse med god revisorskik.
 Ad klagepunkt 4:
Nævnet finder, at det i almindelighed må følge af  

 god revisorskik, at en revisor, der har begået en fejl ved  

 udarbejdelsen af et regnskab, efterfølgende  når han bliver  

 opmærksom på fejlen  tager initiativ til at få fejlen  

 rettet.
I det foreliggende tilfælde, hvor klienten i mellemtiden havde  

 antaget en ny revisor, og hvor indklagede blev opmærksom på sin  

 fejl som følge af en henvendelse fra den pågældende, burde  

 indklagede dog i første omgang have afstået fra selv direkte at  

 berigtige fejlen over for skattevæsenet, men i stedet have anmodet den  

 nye revisor herom og kun have kontaktet skattevæsenet, dersom denne  

 eller klienten ikke foretog noget.
Nævnet finder derfor, at indklagede  

 ikke fuldt ud har handlet i overensstemmelse med god revisorskik.
 Ad klagepunkt 5:
Nævnet finder, at det i almindelighed må følge af  

 god revisorskik, at en revisor, der har medvirket til omdannelse af personlig  

 drevet virksomhed til anpartsselskab med tilbagevirkende kraft, i det mindste  

 straks efter stiftelsen foretager bogføring af selskabets  

 åbningsbalance for derved at adskille bogholderierne mellem den private  

 virksomhed og anpartsselskabet.
Indklagede har ikke bogført disse  

 åbningsposteringer i det fremlagte materiale.
 Indklagede findes derfor ikke at have udført sit hverv i  

 overensstemmelse med god revisorskik.
 Efter det anførte frifindes indklagede således i  

 klagepunkterne 2, 3, 6, 7 og 8. For de øvrige klagepunkters  

 vedkommende  1, 4 og 5   kan indklagede ikke anses for at have handlet i fuld  

 overensstemmelse med god revisorskik og har derfor i dette omfang forskyldt  

 en disciplinærstraf.
." Ved skrivelse af 4. december 1996 har advokat Uno Ternstrøm  

 på vegne indklagede i medfør af lov om registrerede revisorer §  

 11 b rettidigt indbragt kendelsen for Revisornævnet med påstand  

 om fuldstændig frifindelse.
 Klageren er ved Revisornævnets skrivelse af 12. februar 1997  

 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i Revisornævnet den 5.  

 marts med deltagelse af formanden og 4 medlemmer, jf. lov om registrerede  

 revisorer § 11 d, stk. 2, jf. lov om statsautoriserede revisorer § 19, stk.  

 3, 1. pkt.
 Indklagedes advokat har i sin indbringelsesskrivelse blandt andet  

 anført:
 "                                     ..
Afgørelsen er i sit materielle indhold ukorrekt og det gøres  

 gældende, at den skal omgøres til fuldstændig frifindelse  

 af registreret revisor Lars Danmark, der ikke har handlet i strid med god  

 revisorskik.
Allerede afgørelsens egen ordlyd antyder stor usikkerhed:  

 " .kan indklagede ikke anses for at have handlet i fuld  

 overensstemmelse med god revisorskik " Det gøres gældende, at en revisor enten har handlet i  

 overensstemmelse med god revisorskik, - eller ikke handlet sådan.
Det  

 er sprogligt uforståeligt og særdeles misvisende, at der anvendes  

 en udtryksform som den citerede.
.          .." Indklagedes advokat har i indlæg af 16. april 1997 blandt andet  

 anført:
 "                                     .
Som anført i Disciplinærnævnets kendelse af 5.  

 september 1996   erkendes det   at specifikationen af  

 investeringsfondsmidlerne er udeladt på grund af en fejl.
Fejlen  

 berigtiges ved henvendelse til Skatteforvaltningen den 15. juli 1994.
 Efter Disciplinærnævnets opfattelse   skulle reg. revisor Lars  

 Danmark ikke selv have rettet henvendelse til Skatteforvaltningen, men  

 derimod opfordre den nye revisor til at tage kontakt til  

 Skatteforvaltningen.
 Kun såfremt denne eller klienten ikke tog kontakt til  

 Skatteforvaltningen, da skulle Lars Danmark selv rette henvendelse  

 hertil.
Det synes imidlertid ulogisk.
Hvorledes skulle Lars Danmark få  

 afklaret, om der var rettet henvendelse til Skatteforvaltningen, hvis han  

 ikke på et eller andet tidspunkt selv tog kontakt hertil? Jeg er enig med Disciplinærnævnet i, at fejlen under alle  

 omstændigheder skulle berigtiges, enten af den nye revisor, klienten  

 eller Lars Danmark.
 Disciplinærnævnet anfører, at det ikke ses af det  

 fremlagte materiale, at åbningsbalancen straks er bogført.
 Opmærksomheden henledes imidlertid på, at selskabet er stiftet  

 ultimo december 1992 med tilbagevirkende kraft til 1. juli 1992. Af  

 råbalancen, der er udarbejdet for tidsrummet 1. juli 1992   31.  

 december 1992, fremgår det, at åbningsbalancen er bogført.  

 Det tidligste tidspunkt åbningsbalancen kunne blive bogført  

 på, var lige efter den 28. december 1992. Åbningsbalancen blev  

 bogført i 1. kvartal 1993.
.." Paw Jønsson har på vegne klageren i sit indlæg af  

 2.marts 1997 blandt andet anført:
 "                                    .
Der nedlægges påstand om, at Lars Danmark har handlet i strid  

 med god revisorskik ved at forestå den omhandlede omdannelse af  

 virksomheden fra personlig dreven virksomhed til selskab, hvorved der  

 udløses efterbeskatning af investeringsfonds, der på tidspunktet  

 for omdannelsen havde kunnet medoverdrages til selskabet.
Samtidig bliver de  

 ved omdannelsen afledte posteringer i bogholderiet ikke ført, hvorved  

 primobalancen i bogholderiet, der registreres hos Revision Sjælland  

 v/Lars Danmark, er forkert, hvilket medfører, at der allerede på  

 tidspunktet for omdannelsen er opstået et ulovligt  

 anpartshaverlån.
Endelig er der ikke foretaget afstemning af  

 henlæggelse til investeringsfonds, og ved forsøget på at  

 få nogle tilsyneladende fejl afklaret, foretager Lars Danmark en  

 anmeldelse til skatteforvaltningen i Ballerup i stedet for at meddele Roland  

 Svendsen og undertegnede, hvilke fejl der måtte være, hvilket  

 medfører, at Roland Svendsen pådrages en skattesag, som en  

 direkte udløber af den overtrædelse af tavshedspligten som Lars  

 Danmark foretager ved henvendelsen til Ballerup Skatteforvaltning.
.	" Paw Jønsson har på vegne klageren i sit indlæg af 16.  

 maj 1997 blandt andet anført:
" Revisor, registreret såvel som autoriseret, er omfattet af Borgerlig  

 Straffelov i relation til opretholdelse af den ubetingede  

 tavshedspligt, og en hvilken som helst overtrædelse heraf, der  

 måtte gå upåagtet hen, vil underminere muligheden for  

 revisors gennemførelse af sin revision, idet klienterne da med rette  

 kunne få den frygt, at revisor vil foretage anmeldelse af ethvert  

 forhold, som klienten måske endog selv var interesseret i at  

 løse.
Der var jo en årsag til, at undertegnede rettede  

 henvendelse til Revision Sjælland v/Lars Danmark, og de i advokat  

 Ternstrøm s skrivelse af 16. april 1997 anførte argumenter for  

 overtrædelsen af tavshedspligten, fritager ikke Lars Danmark for det  

 ansvar han efter såvel min klients som undertegnedes mening har  

 pådraget sig ved overtrædelsen af Borgerlig Straffelovs  

 bestemmelser herom.
I lov om registrerede revisorer er således positivt  

 anført fratrædende revisors ret til at meddele tiltrædende  

 revisor om årsagen dertil, hvorfor det må betragtes som en  

 skærpende omstændighed, at der foretages en anmeldelse til  

 skattevæsenet på trods af en objektiv viden om, at den  

 tiltrædende revisor var opmærksom på problematikken.
.	" Ingen af parterne gav møde i sagen, der herefter er afgjort  

 på det foreliggende skriftlige grundlag.
 Revisornævnets bemærkninger:
 Ad klagepunkt 1:
 Det tiltrædes af de grunde, Disciplinærnævnet har  

 anført, at indklagede på dette punkt ikke har udført sit  

 hverv i overensstemmelse med god revisorskik.
 Ad klagepunkt 4:
Det tiltrædes, at en revisor, der bliver opmærksom  

 på, at han har begået en fejl, bør tage initiativ til at  

 få fejlen rettet.
I et tilfælde som det foreliggende, hvor  

 klienten i mellemtiden har antaget en ny revisor, og hvor revisor er blevet  

 opmærksom på fejlen som følge af den ny revisors  

 henvendelse, bør en direkte kontakt til f.eks. skattevæsenet  

 ikke ske uden forudgående drøftelse med den tidligere klient  

 og/eller den ny revisor.
Det gælder i hvert fald en situation som den  

 foreliggende, hvor henvendelsen går ud over en rent neutral,  

 talmæssig berigtigelse.
 Det tiltrædes derfor, at indklagede er fundet skyldig på dette  

 punkt.
 Ad punkt 5:
Indklagede har medvirket til omdannelse af personlig drevet virksomhed  

 til anpartsselskab med tilbagevirkende kraft.
Indklagede burde i forbindelse  

 hermed straks efter stiftelsen have foranlediget foretagelse af  

 bogføring af selskabets åbningsbalance for derved at adskille  

 bogholderierne mellem den private virksomhed og anpartsselskabet.
 Ved at have undladt dette har indklagede ikke udført sit hverv i  

 overensstemmelse med god revisorskik.
 For i dette omfang at have tilsidesat sine pligter som registreret revisor  

 og derved handlet i strid med god revisorskik ikender Revisornævnet i  

 medfør af § 11 a, stk. 1, i lov om registrerede revisorer indklagede  

 en bøde på 10.000 kr.
 Vedrørende offentliggørelse forholdes som nedenfor  

 bestemt.
 Thi bestemmes:
 Disciplinærnævnets kendelse ændres således, at  

 registreret revisor Lars Danmark skal betale en bøde på 10.000  

 kr.
 Denne kendelse offentliggøres, jf. § 11, stk. 3, i  

 bekendtgørelse for Revisornævnet.
 Disciplinærnævnets kendelse offentliggøres ikke.
