§ 1 I bekendtgørelse nr. 373 af 11. juni 1993 om særligt smitsomme sygdomme  

 hos fjerkræ og andre fugle foretages følgende ændringer:
 1. I § 1 indsættes som nyt stk. 2:
»Stk. 2.  Duer og andre fugle, jf. §§ 2-3, er ikke  

 omfattet af bekendtgørelsen for så vidt angår bekæmpelse og forebyggelse af  

 ILT bortset fra § 20. Endvidere kan duer og andre fugle, der befinder sig på  

 en ejendom med fjerkræ smittet med ILT aflives efter bestemmelsen i § 10,  

 stk. 1.« 2. I § 6 indsættes efter »de i §§ 4-5 nævnte  

 fjerkræbesætninger«: », de i § 24a nævnte fjerkræbesætninger hvor  

 der ved blodprøveundersøgelse er fundet tvivlsom eller positiv reaktion for  

 ILT«.
 3. I § 13, stk. 1, ændres »en af de i § 1 nævnte  

 sygdomme« til »Aviær influenza eller Newcastle disease«.
 4. I § 14, stk. 1, indsættes efter »den smitteramte  

 ejendom«: », jf. § 13,».
 5. I § 16, stk. 1, ændres »en af de i § 1 nævnte  

 sygdomme« til: »Aviær influenza eller Newcastle disease«.
 6. Efter § 24 indsættes:
»Flytning af fjerkræ efter udbrud af ILT § 24a.
Fjerkræ til levebrug, jf. dog stk. 5, må kun flyttes,  

 såfremt hvert stykke fjerkræ, der skal flyttes, samt fjerkræbesætningen,  

 hvorfra fjerkræet flyttes, er undersøgt for ILT med negativt resultat ved  

 blodprøver udtaget af en dyrlæge og indsendt til Statens Veterinære  

 Serumlaboratorium, København.
Undersøgelse af fjerkræbesætningen for ILT skal  

 ske efter kredsdyrlægens anvisning.
 Stk. 2.  Fjerkræet, der skal flyttes, skal senest i  

 forbindelse med blodprøveudtagningen mærkes med et vingemærke eller en  

 fodring, således at hvert stykke fjerkræ kan identificeres.
 Stk. 3.  Fjerkræbesætningen må i de sidste 30 dage før  

 udtagningen af blodprøverne og indtil flytningen ikke have været i kontakt  

 med eller være tilført fjerkræ, der ikke er undersøgt for ILT efter  

 bestemmelserne i stk. 1.
Stk. 4.  Ved flytningen skal såvel afsender som modtager  

 sørge for, at fjerkræet er ledsaget af en gyldig sundhedsattest afgivet på en  

 af Veterinærdirektoratet udarbejdet formular.
Attesten gælder for een  

 flytning og skal opbevares i mindst eet år af den ansvarlige for  

 modtagerbesætningen.
Attesten skal på forlangende forevises  

 Veterinærdirektoratet.
Stk. 5.  Undtaget fra bestemmelserne i stk. 1-4 er  

 fjerkræ i avls-, opdrætnings-, formerings- og rugerivirksomheder, der er  

 registreret i henhold til Veterinærdirektoratets bekendtgørelse om produktion  

 af høns, kalkuner, gæs og ænder samt fjerkræ i fjerkræbesætninger, der  

 leverer til autoriseret slagteri eller ægpakkeri.« 7. I § 25, nr. 1, ændres: »§§ 15-24« til:  

 »§§ 15-24a«.
§ 2 Bekendtgørelsen træder i kraft den 14. januar 1994.
