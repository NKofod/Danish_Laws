Ankestyrelsens principafgørelse 63-09 om arbejdsskade - erhvervssygdom - forældelse Resume:
Efter Danske Lov skulle man gøre sit krav gældende senest 20 år efter, at kravet var opstået.
Et krav om anerkendelse af en erhvervssygdom ansås som udgangspunkt for at være opstået senestpå det tidspunkt, hvor den arbejdsmæssige belastning var ophørt.
Kravet var imidlertid opstået tidligere, hvis samtlige omstændigheder, der begrundede kravet, forelå på et tidligere tidspunkt.
Sagen skulle være oplyst i en sådan grad, at det var muligt at tage stilling til om og hvornår, der var dokumenteret en egentlig sygdom.
Det forhold, at sikrede havde oplyst, at rygsymptomerne debuterede i 60'erne, var ikke i sig selv tilstrækkeligt til statuere, at der var stiftet et krav efter loven.
 Ankestyrelsen hjemviste sagen til Arbejdsskadestyrelsen, da sagen ikke fandtes tilstrækkeligt oplyst til, at der kunne tages stilling til, om kravet var forældet.
 Kassation:
Der er kommet nye regler på området Kassationsdato:
04-10-2011 Love:
Kong Christian Den Femtes Danske Lov - Lov af 15. april 1683 - Lov om arbejdsskadesikring - lovbekendtgørelse nr. 154 af 7. marts 2006 - § 5 og § 7 Sagsfremstilling:
Sikrede havde arbejdet som arbejdsmand.
Han havde oplyst, at han i årene 1968-70, 1971-78, 1986-87 og 1996-2002 havde udført rygbelastende arbejde.
Arbejdsskadestyrelsen modtog anmeldelse i 2006 af en sygdom i ryggen efter rygbelastende arbejde i tidsrummet 1968-2006. Løftearbejdet indebar daglige løft på 1-7 tons.
 Sikrede oplyste, at han fik ryggener i ultimo 60'erne.
 Arbejdsskadestyrelsen traf afgørelse om, at det anmeldte krav var forældet efter den 20-årige regel om forældelse i Danske Lov, idet manden første gang fik rygsmerter i perioden 1968-70.
 Sikrede gjorde i klagen over afgørelsen gældende, at rygsygdommen havde udviklet sig over mange år.
 Sagen blev behandlet principielt med henblik på afklaring af beregningen af forældelsesfristen i Danske Lov 5-14-4.
 Afgørelse:
 Ankestyrelsen fandt, at sagen var utilstrækkeligt oplyst og hjemviste sagen til Arbejdsskadestyrelsen til fornyet behandling og afgørelse.
Efter Danske Lov skulle man gøre sit krav gældende senest 20 år efter, at kravet var opstået.
Et krav om anerkendelse af en erhvervssygdom ansås for at være opstået senest på det tidspunkt, hvor den arbejdsmæssige belastning var ophørt.
Kravet var imidlertid opstået tidligere, såfremt samtlige omstændigheder, som begrundede det mulige krav, forelå på et tidligere tidspunkt.
 Ankestyrelsen lagde vægt på, at der manglede lægelige oplysninger, der kunne belyse, hvornår mandenfik konstateret en sygdom i ryggen.
 Ankestyrelsenvurderede således, at mandens besvarelse af Arbejdsskadestyrelsens spørgeskema ikke dokumenterede, at han allerede i 1968 havde en egentlig rygsygdom.
