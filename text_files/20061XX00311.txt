Skriftlig fremsættelse (14. marts 2007) Transport- og  

 energiministeren  

  

 (Flemming Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om CO2  

 -kvoter (Tildeling af CO2  

 -kvoter for  

 perioden 2008-2012, m.v.) (Lovforslag nr.
L 183).
 Lovforslaget gennemfører kvotetildelingen mv. i den nationale  

 kvotetildelingsplan (allokeringsplan) for Danmark for 2. periode fra 2008-12.
Med lov nr. 493 af 9. juni 2004 om CO2  

 -kvoter  

 indførtes CO2  

 -kvoteregulering af en række danske virksomheder inden  

 for el- og varmeproduktion, olieraffinering, metal-, mineral-, glas-,  

 papirmasse- og papirindustri m.m.
Loven gennemførte Europa-Parlamentets og  

 Rådets direktiv 2003/87/EF af 13. oktober 2003 om en ordning for handel med  

 kvoter for udledninger af drivhusgasser i Fællesskabet og om ændring af  

 Rådets  

 direktiv 96/61/EF.
Kvotehandelssystemets 1. periode startede den 1. januar 2005.  

 Virksomhederne under ordningen modtager hvert år gratis kvoter i henhold til  

 en  

 national tildelingsplan, der skal godkendes af Europa-Kommissionen forud for  

 hver af de perioder, som kvotedirektivet er baseret på.
I Danmark er det  

 miljøministeren, der har ansvaret for udarbejdelsen af planen.
Kvoteordningen  

 pålægger de omfattede virksomheder én gang årligt at returnere kvoter  

 svarende  

 til deres udledning af CO2. Hermed sikrer kvoteordningen, at der  

 bliver et samlet loft for CO2  

 -udledningen fra de omfattede virksomheder.  

 Omsætteligheden af kvoterne sikrer, at loftet overholdes billigst muligt.
Lovforslaget gennemfører kvotetildelingen i den nationale  

 tildelingsplan for Danmark for 2. periode fra 2008-12. Denne plan er af  

 miljøministeren primo marts 2007 fremsendt til Europa-Kommissionen.  

 Tildelingsplanen skal gennemføres ved lov og nærværende lovforslag fastlægger  

 derfor den samlede kvotetildeling i 2008-12, kvoternes fordeling på  

 produktionsenheder, pulje til nye virksomheder samt loft for anvendelse af  

 kreditter.
Lovændringen vedrørende kvotetildelingen kan ikke sættes i kraft  

 før  

 Europa-Kommissionens godkendelse af planen forelægger.
 Udover selve kvotetildelingen fastlægger lovforslaget en række  

 administrative ændringer og forenklinger som følge af erfaringerne med  

 kvotesystemet fra 1. periode 2005-07. Det drejer sig om visse bestemmelser af  

 betydning for grundlaget for kvotetildelingen, bestemmelser af administrativ  

 karakter og bestemmelser af hensyn til den rette gennemførelse af  

 Europa-Kommissionens såkaldte Registerforordning.
 Lovforslagets hovedindhold er nærmere beskrevet i forslagets  

 almindelige bemærkninger.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
