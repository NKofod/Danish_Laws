Skrivelse om  

  

 cirkulære om  

 salg af  

  

 Kriminalforsorgens  

  

 produkter til  

 medarbejdere Vedlagt  

 fremsendes cirkulære af 30. oktober 2000 om salg af Kriminalforsorgens  

 produkter til medarbejdere.
Cirkulæret træder i kraft den 1. november 2000.  

 Samtidig ophæves cirkulæreskrivelse af 21. august 1942 angående forbud mod  

 afhændelse af anstalternes produkter m.v. til personalet, og  

 cirkulæreskrivelse  

 af 15. marts 1990 om salg af projektskolearbejder 1. Historik og baggrund for det nye cirkulære.
Formålet  

 med cirkulæret har været at modernisere og præcisere de gældende regler.
Det  

 hidtil gældende cirkulære af 21. august 1942 fastsatte et generelt forbud mod  

 medarbejderes erhvervelse af produkter fremstillet i Kriminalforsorgen.
Det  

 generelle forbud er senere modificeret ved direktoratets cirkulæreskrivelser  

 af  

 9. juni 1977 om de indsattes beskæftigelse ved terapiarbejde og cirkulære af  

 15. marts 1990 om salg af projektskolearbejder.
Hovedbegrundelsen for  

 bestemmelserne  

 har været et hensyn til, at såvel den enkelte medarbejder som  

 Kriminalforsorgen  

 som helhed har en interesse i, at der ikke kan opstå mistanke om misbrug af  

 statens ejendom eller interessekonflikt.
Kriminalforsorgens  

 produktionsvirksomhed arbejder på almindelige konkurrencevilkår, hvorfor der  

 er  

 en interesse i at sælge så mange produkter som muligt.
Samtidig oplever  

 direktoratet, at medarbejdere udtrykker utilfredshed med den manglende  

 mulighed  

 for selv at erhverve et produkt.
De nye regler giver mulighed for, at  

 medarbejdere kan købe produkter i et vist omfang og på en måde, hvor dette  

 forekommer ubetænkeligt.
 2. Indholdet af det nye cirkulære.
Som  

 noget nyt er der indført adgang for medarbejdere til at erhverve  

 standardprodukter.
Der er tale om produkter optaget på salgsvarelageret og  

 for  

 hvilke, der er fastsat en fast pris i Kriminalforsorgens Prisliste.
Alle  

 interesserede, herunder forbrugere, kan købe produkterne til denne faste  

 pris.  

 På denne baggrund findes det ubetænkeligt at tillade salg til medarbejdere,  

 når  

 dette sker i henhold til Kriminalforsorgens prislister.
Det kan oplyses, at  

 der  

 eksisterer en særlig ordning for institutioner, som kan købe produkterne til  

 en  

 lavere pris end prislisten.
Denne ordning, der som nævnt kun omfatter  

 institutioner, gælder for Justitsministeriets institutioner og medlemmer af  

 Statens og Kommunernes Indkøbsservice.
Adgangen  

 for medarbejdere til at erhverve standardprodukter finder dog ikke anvendelse  

 for så vidt angår produkter som er mangelfulde, defekte og lign.
Sådanne  

 produkter skal bortsælges bedst muligt eller indgå i Kriminalforsorgens  

 Genbrugsordning.
 Rammerne for salg af produktionsskolearbejder er strammet, idet salg til  

 medarbejdere herefter skal ske til en fast pris fastsat af fængslets ledelse,  

 gennem fængslets butik, eller via den faste salgsordning, man i øvrigt  

 benytter  

 på stedet.
Som noget nyt er der fastsat et forbud mod salg til medarbejdere af  

 produktionsskolearbejder for så vidt angår defekte eller ukurante produkter,  

 eller produkter, der af anden årsag ikke kan sælges til fuld pris.
Disse  

 produkter skal enten bortsælges bedst muligt via andre kanaler, indgå i  

 Kriminalforsorgens Genbrugsordning eller, såfremt dette ikke er muligt,  

 kasseres.
Endelig fastsættes bestemmelser om salg af produkter, der sælges gennem  

 faste aftagere til en fast pris, f.eks. brænde og landbrugsprodukter.
Det  

 hidtil gældende forbud mod medarbejderes erhvervelse af disse produkter er  

 ophævet.  

 Det er imidlertid en forudsætning for salg, at der er tale om produkter, der  

 i  

 øvrigt sælges gennem faste aftagere til en fast pris (engrospris), fastsat af  

 fængslet eller institutionens ledelse.
Salg til medarbejdere skal ske til  

 mindst samme pris.
Da engrosprisen sædvanligvis vil være lavere end ved  

 almindelig detailhandel, er det vigtigt at være opmærksom på, at salg til  

 andre, herunder private forbrugere, skal ske på samme vilkår.
3. Produkter fremstillet ved terapiarbejde I  

 henhold til cirkulæreskrivelserne af 9. juni 1977 om indsattes beskæftigelse  

 ved terapiarbejde var det op til anstaltens ledelse at vurdere på hvilken  

 måde  

 salg, herunder også til medarbejdere, skal finde sted.
Med det nye cirkulære  

 er  

 der fastsat en bestemmelse om, at salg til medarbejdere  

  

 skal  

  

 ske via fængslets butik eller på  

 lignende måde.
De resterende bestemmelser i cirkulæreskrivelserne fra 1977  

 forventes at indgå i et nyt cirkulære om arbejdstid og arbejdspenge samt  

 ydelser til kost og selvforvaltning.
