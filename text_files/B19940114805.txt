I henhold til § 54 i bistandsloven, jf. lovbekendtgørelse nr. 829 af 1. oktober 1992, som senest ændret ved lov nr. 1128 af  

 21. december 1994, fastsættes:
§ 1.  Betalingen for midlertidig hjemmehjælp beregnes  

 på grundlag af modtagerens indkomstgrundlag.
En eventuel ægtefælles  

 indkomstgrundlag tillægges.
Stk. 2.  I indkomstgrundlaget fradrages et beløb på  

 90.000 kr. for enlige og 135.000 kr. for gifte.
Fradragsbeløbene reguleres  

 hvert år den 1. januar efter lov om en satsreguleringsprocent og afrundes til  

 nærmeste kronebeløb, der kan deles med 100. Beløbene reguleres første gang  

 den 1. januar 1996.
Stk. 3.  For personer med børn fradrages yderligere et  

 beløb for hvert barn, som for gifte svarer til det særlige børnetilskud pr.  

 1. januar, og som for enlige svarer til 3 gange det særlige børnetilskud pr.  

 1. januar, jf. § 4, stk. 3, i lov om børnetilskud og forskudsvis udbetaling  

 af børnebidrag.
Ydes der midlertidig hjemmehjælp før en fødsel, kan det  

 ventede barn medregnes fra det tidspunkt, hvor der ydes hjemmehjælp på grund  

 af graviditeten.
 Stk. 4.  Ved opgørelse af indkomstgrundlaget, jf. stk.  

 1-3, anses personer, der ikke lever i et samlivsforhold, hvor parterne gennem  

 kontante bidrag, arbejde i hjemmet eller på anden måde bidrager til den  

 fælles husførelse, og hvor samlivet kan føre til ægteskab efter dansk ret,  

 som enlige.
 § 2.  Såfremt indkomsten på betalingstidspunktet  

 varigt er forøget med mere end 20 pct. eller nedsat med mere end 5 pct. i  

 forhold til det opgjorte indkomstgrundlag, skal de ændrede økonomiske forhold  

 lægges til grund for betalingen.
§ 3.  Betalingen for midlertidig hjemmehjælp udgør 3  

 kr. pr. time, hvis indkomstgrundlaget opgjort efter § 1 udgør 2.701 kr. eller  

 derover.
Betalingen forhøjes med 1 kr. pr. time for hver 2.700 kr. det  

 beregnede indkomstgrundlag overstiger 2.701 kr.
Betalingen kan dog ikke  

 overstige 80 kr. pr. time.
Beløbet i 3. pkt. reguleres hvert år den 1. januar  

 efter lov om en satsreguleringsprocent og afrundes til nærmeste kronebeløb.  

 Beløbet reguleres første gang den 1. januar 1996.
 § 4.  Kommunalbestyrelsen kan i ganske særlige  

 tilfælde nedsætte eller forhøje den beregnede betaling under hensyn til  

 modtagerens økonomiske forhold.
§ 5.  Betaling for midlertidig hjemmehjælp kan kræves  

 for det antal timer, i hvilke der er ydet bistand.
Den tid, der anvendes til  

 befordring fra den ene hjemmehjælpsmodtager til den næste  

 (»vejtid«) indgår ikke i opgørelsen af timetallet.
 § 6.  I tilfælde, hvor udgifter til hjemmehjælpen ydet  

 til lejlighedsvis aflastning i hjemmet ikke er omfattet af § 48, jf. § 55,  

 stk. 2, i bistandsloven, fastsættes betalingen efter bestemmelserne i denne  

 bekendtgørelse.
 § 7.  Bekendtgørelsen træder i kraft den 1. januar  

 1995.
 Stk. 2.  Socialministeriets bekendtgørelse nr. 516 af  

 29. august 1988 om betaling for midlertidig hjemmehjælp, som ændret ved  

 bekendtgørelse nr. 697 af 18. november 1988, ophæves samtidig.
