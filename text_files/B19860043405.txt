 I henhold til § 27, stk. 1, § 28, § 29, stk. 1, § 29a, § 30, stk. 4, og §  

 31, stk. 1, i lov om kommunal udligning og generelle tilskud til kommuner og  

 amtskommuner, jfr. lovbekendtgørelse nr. 348 af 16. juli 1985, som ændret ved  

 lov nr. 252 af 6. juni 1985, § 1 i lov nr. 580 af 19. december 1985, lov nr.  

 173 af 26. marts 1986 og lov nr. 314 af 4. juni 1986, og § 10 i lov nr. 270  

 af 8. juni 1977 om hovedstadsområdets kollektive personbefordring, som senest  

 ændret ved § 2 i lov nr. 580 af 19. december 1985,og § 16 i lov om et  

 hovedstadsråd, jfr. lovbekendtgørelse nr. 315 af 20. juni 1984, fastsættes:
BESKATNINGSGRUNDLAG OG BESKATNINGSNIVEAUER § 1.  UDSKRIVNINGSGRUNDLAGET, beregnes som summen af  

 provenuet af kommunens eller amtskommunens INDKOMSTSKAT og, for kommunernes  

 vedkommende, tillige SØMANDSSKAT og SÆRLIG INDKOMSTSKAT i beregningsåret  

 divideret med udskrivningsprocenten i beregningsåret.
Provenuet opgøres på  

 grundlag af oplysninger fra statsskattedirektoratet pr. 1. maj i året efter  

 tilskudsåret.
 For Københavns og Frederiksberg kommuner foretages beregningen dog ved  

 division af sømandsskat og særlig indkomstskat med 60 pct. af  

 udskrivningsprocenten.
 Ved den foreløbige beregning af tilskud og tilsvar foretages opgørelsen af  

 indkomstskat, sømandsskat og særlig indkomstskat på grundlag af det af  

 kommunerne og amtskommunerne for beregningsåret budgetterede provenu,således  

 som dette er indberettet til indenrigsministeriet i forbindelse med  

 budgetvedtagelsen.
 Stk. 2.  Ved beregning af BESKATNINGSGRUNDLAGET for en  

 KOMMUNE indgår de af Danmarks Statistik pr. 1. januar i beregningsåret  

 opgjorte AFGIFTSPLIGTIGE GRUNDVÆRDIER, af hvilke der efter lov om beskatning  

 til kommunerne af faste ejendomme er udskrevet grundskyld til kommunen i  

 beregningsåret.
 Ved den foreløbige beregning af tilskud og tilsvar anvendes de  

 budgetterede afgiftspligtige grundværdier for beregningsåret, således som  

 disse er indberettet til indenrigsministeriet i forbindelse med  

 budgetvedtagelsen.
 Stk. 3.  Ved beregning af BESKATNINGSGRUNDLAGET for en  

 AMTSKOMMUNE indgår provenuet af grundskyld opgjort på grundlag af  

 amtskommunens regnskab for beregningsåret divideret med udskrivningsprocenten  

 for beregningsåret.
 For Københavns og Frederiksberg kommuner foretages beregningen ved at  

 dividere det amtskommunale grundskyldprovenu med 40 pct. af kommunens  

 udskrivningsprocent.
 Ved den foreløbige beregning af tilskud og tilsvar anvendes det  

 budgetterede provenu af grundskyld i beregningsåret, således som dette er  

 indberettet til indenrigsministeriet i forbindelse med budgetvedtagelsen.
Stk. 4.  Ved korrektion som følge af REGIONALE FORSKELLE  

 I LØNNIVEAUET af en kommunes eller en amtskommunes beskatningsgrundlag og af  

 en kommunes eller en amtskommunes tilskud eller tilsvar som følge af  

 udligning af beskatningsgrundlag indgår et korrigeret regionalt lønindeks.  

 Det korrigerede regionale lønindeks opgøres på grundlag af et regionalt  

 lønindeks, som beregnes af Det fælleskommunale Løndatakontor på grundlag af  

 overenskomststatistikken for beregningsåret og lønoplysninger pr. 1. oktober  

 i beregningsåret.
Ved beregning af det korrigerede lønindeks indgår  

 lønindekset fra Det fælleskommunale Løndatakontor med en vægt på 60 pct.
 Ved den foreløbige beregning af tilskud og tilsvar benyttes  

 overenskomststatistikken i året 2 år forud for beregningsåret og  

 lønoplysninger pr. 1. oktober i året 2 år forud for beregningsåret.
 Stk. 5.  Faktisk beskatningsniveau for en kommune  

 beregnes som summen af provenuet af indkomstskat, sømandsskat og særlig  

 indkomstskat - samt provenuet af grundskyld opgjort på grundlag af kommunens  

 regnskab for beregningsåret divideret med beskatningsgrundlaget.
For Københavns og Frederiksberg kommuner benyttes 60 pct. af det samlede  

 provenu af indkomstskat ved beregning af det faktiske beskatningsniveau.
Som  

 provenu af grundskyld indgår det samlede grundskyldprovenu med fradrag af det  

 amtskommunale grundskyldprovenu.
 Ved den foreløbige beregning af tilskud og tilsvar anvendes i forbindelse  

 med opgørelsen af faktisk beskatningsniveau det budgetterede provenu af  

 indkomstskat, sømandsskat, særlig indkomstskat og grundskyld i  

 beregningsåret, således som dette er indberettet til indenrigsministeriet i  

 forbindelse med budgetvedtagelsen.
 Stk. 6.  De samlede kommunale eller amtskommunale  

 NETTODRIFTS- OG ANLÆGSUDGIFTER, der indgår ved fastsættelse af det BEREGNEDE  

 GENNEMSNITLIGE BESKATNINGSNIVEAU, opgøres på grundlag af (amts)kommunernes  

 regnskab for beregningsåret med tillæg af kommunale mer- eller mindreudgifter  

 vedr. opgave- og byrdefordelingsændringer og nye bindende statslige regler  

 for (amts)kommunernes virksomhed i tilskudsåret.
 Københavns og Frederiksberg kommuners amtskommunale og kommunale del af  

 nettodrifts- og anlægsudgifterne fastsættes som henholdsvis 40 og 60 pct. af  

 nettodrifts- og anlægsudgifterne.
Ved den foreløbige beregning af tilskud og tilsvar anvendes et af  

 indenrigsministeriet foretaget skøn over nettodrifts- og anlægsudgifterne i  

 beregningsåret tillagt mer- eller mindreudgifter i tilskudsåret som følge af  

 opgave- og byrdefordelingsændringer og nye bindende statslige regler for  

 (amts)kommunernes virksomhed.
Ved opgørelsen af nettodrifts- og  

 anlægsudgifterne fragår momsrefusion i beregningsåret, mens den del af  

 tilsvaret til momsudligningen, der fordeles efter fordelingstal i  

 tilskudsåret, tillægges.
Stk. 7.  Ved beregning af BESKATNINGSGRUNDLAGET PR.  

 INDBYGGER indgår indbyggertallet opgjort på grundlag af en af Danmarks  

 Statistik foretaget opgørelse over befolkningen i de enkelte (amts)kommuner  

 pr. 1. juli i det pågældende år.
Ved opgørelsen henregnes personer, for  

 hvilke en kommune efter lov om social bistand, § 11, nr. 1, afholder  

 udgifterne efter bistandslovens bestemmelser, til folketallet i kommunen.
 Ved den foreløbige beregning af beskatningsgrundlaget pr. indbygger  

 opgøres folketallet pr. 1. januar i beregningsåret.
UDGIFTSBEHOVSKRITERIER § 2.  De i § 7, stk. 2, og § 9, stk. 2, i lov om  

 kommunal udligning og generelle tilskud til kommuner og amtskommuner nævnte  

 faktorer opgøres på følgende måde:
INDBYGGERTALLET SAMT ANTALLET AF INDBYGGERE I ALDERSGRUPPERNE 0-6 ÅR,  

 65-74 ÅR og 75 ÅR OG DEROVER opgøres på grundlag af en af Danmarks Statistik  

 foretaget opgørelse over befolkningen i de enkelte kommuner fordelt efter  

 alder pr. 1. januar i beregningsåret.
Ved opgørelsen henregnes personer, for  

 hvilke en kommune efter lov om social bistand, § 11, nr. 1, afholder  

 udgifterne til bistand efter bistandslovens bestemmelser, til folketallet i  

 kommunen.
ANTALLET AF INDBYGGERE I ALDERSGRUPPEN 7-16 ÅR opgøres som det største  

 antal indbyggere i denne aldersgruppe enten i beregningsåret eller i året 4  

 år forud for tilskudsåret på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder pr. 1.  

 januar i det pågældende år.
Ved opgørelsen fra og med 1. januar 1985  

 henregnes personer, for hvilke en kommune efter lov om social bistand, § 11,  

 nr. 1, afholder udgifterne til bistand efter bistandslovens bestemmelser, til  

 folketallet i kommunen.
BEREGNET ANTAL KONTANTHJÆLPSMODTAGERE opgøres på grundlag af en af  

 indenrigsministeriet foretaget standardberegning.
Den aldersbetingede  

 udgiftshyppighed for kontanthjælp for hele landet - opgjort på grundlag af  

 oplysninger fra Danmarks Statistik i beregningsåret - ganges med kommunens  

 indbyggertal i hver aldersgruppe pr. 1. januar i beregningsåret.
Ved  

 opgørelsen af kommunens indbyggertal henregnes personer, for hvilke en  

 kommune efter lov om social bistand, § 11, nr. 1, afholder udgifterne til  

 bistand efter bistandslovens bestemmelser, til folketallet i kommunen.
 Ved den foreløbige opgørelse af tilskud og tilsvar benyttes  

 aldersbetingede udgiftshyppigheder for kontanthjælp for året 2 år forud for  

 beregningsåret.
 VEJLÆNGDEN opgøres på grundlag af vejdirektoratets opgørelse over de  

 kommunale veje pr. 1. januar 1982. Samtlige veje under bestyrelse af  

 Københavns og Frederiksberg kommuner henregnes som kommunale veje.
BEREGNET BESTAND AF LEJLIGHEDER opgøres på grundlag af en af  

 indenrigsministeriet foretaget standardberegning.
Antallet af udlejede  

 egentlige beboelseslejligheder samt kollegielejligheder, opgjort af Danmarks  

 Statistik pr. 1. januar i beregningsåret, opdeles i grupper efter  

 opførelsesår.
Hver gruppe indgår i standardberegningen med en vægt, der  

 fastlægges på grundlag af Danmarks Statistiks huslejeundersøgelse.
ANTALLET AF BØRN AF ENLIGE FORSØRGERE, FOR HVILKE DER UDBETALES FORHØJET  

 BØRNETILSKUD, opgøres på grundlag af en af Danmarks Statistik foretaget  

 opgørelse over antallet af udbetalte forhøjede børnetilskud til børn af  

 enlige forsørgere i de enkelte kommuner i oktober kvartal i året forud for  

 beregningsåret.
Ved opgørelsen henregnes forsørgere, for hvilke en kommune  

 efter lov om social bistand, § 11, nr. 1, afholder udgifterne til bistand  

 efter bistandslovens bestemmelser, til folketallet i kommunen.
ANTALLET AF ÆLDRE, UTIDSSVARENDE BOLIGER OG ANTALLET AF NYERE  

 UDLEJNINGSBOLIGER opgøres på grundlag af den af Danmarks Statistik foretagne  

 boligopgørelse pr 1. januar i beregningsåret.
Ved ældre, utidssvarende  

 boliger forstås samtlige boliger, opført før 1920, som er uden centralvarme.  

 Nyere udlejningboliger defineres som samtlige egentlige beboelseslejligheder  

 samt enkeltværelser, opført efter 1964, der bliver beboet af personer, som  

 ikke er ejer af boligen.
ANTAL FULDTIDSLEDIGE opgøres på grundlag af Danmarks Statistiks årlige  

 opgørelse af antal forsikrede og ikke-forsikrede ledige omregnet til et antal  

 fuldtidsledige i beregningsåret.
Ved opgørelsen henregnes personer til  

 bopælskommunens folketal.
 Ved den foreløbige beregning af tilskud og tilsvar opgøres antal  

 fuldtidsledige i året 2 år forud for beregningsåret.
ANTAL 20-66 ÅRIGE KVINDER, SOM ER ERHVERVSMÆSSIGT BESKÆFTIGEDE ELLER UNDER  

 UDDANNELSE opgøres på grundlag af Danmarks Statistiks registerbaserede  

 arbejdsstyrkestatistik på grundlag af beskæftigelsen sidste uge i november i  

 året forud for beregningsåret.
Ved opgørelsen henregnes personer til  

 bopælskommunens folketal.
 Ved den foreløbige beregning af tilskud og tilsvar opgøres antal 20-66  

 årige kvinder, som er erhvervsmæssigt beskæftigede eller under uddannelse, i  

 året 3 år forud for beregningsåret.
 Stk. 2.  De i § 16, stk. 2, i lov om kommunal udligning  

 og generelle tilskud til kommuner og amtskommuner nævnte faktorer opgøres på  

 følgende måde:
INDBYGGERTALLET OG ANTALLET AF INDBYGGERE I ALDERSGRUPPERNE 0-20 ÅR OG  

 15-19 ÅR SAMT ANTALLET AF ENLIGE I ALDERSGRUPPEN 65 ÅR OG DEROVER opgøres på  

 grundlag af en af Danmarks Statistik foretaget opgørelse over befolkningen i  

 de enkelte kommuner fordelt efter alder pr. 1. januar i beregningsåret.
Ved  

 opgørelsen henregnes personer, for hvilke en kommune efter lov om social  

 bistand, § 11, nr. 1, afholder udgifterne til bistand efter bistandslovens  

 bestemmelser, til folketallet i kommunen.
BEREGNET ANTAL SENGEDAGE opgøres på grundlag af en af indenrigsministeriet  

 foretaget standardberegning.
De køns- og aldersbetingede sengedagshyppigheder  

 - opgjort i hver køns- og aldersgruppe for hele landet for beregningsåret på  

 grundlag af oplysninger fra landspatientregistret samt Institut for  

 psykiatrisk Demografi om antal sengedage i beregningsåret divideret med  

 antallet af indbyggere pr. 1. januar i beregningsåret - ganges med  

 (amts)kommunens indbyggertal i hver køns- og aldersgruppe pr. 1. januar i  

 beregningsåret.
Ved opgørelsen henregnes personer, for hvilke en kommune  

 efter lov om social bistand, § 11, nr. 1, afholder udgifterne til bistand  

 efter bistandslovens bestemmelser, til folketallet i kommunen.
 Ved den foreløbige opgørelse af tilskud og tilsvar benyttes køns- og  

 aldersbetingede sengedagshyppigheder for hele landet opgjort for året 2 år  

 forud for beregningsåret.
BEREGNET ALDERSBETINGET SYGELIGHED opgøres på grundlag af en af  

 indenrigsministeriet foretaget standardberegning.
De køns- og aldersbetingede  

 hyppigheder af sygesikringsydelser opgjort i hver køns- og aldersgruppe for  

 hele landet på grundlag af oplysninger fra Sygesikringens Forhandlingsudvalg  

 om antal sygesikringsydelser i beregningsåret divideret med antallet af  

 indbyggere pr. 1. januar i beregningsåret - ganges med amtskommunens  

 indbyggertal i hver køns- og aldersgruppe pr. 1. januar i beregningsåret.
Ved  

 opgørelsen henregnes personer, for hvilke en kommune efter lov om social  

 bistand, § 11, nr. 1, afholder udgifterne til bistand efter bistandslovens  

 bestemmelser, til folketallet i kommunen.
 Ved den foreløbige opgørelse af tilskud og tilsvar benyttes køns- og  

 aldersbetingede hyppigheder af sygesikringsydelser for hele landet opgjort  

 for året 2 år forud for beregningsåret.
 VEJLÆNGDEN opgøres på grundlag af vejdirektoratets opgørelse over de  

 amtskommunale veje pr. 1. januar 1982. Samtlige veje under bestyrelse af  

 Københavns og Frederiksberg kommuner henregnes som kommunale veje.
ANTALLET AF BØRN AF ENLIGE FORSØRGERE, FOR HVILKE DER UDBETALES FORHØJET  

 BØRNETILSKUD, opgøres på grundlag af den af Danmarks Statistik foretagne  

 opgørelse over antallet af udbetalte forhøjede børnetilskud til børn af  

 enlige forsørgere i de enkelte kommuner i oktober kvartal i året forud for  

 beregningsåret.
Ved opgørelsen henregnes forsørgere, for hvilke en kommune  

 efter lov om social bistand, § 11, nr. 1, afholder udgifterne til bistand  

 efter bistandslovens bestemmelser, til folketallet i kommunen.
BEREGNET ANTAL DØDE beregnes på grundlag af en af indenrigsministeriet  

 foretaget standardberegning.
Amtskommunens dødshyppighed i beregningsåret -  

 opgjort af Danmarks Statistik for hver køns- og aldersgruppe - ganges med  

 amtskommunens folketal i hver køns- og aldersgruppe pr. 1. januar i  

 beregningsåret.
Ved fordeling af amtskommunens folketal på køns- og  

 aldersgrupper forudsættes landsgennemsnitlig køns- og alderssammensætning.  

 Ved opgørelsen af amtskommunens folketal henregnes personer, for hvilke en  

 kommune efter lov om social bistand, § 11, nr. 1, afholder udgifterne til  

 bistand efter bistandslovens bestemmelser, til folketallet i kommunen.
 Ved den foreløbige beregning benyttes dødshyppigheden i året forud for  

 beregningsåret.
 Stk. 3.  Ved korrektion som følge af REGIONALE FORSKELLE  

 I LØNNIVEAUET af en kommunes eller en amtskommunes tilskud eller tilsvar som  

 følge af udligning af udgiftsbehov indgår et korrigeret regionalt lønindeks  

 svarende til det regionale lønindeks opgjort efter § 1, stk. 4. Det  

 korrigerede regionale lønindeks opgøres på grundlag af et regionalt  

 lønindeks, som beregnes af Det fælleskommunale Løndatakontor på grundlag af  

 overenskomststatistikken for beregningsåret og lønoplysninger pr. 1. oktober  

 i beregningsåret.
 Ved den foreløbige beregning af tilskud og tilsvar benyttes  

 overenskomststatistikken i året 2 år forud for beregningsåret og  

 lønoplysninger pr. 1. oktober i året 2 år forud for beregningsåret.
INDBYGGERTAL OG AFRUNDING § 3.  Ved den foreløbige beregning af kommuners og  

 amtskommuners beskatningsgrundlag pr. indbygger og udgiftsbehov pr. indbygger  

 samt ved den foreløbige fastsættelse af det samlede tilskud og tilsvar  

 anvendes de af Danmarks Statistik opgjorte folketal pr. 1. januar i  

 beregningsåret.
Ved opgørelsen henregnes til folketallet i en kommune  

 personer, for hvilke en kommune efter lov om social bistand, § 11, nr. 1,  

 afholder udgifter til bistand efter bistandslovens bestemmelser.
Stk. 2.  Tilskud og tilsvar efter lovens §§ 2, 5, 10,  

 12, 14, 17, 18, 19, 20, 21 og 22 a opgøres i hele 1000 kr. og afrundes til et  

 med 12 deleligt beløb.
Udgiftsbehovstal efter § 7, stk. 2, § 9, stk. 2, og §  

 16, stk. 2, opgøres med 6 decimaler.
BIDRAG TIL HOVEDSTADSRÅDET § 4.  Hovedstadsrådet giver hvert år umiddelbart efter  

 vedtagelsen af årsbudgettet meddelelse til indenrigsministeriet om størrelsen  

 af det beløb, der i det følgende regnskabsår (bidragsåret) skal  

 tilvejebringes ved ligning på Københavns, Frederiksborg og Roskilde  

 amtskommuner samt på Københavns og Frederiksberg kommuner til dækning af de  

 udgifter, der ifølge årsbudgettet er forbundet med rådets virksomhed.
De  

 nævnte amtskommuner og kommuner giver hvert år senest den 1. september  

 meddelelse til indenrigsministeriet om størrelsen af det forventede  

 indkomstskattegrundlag i bidragsåret.
Stk. 2.  Påligningen af bidrag på de enkelte  

 amtskommuner og kommuner foretages af indenrigsministeriet.
Forholdet mellem  

 de i henhold til stk. 1 indberettede indkomstskattegrundlag danner grundlag  

 for påligningen.
Denne reguleres i det omfang, det forventede forhold mellem  

 de enkelte amtskommuners indkomstskattegrundlag, der har dannet grundlag for  

 påligningen af bidrag i det regnskabsår, som ligger 3 år forud for  

 bidragsåret (reguleringsåret), afviger fra det konstaterede forhold imellem  

 indkomstskattegrundlagene i reguleringsåret.
Ved opgørelsen af  

 indkomstskattegrundlagene ganges det konstaterede provenu af indkomstskat med  

 forholdet mellem 100 og udskrivningsprocenten.
 Stk. 3.  Tvivlsspørgsmål om beregning af bidrag afgøres  

 endeligt af indenrigsministeren.
 Stk. 4.  Indenrigsministeriet underretter senest to uger  

 før udløbet af fristen for vedtagelsen af de kommunale årsbudgetter  

 amtsrådene og kommunalbestyrelserne om størrelsen af bidraget til  

 hovedstadsrådet.
AFREGNING AF TILSKUD OG TILSVAR § 5.  I forbindelse med de månedlige  

 forskudsudbetalinger fra statsskattedirektoratet af amtskommunal og kommunal  

 indkomstskat m.v. afregnes i overensstemmelse med indenrigsministeriets  

 beregninger:
 § 6.  Afregningen, dog bortset fra afregning i medfør  

 af stk. 2, 3 og 4, sker ved, at 1/12 af de beløb, der efter de bestemmelser,  

 som er nævnt i § 5, på årsbasis tilkommer (tilskud) eller påhviler (tilsvar)  

 vedkommende amtskommune eller kommune, tillægges henholdsvis fradrages det  

 månedlige beløb, som udbetales af statsskattedirektoratet i henhold til § 64,  

 stk. 2, jfr. stk. 7, i kildeskatteloven.
 Stk. 2.  Afregning af midtvejsregulering i henhold til §  

 10, stk. 5, og § 17, stk. 5, i lov om kommunal udligning og generelle tilskud  

 til kommuner og amtskommuner sker ved, at 1/3 af de beløb, der tilkommer  

 (tilskud) eller påhviler (tilsvar) vedkommende amtskommune eller kommune,  

 tillægges henholdsvis fradrages det månedlige beløb, som udbetales fra  

 statsskattedirektoratet i månederne oktober-december i tilskudsåret.
 Stk. 3.  Afregningen af efterregulering af  

 tilskudsnedsættelserne i medfør af § 10, stk. 10 og 11, og § 17, stk. 10 og  

 11, i lov om kommunal udligning og generelle tilskud til kommuner og  

 amtskommuner sker ved, at 1/3 af de beløb, der tilkommer (tilskud) eller  

 påhviler (tilsvar) vedkommende amtskommune eller kommune, tillægges  

 henholdsvis fradrages det månedlige beløb, som udbetales fra  

 statsskattedirektoratet i månederne oktober-december i året 2 år efter  

 tilskudsåret.
 Stk. 4.  Afregning af tilskudsnedsættelse efter § 10,  

 stk. 13-15, og § 17, stk. 13-15, i lov om kommunal udligning og generelle  

 tilskud til kommuner og amtskommuner samt § 10, stk. 4-5, i lov om  

 hovedstadsområdets kollektive personbefordring sker ved, at 1/3 af de beløb,  

 der påhviler vedkommende kommune, amtskommune eller hovedstadsrådet at  

 indbetale, fradrages i det månedlige beløb, som udbetales fra  

 statsskattedirektoratet i månederne oktober-december i tilskudsåret.
 Stk. 5.  Efterregulering af forskellen mellem de  

 foreløbigt opgjorte tilskud og tilsvar og de endeligt beregnede beløb efter  

 de bestemmelser, der er nævnt i § 5, nr. 1, samt tilskud og tilsvar efter §§  

 20 og 22 a i lov om kommunal udligning og generelle tilskud til kommuner og  

 amtskommuner afregnes i året 2 år efter tilskudsåret sammen med de foreløbigt  

 beregnede tilskud og tilsvar for dette år.
 Stk. 6.  På den månedlige afregningsliste angives  

 beløbene efter de bestemmelser, der er nævnt i § 5, nr. 1, under betegnelsen  

 »Udligning og generelle tilskud«, mens beløbene efter de  

 bestemmelser, der er nævnt i § 5, nr. 2 og 3, angives under betegnelsen  

 »Tilskud til vanskeligt stillede kommuner«, »Tilskud/ tilsvar  

 til kommuner i hovedstadsområdet med særlige økonomiske vanskeligheder«,  

 »Indvandrertilskud«, »Tilskud/ tilsvar til Københavns  

 kommune« og »Bidrag og statstilskud til hovedstadsrådet«.
 Stk. 7.  Det samlede årlige bidrag og statstilskuddet  

 til hovedstadsrådet udbetales af statsskattedirektoratet med 1/12 ved  

 begyndelsen af hver måned.
IKRAFTTRÆDEN § 7.  Bekendtgørelsen har virkning for beregningen for  

 tilskudsåret 1987.
 Stk. 2.  Samtidig ophæves indenrigsministeriets  

 bekendtgørelse nr. 346 af 16. juli 1985 om opgørelse og afregning af tilskud  

 og tilsvar i henhold til lov om kommunal udligning og generelle tilskud til  

 kommuner og amtskommuner.
