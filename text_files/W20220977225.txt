Ankestyrelsens principmeddelelse 27-22 om boligstøtte - genberegning - periodisering - fordeling af indkomst Principmeddelelsen fastslår Udbetaling Danmark skal genberegne den månedlige boligstøtte på baggrund af oplysningerne i Skattestyrelsens indkomstregister (indkomstregisteret). Indkomstoplysningerne indgår i opgørelsen af husstandsindkomsten i den måned, hvor indkomsten er registreret som udbetalt og beskattet.
Kun hvis boligstøttemodtageren kommer med oplysninger til de registrerede indkomstoplysninger for den genberegnede måned, skal Udbetaling Danmark foretage en konkret vurdering af, om der er grundlag for at periodisere indkomsten til den måned/de måneder, som indkomsten faktisk vedrører.
Foreløbig beregnet boligstøtte og den månedlige genberegning Udbetaling Danmark beregner og udbetaler boligstøtte efter ansøgning herom.
Den boligstøtte, som udbetales i løbet af året, er en foreløbig boligstøtte beregnet på baggrund af den oplyste husstandsindkomst.
Den månedlige husstandsindkomst opgøres for boligstøttemodtageren og dennes øvrige husstandsmedlemmer.
Udbetaling Danmark kontrollerer automatisk den foreløbigt beregnede boligstøtte på baggrund af de registrerede indkomstoplysninger i indkomstregisteret.
Den månedlige boligstøtte skal kun genberegnes, hvis husstandsindkomsten i indkomstregisteret afviger med mere end 800 kr. fra den indkomst, som blev anvendt ved den foreløbigt beregnede boligstøtte, og hvis boligstøtten som følge heraf ændres med mere end 200 kr.
Hvis betingelserne er opfyldt, og genberegningen viser, at boligstøttemodtageren har fået for meget udbetalt i den foreløbige boligstøtte for den genberegnede måned, sender Udbetaling Danmark en partshøring i form af en agterskrivelse herom.
Agterskrivelsen får virkning efter sit indhold, hvis boligstøttemodtageren ikke kommer med bemærkninger hertil inden udløbet af partshøringsfristen.
Boligstøttemodtageren får i den forbindelse mulighed for at gøre indsigelse over for de anvendte indkomstoplysninger.
 Hvis boligstøttemodtageren kommer med bemærkninger inden for den angivne partshøringsfrist, skal Udbetaling Danmark tage stilling hertil og meddele boligstøttemodtageren en afgørelse om genberegning af boligstøtten for den pågældende måned.
 Hovedreglen er, at en registeret indkomst i indkomstregisteret indgår i opgørelsen af husstandsindkomsten i den måned, hvor indkomsten er registreret som udbetalt og beskattet i indkomstregisteret.
 Hvis en indkomst udbetales for flere måneder ad gangen og derfor ikke er periodiseret på månedsbasis i indkomstregisteret, skal myndighederne vurdere, om der er grundlag for at periodisere indkomsten til den måned/de måneder, som indkomsten faktisk vedrører.
 Det beror på en konkret vurdering af indkomsttypen og udbetalingsforløbet, om den registrerede indkomst i udbetalings-/beskatningsmåneden giver et retvisende billede af borgerens reelle (løbende) indkomst, eller om der er grundlag for at flytte indkomsten ud af genberegningsmåneden og periodisere indkomsten til den måned/de måneder, som indkomsten faktisk vedrører.
Der er tre situationer, hvor den registrerede indkomst ikke skal flyttes ud af genberegningsmåneden og periodiseres til tidligere måneder.
Det drejer sig om; feriepenge, engangsbeløb og indkomst, der udbetales efter et for borgeren eller ydelsen sædvanligt udbetalingsmønster.
Feriepenge Feriepenge skal indgå i opgørelsen af husstandsindkomsten i den måned, hvor de er registeret som beskattet i indkomstregisteret, uanset feriepengene først udbetales på et senere tidspunkt.
Feriepengene indgår derfor ikke ved opgørelsen af husstandsindkomsten på udbetalingstidspunktet.
Feriepenge skal ikke periodiseres til de måneder, som de er optjent i.
Engangsbeløb Fx erstatning og legat, som fremgår af indkomstregisteret, skal indgå i opgørelsen af husstandsindkomsten i den måned, hvor beløbet er udbetalt og beskattet.
Sædvanligt udbetalingsmønster Visse indkomster udbetales efter et for borgeren eller ydelsen sædvanligt udbetalingsmønster, fx 14-dages-lønnede.
I sådanne situationer vil det være sædvanligt, at en del af den udbetalte indkomst er optjent/vedrører en anden måned end den måned, hvor udbetalingen sker.
Hvorvidt der er tale om et sædvanligt udbetalingsmønster vil være en konkret vurdering.
Hvis der er tale om et sædvanligt udbetalingsmønster skal indkomsten ikke periodiseres.
De konkrete sager I sag nr. 1 havde Udbetaling Danmark genberegnet borgerens boligstøtte for august 2021 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregisteret havde borger fået udbetalt og var blevet beskattet af en lønindkomst i august 2021 med en anført lønperiode fra den 10. juli 2021 til den 9. august 2021. Borgeren havde ved lønsedler dokumenteret, at en del af lønindkomsten, der var registeret som udbetalt og beskattet i august 2021, vedrørte juli 2021. Den registrerede lønindkomst i august 2021 gav derfor ikke et retvisende billede af borgerens reelle lønindkomst for august 2021, da der sammen med lønnen for august 2021 også blev udbetalt løn for juli 2021. Den del af lønindkomsten, som var udbetalt og beskattet i august 2021, men som faktisk vedrørte juli 2021, skulle derfor periodiseres til juli 2021.
I sag nr. 2 havde Udbetaling Danmark genberegnet borgerens boligstøtte for oktober 2021 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregisteret havde et husstandsmedlem fået udbetalt og var blevet beskattet af løn for perioden fra den 1. september 2021 til den 30. september 2021 i oktober 2021. Samtidig havde husstandsmedlemmet også fået udbetalt og var blevet beskattet af løn for perioden fra den 1. oktober 2021 til den 31. oktober 2021. Husstandsmedlemmet havde derfor fået udbetalt og var blevet beskattet af to måneders løn i én måned, uden at der var sket udbetaling af lønnen i den måned, som den ene udbetaling faktisk vedrørte.
Lønindkomsten for september 2021, som var udbetalt og beskattet i oktober 2021, skulle derfor periodiseres til september 2021.
I sag nr. 3 havde Udbetaling Danmark genberegnet borgerens boligstøtte for november 2021 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregistreret havde borgeren fået udbetalt og var blevet beskattet af en samlet lønindkomst på 43.349 kr. i november 2021. Borgeren havde oplyst, at der var tale om lønindkomst for flere måneder, som var udbetalt i samme måned på grund af en fejl.
Det fremgik af borgerens lønseddel med dispositionsdatoen den 11. november 2021, at 15.588,89 kr. vedrørte indtjeningsperioden 01 09 2021.
Af lønsedlen med dispositionsdatoen den 2. november 2021 fremgik det, at 15.588,89 kr. vedrørte indtjeningsperioden 01 10 2021.
Borgeren havde ifølge indkomstregisteret ikke fået udbetalt løn i henholdsvis september 2021 og oktober 2021. Borgeren havde derfor fået udbetalt og var blevet beskattet af flere måneders løn i én måned, hvor der ikke var sket udbetaling af lønnen i de måneder, som udbetalingerne faktisk vedrørte.
Lønindkomsten for september 2021 og oktober 2021, som var udbetalt og beskattet i november 2021, skulle derfor periodiseres til henholdsvis september 2021 og oktober 2021.
I sag nr. 4 havde Udbetaling Danmark genberegnet borgerens boligstøtte for november 2021 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregisteret havde borgeren fået udbetalt og var blevet beskattet af kontanthjælp i november 2021, hvoraf en del af kontanthjælpsudbetalingen vedrørte september 2021 og oktober 2021. Udbetaling Danmark oplyste i genvurderingen, at borgeren havde fået bevilliget kontanthjælp fra september 2021. Ifølge oplysningerne fra indkomstregisteret havde borgeren ikke fået udbetalt kontanthjælp i henholdsvis september 2021 og oktober 2021. Kontanthjælpsudbetalingen for september 2021 og oktober 2021, som var udbetalt og beskattet i november 2021, skulle derfor periodiseres til henholdsvis september 2021 og oktober 2021.
I sag nr. 5 havde Udbetaling Danmark genberegnet borgerens boligstøtte for november 2021 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregisteret havde husstandsmedlemmet fået udbetalt og var blevet beskattet af et beløb på 194.646 kr. i november 2021. Beløbet var udbetalt fra Arbejdsmarkedets Erhvervssikring og borger havde indsendt kopi af en afgørelse om erstatning for tab af erhvervsevne tilkendt med tilbagevirkende kraft.
Beløbet skulle betragtes som et engangsbeløb og skulle derfor ikke periodiseres til de måneder, som beløbet måtte vedrører.
I sag nr. 6 havde Udbetaling Danmark genberegnet borgerens boligstøtte for februar 2022 på baggrund af de registrerede indkomstoplysninger i indkomstregisteret.
Ifølge oplysningerne fra indkomstregisteret var et husstandsmedlem blevet beskattet af en lønindkomst, hvoraf en del af lønnen var optjent i perioden fra den 24. januar 2022 til den 6. februar 2022. Husstandsmedlemmet var 14-dages lønnet og det var derfor sædvanligt, at noget af en lønperiode var optjent i en forudgående måned og udbetalt i den efterfølgende måned.
Lønindkomsten skulle derfor indgå i opgørelsen af husstandsindkomsten i februar 2022, da der var tale om et sædvanligt udbetalingsmønster.
Det fremgik også af oplysningerne fra indkomstregisteret, at der af husstandsmedlemmets lønindkomster var henlagt beløb til feriepenge.
Feriepengene skulle medregnes i opgørelsen af husstandsindkomst i februar 2022, hvor beløbet var beskattet.
Baggrund for at behandle sagen principielt Ankestyrelsen har behandlet seks sager principielt.
Det har vi gjort for at fastslå, hvornår Udbetaling Danmark skal periodisere en indkomst til den måned/de måneder, som indkomsten faktisk vedrører, når den månedlige boligstøtte genberegnes.
Herved ændres dele af Ankestyrelsens administrative praksis om dette spørgsmål, som er omtalt i en offentliggjort praksisundersøgelse af Udbetaling Danmarks genvurdering af påklagede afgørelser om genberegning af boligstøtten fra april 2021. Ændringen sker på området, som betegnes som opstart af ydelse.
Ankestyrelsen offentliggør en særskilt nyhed om genoptagelse af sager afgjort efter den hidtidige retsopfattelse.
Reglerne Love og bekendtgørelser Lov om individuel boligstøtte (Boligstøtteloven), senest bekendtgjort i lovbekendtgørelse nr. 229 af 12. februar 2021  § 8 d, stk. 1, om genberegning af boligstøtten for en forudgående måned.
Bekendtgørelse om opgørelse af indkomst til beregning af individuel boligstøtte nr. 1262 af 9. november 2018  § 4, om periodisering af indkomst.
 Ankestyrelsen har ikke andre principmeddelelser på området.
De konkrete afgørelser Sag nr. 1, j.nr. 21-52991 Du har klaget over Udbetaling Danmarks afgørelse om genberegning af boligstøtten for august 2021. Udbetaling Danmark afgjorde sagen den 30. september 2021.
 Ankestyrelsen har nu afgjort din sag.
 Resultatet er:
  Den del af din lønindkomst, som er udbetalt og beskattet i august 2021, men som faktisk vedrører juli 2021, skal beregningsmæssigt flyttes fra august 2021 til juli 2021.
Det betyder, at vi ændrer Udbetaling Danmarks afgørelse.
Udbetaling Danmark skal som følge heraf foretage en ny genberegning af din boligstøtte for august 2021.
 Vi bemærker hertil, at det kan have betydning for beregningen af din boligstøtte for juli 2021.
 Udbetaling Danmark kontakter dig.
Vi kritiserer, at Udbetaling Danmark ikke har overholdt fristen for at genvurdere sagen.
Det fører dog ikke til et andet resultat.
 Vi beklager den lange sagsbehandlingstid.
Begrundelse om afgørelsen Sådan vurderer vi sagen Ankestyrelsen vurderer, at den del af din lønindkomst, som er udbetalt og beskattet i august 2021, men som faktisk vedrører juli 2021, beregningsmæssigt skal flyttes fra august 2021 til juli 2021.
 Udbetaling Danmark skal derfor foretage en ny genberegning af din boligstøtte for august 2021, hvor den del af lønindkomsten, som faktisk vedrører juli 2021, ikke skal medtages i beregningen af boligstøtte for august 2021.
Hvad er afgørende for resultatet Vi lægger vægt på, at det fremgår af sagens oplysninger, at der er registeret en lønindkomst på 33.821 kr. (før skat), som er udbetalt og beskattet i august 2021. Beløbet er registreret med lønperioden fra den 10. juli 2021 til den 9. august 2021.
 Du har oplyst, at der er sket en fejl i forbindelse med din løn.
Vi lægger hertil vægt på, at det fremgår af din lønseddel for august 2021 (lønperioden fra den 10. juli 2021 til den 9. august 2021), at du har fået en løn på 12.949,10 kr. med følgeteksten Regulering fejl juli.
Derudover fremgår det, at du har fået en løn på 25.883 kr. med følgeteksten Gage.
 Vi lægger også vægt på, at det fremgår af din lønseddel for juli 2021 (lønperioden fra den 10. juni 2021 til den 9. juli 2021), at du har fået en løn på 12.933,90 kr. med følgeteksten Gage.
 Du har dokumenteret, at en del af din lønindkomst, som er registeret som udbetalt og beskattet i august 2021, faktisk vedrører juli 2021.
 Den registrerede lønindkomst i august 2021 giver derfor ikke et retvisende billede af din reelle lønindkomst for august 2021, da du sammen med din løn for august 2021 har fået efterbetalt løn for juli 2021. Den del af din lønindkomst, som er udbetalt og beskattet i august 2021, men som faktisk vedrører juli 2021, skal derfor periodiseres til juli 2021.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
Du kan læse mere om, hvordan Ankestyrelsen behandler sager på møde på www.ast.dk Sag nr. 2, j.nr. 21-57004 Du har klaget over Udbetaling Danmarks afgørelse om genberegning af boligstøtten for oktober 2021. Udbetaling Danmark afgjorde sagen den 1. december 2021.
 Ankestyrelsen har nu afgjort din sag.
 Resultatet er:
  Xs lønindkomst fra Y for september 2021, som er udbetalt og beskattet i oktober 2021, skal beregningsmæssigt flyttes fra oktober 2021 til september 2021.
Det betyder, at vi ændrer Udbetaling Danmarks afgørelse.
Udbetaling Danmark skal som følge heraf foretage en ny genberegning af din boligstøtte for oktober 2021.
 Vi bemærker hertil, at det kan have betydning for beregningen af din boligstøtte for september 2021.
 Udbetaling Danmark kontakter dig.
 Vi beklager den lange sagsbehandlingstid.
Begrundelse om afgørelsen Sådan vurderer vi sagen Ankestyrelsen vurderer, at Xs lønindkomst fra Y, som er udbetalt og beskattet i oktober 2021, men som faktisk vedrører september 2021, beregningsmæssigt skal flyttes fra oktober 2021 til september 2021.
 Udbetaling Danmark skal derfor foretage en ny genberegning af din boligstøtte for oktober 2021, hvor den del af lønindkomsten, som faktisk vedrører september 2021, ikke skal medtages i beregningen af boligstøtten for oktober 2021.
Hvad er afgørende for resultatet Vi lægger vægt på, at X er blevet beskattet af to lønudbetalinger fra Y i oktober 2021. X har fået udbetalt løn den 5. oktober 2021 for lønperioden 1. september 2021  30. september 2021, og igen den 29. oktober 2021 for lønperioden 1. oktober 2021  31. oktober 2021.
 Vi lægger også vægt på, at X ikke er blevet beskattet af en lønindkomst fra Y i september 2021 for september 2021.
X har fået udbetalt og er blevet beskattet af to måneders løn i én måned, hvor der ikke er sket udbetaling af lønnen i den måned, som den ene udbetaling faktisk vedrører.
Den registrerede lønindkomst i oktober 2021 giver derfor ikke et retvisende billede af Xs reelle lønindkomst for oktober 2021. Der er derfor grundlag for at periodisere indkomsten til den måned, som indkomsten faktisk vedrører.
 Vi er opmærksomme på, at X er blevet beskattet af en lønindkomst i september 2021 for lønperioden 16. august 2021  15. september 2021. Det har ikke betydning for afgørelsens resultat, da denne lønudbetaling er fra en anden arbejdsgiver end Y.
 Oplysningerne fremgår af Skattestyrelsens indkomstregister.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
Du kan læse mere om, hvordan Ankestyrelsen behandler sager på møde på www.ast.dk Sag nr. 3, j.nr. 22-4584 Du har klaget over Udbetaling Danmarks afgørelse om genberegning af boligstøtten for november 2021. Udbetaling Danmark afgjorde sagen den 20. december 2021.
 Ankestyrelsen har nu afgjort din sag.
 Resultatet er:
  Din lønindkomst for september 2021 og oktober 2021, som er udbetalt og beskattet i november 2021, skal beregningsmæssigt flyttes fra november 2021 til henholdsvis september 2021 og oktober 2021.
Det betyder, at vi ændrer Udbetaling Danmarks afgørelse.
Udbetaling Danmark skal som følge heraf foretage en ny genberegning af din boligstøtte for november 2021.
 Vi bemærker hertil, at det kan have betydning for beregningen af din boligstøtte for henholdsvis september 2021 og oktober 2021.
 Udbetaling Danmark kontakter dig.
Begrundelse om afgørelsen Sådan vurderer vi sagen Ankestyrelsen vurderer, at den del af din lønindkomst, som er udbetalt og beskattet i november 2021, men som faktisk vedrører september 2021 og oktober 2021, beregningsmæssigt skal flyttes fra november 2021 til henholdsvis september 2021 og oktober 2021.
 Udbetaling Danmark skal derfor foretage en ny genberegning af din boligstøtte for november 2021, hvor den del af lønindkomsten, som faktisk vedrører september 2021 og oktober 2021, ikke skal medtages i beregningen af boligstøtte for november 2021.
Hvad er afgørende for resultatet Vi lægger vægt på, at der ifølge Skattestyrelsens indkomstregister er registeret en samlet lønindkomst på 43.349 kr. (før skat), som er udbetalt og beskattet i november 2021.
 Du har oplyst, at der er tale om lønindkomst for flere måneder, som er udbetalt i samme måned på grund af en fejl hos kommunen.
 Det fremgår af sagens oplysninger, at din lønindkomst vedrører tabt arbejdsfortjeneste, og at du er flyttet fra X Kommune til Y Kommune i september 2021.
Vi lægger vægt på, at det fremgår af din lønseddel med dispositionsdatoen den 11. november 2021, at 15.588,89 kr. vedrører indtjeningsperioden 01 09 2021.
Ifølge din lønseddel med dispositionsdatoen den 2. november 2021 vedrører 15.588,89 kr. indtjeningsperioden 01 10 2021.
Derudover fremgår det af din lønseddel med dispositionsdatoen den 30. november 2021, at 15.588,89 kr. vedrører indtjeningsperioden 01 11 2021.
Denne lønseddel stemmer overens med, at der i indkomstregisteret for denne udbetaling er anført lønperioden fra den 1. november 2021 til den 30. november 2021.
 Vi lægger også vægt på, at du ifølge indkomstregisteret ikke har fået udbetalt løn i henholdsvis september 2021 og oktober 2021.
 Du har dokumenteret, at en del af din lønindkomst, som er registeret som udbetalt og beskattet i november 2021, faktisk vedrører september 2021 og oktober 2021.
Du har fået udbetalt og er blevet beskattet af flere måneders løn i én måned, hvor der ikke er sket udbetaling af lønnen i de måneder, som en del af udbetalingen i november 2021 faktisk vedrører.
Den registrerede lønindkomst i november 2021 giver derfor ikke et retvisende billede af din reelle lønindkomst for november 2021. Der er derfor grundlag for at periodisere indkomsten til de måneder, som indkomsten faktisk vedrører.
Vi er opmærksomme på, at det fremgår af Udbetaling Danmarks afgørelse af 20. december 2021, at din registrerede lønindkomst for november 2021 er 42.793 kr., hvilket ikke stemmer overens med det oversendte udskrift, hvor lønindkomsten er registeret med 43.349 kr.
Det har ikke betydning for vores afgørelse, da vi har ændret Udbetaling Danmarks afgørelse.
Udbetaling Danmark skal som følge heraf foretage en ny genberegning af din boligstøtte for november 2021.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Hvis der i hustandsindkomsten indgår indkomst, som fremgår af indkomstregisteret i en enkelt måned, men vedrører udbetaling for flere måneder ad gangen, og indkomsten derfor ikke er periodiseret på månedsbasis i indkomstregisteret, skal indkomsten fordeles på flere måneder.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
Du kan læse mere om, hvordan Ankestyrelsen behandler sager på møde på www.ast.dk Sag nr. 4, j.nr. 22-4647 Du har klaget over Udbetaling Danmarks afgørelse om genberegning af boligstøtten for november 2021. Udbetaling Danmark afgjorde sagen den 1. januar 2022.
 Ankestyrelsen har nu afgjort din sag.
 Resultatet er:
  Din kontanthjælp for september 2021 og oktober 2021, som er udbetalt og beskattet i november 2021, skal beregningsmæssigt flyttes fra november 2021 til henholdsvis september 2021 og oktober 2021.
Det betyder, at vi ændrer Udbetaling Danmarks afgørelse.
Udbetaling Danmark skal som følge heraf foretage en ny genberegning af din boligstøtte for november 2021.
 Vi bemærker hertil, at det kan have betydning for beregningen af din boligstøtte for september 2021 og oktober 2021.
 Udbetaling Danmark kontakter dig.
Begrundelse om afgørelsen Sådan vurderer vi sagen Ankestyrelsen vurderer, at den del af din kontanthjælp, som er udbetalt og beskattet i november 2021, men som faktisk vedrører september 2021 og oktober 2021, beregningsmæssigt skal flyttes fra november 2021 til henholdsvis september 2021 og oktober 2021.
 Udbetaling Danmark skal derfor foretage en ny genberegning af din boligstøtte for november 2021, hvor den del af din kontanthjælp, som faktisk vedrører september 2021 og oktober 2021, ikke skal medtages i beregningen af boligstøtte for november 2021.
Hvad er afgørende for resultatet Det fremgår af Udbetaling Danmarks genvurdering af 27. januar 2022, at du blev bevilliget kontanthjælp med virkning fra september 2021.
 Vi lægger vægt på, at det fremgår af Skattestyrelsens indkomstregister, at du den 4. november 2021 har fået udbetalt kontanthjælp for perioden fra den 2. september 2021 til den 30. september 2021. Den 4. november 2021 har du også fået udbetalt kontanthjælp for perioden fra den 1. oktober 2021 til den 31. oktober 2021. Derudover har du den 30. november 2021 fået udbetalt kontanthjælp for perioden fra den 1. november 2021 til den 30. november 2021.
 Vi lægger også vægt på, at du ifølge oplysningerne fra indkomstregisteret ikke har fået udbetalt kontanthjælp i henholdsvis september 2021 og oktober 2021.
Du har fået udbetalt og er blevet beskattet af flere måneders kontanthjælp i én måned, og hvor der ikke er sket udbetaling af kontanthjælpen i de måneder, som udbetalingen den 4. november 2021 faktisk vedrører.
Den registrerede kontanthjælp i november 2021 giver derfor ikke et retvisende billede af din reelle indkomst for november 2021. Der er derfor grundlag for at periodisere indkomsten til de måneder, som indkomsten faktisk vedrører.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
Du kan læse mere om, hvordan Ankestyrelsen behandler sager på møde på www.ast.dk Sag nr. 5, j.nr. 1306 Du har klaget over Udbetaling Danmarks afgørelse om genberegning af boligstøtten for november 2021. Udbetaling Danmark afgjorde sagen den 1. januar 2022.
 Ankestyrelsen har nu afgjort din sag.
 Resultatet er:
  Din boligstøtte for november 2021 skulle genberegnes, og for meget udbetalt boligstøtte skulle fratrækkes i din boligstøtte for januar 2022.
 Det betyder, at vi stadfæster Udbetaling Danmarks afgørelse, da vi er kommet til samme resultat.
 Vi beklager den lange sagsbehandlingstid.
Begrundelsen for afgørelsen Sådan vurderer vi sagen Ankestyrelsen vurderer, at Xs indkomst på 194.646 kr. fra Arbejdsmarkedets Erhvervssikring, skal medregnes i husstandsindkomsten for november 2021, hvor beløbet er udbetalt og beskattet.
 Vi vurderer også, at din boligstøtte for november 2021 skulle genberegnes på baggrund af de registrerede indkomstoplysninger i Skattestyrelsens indkomstregister for denne måned.
Det betyder, at din boligstøtte i november 2021 som følge af genberegning udgør 0 kr.
Den boligstøtte, du har fået for meget i den måned, skal derfor fratrækkes i din boligstøtte for januar 2022.
 Der er ikke er grundlag for at kræve tilbagebetaling af for meget udbetalt boligstøtte efter boligstøttelovens regler om genberegning.
 For meget udbetalt boligstøtte, som ikke kan fratrækkes efter genberegningsreglerne, skal eventuelt tilbagebetales i forbindelse med den årlige efterregulering af boligstøtte, som vil blive foretaget, når årsopgørelsen for 2021 foreligger.
Hvad er afgørende for resultatet Vi lægger vægt på, at X er blevet beskattet af et beløb på 194.646 kr. i november 2021 ifølge oplysningerne fra indkomstregisteret.
Det fremgår af sagens oplysninger, at der er tale om en udbetaling fra Arbejdsmarkedets Erhvervssikring.
Du har indsendt kopi af en afgørelse om erstatning for tab af erhvervsevne tilkendt med tilbagevirkende kraft.
Beløbet på 194.646 kr. skal betragtes som et engangsbeløb, der skal medregnes i husstandsindkomsten for november 2021, hvor beløbet er udbetalt og beskattet.
Indkomsten skal derfor ikke flyttes og periodiseres, selvom erstatningen er udbetalt med tilbagevirkende kraft og dermed vedrører tidligere måneder.
Vi lægger også vægt på, at din boligstøtte for november 2021 har været beregnet på baggrund af en samlet månedlig husstandsindkomst på 19.100 kr.
Oplysninger fra indkomstregisteret viser, at den samlede husstandsindkomst i den måned var 208.472 kr.
 Den månedlige husstandsindkomst i indkomstregisteret afviger derfor med mere end 800 kr. i forhold til den tidligere anvendte månedlige indkomst i indkomstregisteret.
Vi lægger videre vægt på, at din boligstøtte for november 2021 har været foreløbigt beregnet til 2.401 kr. på baggrund af dine tidligere oplysninger om indkomst.
Når den faktiske husstandsindkomst i den måned anvendes ved beregningen af boligstøtten, udgør din boligstøtte 0 kr.
 Din boligstøtte ændres derfor med mere end 200 kr., når den faktiske indkomst anvendes til beregningen.
 Du har derfor fået udbetalt 2.401 kr. for meget i boligstøtte i november 2021.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Fratræk og tilbagebetaling Efter boligstøtteloven § 8 d om genberegning er der alene hjemmel til at fratrække den for meget udbetalte boligstøtte i fremtidig boligstøtte.
Der er ikke hjemmel til at kræve et eventuelt overskydende beløb tilbagebetalt efter denne regel om genberegning.
 For meget udbetalt boligstøtte, som ikke kan fratrækkes efter genberegningsreglerne, skal eventuelt tilbagebetales i forbindelse med den årlige efterregulering af boligstøtte, som vil blive foretaget, når årsopgørelsen for året foreligger.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
Du kan læse mere om, hvordan Ankestyrelsen behandler sager på møde på www.ast.dk Sag nr. 6, j.nr. 22-17809 Du har klaget over Udbetaling Danmarks afgørelse om genberegning af boligstøtte for februar 2022. Udbetaling Danmark afgjorde sagen den 8. april 2022.
 Ankestyrelsen har nu afgjort din sag.
 Resultatet er:
  Din boligstøtte for februar 2022 skulle genberegnes, og for meget udbetalt boligstøtte skulle fratrækkes i din boligstøtte for april 2022.
 Det betyder, at vi stadfæster Udbetaling Danmarks afgørelse, da vi er kommet til samme resultat.
Begrundelsen for afgørelsen Sådan vurderer vi sagen Ankestyrelsen vurderer, at din boligstøtte for februar 2022 skulle genberegnes på baggrund af de registrerede indkomstoplysninger i Skattestyrelsens indkomstregister for denne måned.
Det betyder, at din boligstøtte i februar 2022 som følge af genberegning udgør 1.695 kr.
Den boligstøtte, du har fået for meget i den måned, skal derfor fratrækkes i din boligstøtte for april 2022.
Hvad er afgørende for resultatet Vi lægger vægt på, at din boligstøtte for februar 2022 har været beregnet på baggrund af en samlet månedlig husstandsindkomst på 16.746 kr.
 Ifølge Udbetaling Danmarks oplysninger fremgår det af Skattestyrelsens indkomstregister, at din samlede indkomst i februar 2022 var 18.159 kr., og at Xs samlede lønindkomst var 7.093 kr., hvoraf 702 kr. er henlagt til feriepenge.
 Vi lægger i den forbindelse vægt på, at X har fået udbetalt løn den 10. februar 2022, som er optjent i perioden fra den 24. januar 2022 til den 6. februar 2022. X har også fået udbetalt løn den 24. februar 2022, som er optjent i perioden fra den 7. februar 2022 til den 20. februar 2022.
Da X er 14-dages lønnet, er det sædvanligt, at noget af en lønperiode er optjent i den forudgående måned og udbetalt i den efterfølgende måned.
Når man er 14-dages lønnet vil det også være sædvanligt, at der kan indgå tre lønudbetalinger i én måned.
Xs lønindkomst, skal derfor indgå i opgørelsen af husstandsindkomsten i februar 2022, uanset at en del af lønnen er optjent i januar 2022.
 Derudover har X også fået udbetalt løn den 28. februar 2022 for perioden fra den 1. februar 2022 til den 28. februar 2022, som også skal indgå i opgørelsen af husstandsindkomsten i februar 2022.
Feriepenge skal medregnes i opgørelsen af husstandsindkomsten i februar 2022, hvor beløbet er beskattet, uanset at X ikke måtte have fået feriepengene udbetalt.
Feriepengene indgår til gengæld ikke ved beregningen af boligstøtten, når de bliver udbetalt.
 Oplysningerne fra indkomstregisteret viser, at den samlet indkomst i februar 2022 var 25.252 kr.
 Den månedlige husstandsindkomst i indkomstregisteret afviger derfor med mere end 800 kr. i forhold til den tidligere anvendte månedlige indkomst i indkomstregisteret.
Vi lægger også vægt på, at din boligstøtte for februar 2022 har været foreløbigt beregnet til 3.048 kr. på baggrund af dine tidligere oplysninger om indkomst.
Når den faktiske husstandsindkomst i den måned anvendes ved beregningen af boligstøtten, udgør din boligstøtte 1.695 kr.
 Din boligstøtte ændres derfor med mere end 200 kr., når den faktiske indkomst anvendes til beregningen.
 Du har derfor fået udbetalt 1.353 kr. for meget i boligstøtte i februar 2022.
Om reglerne Husstandsindkomst Den månedlige husstandsindkomst opgøres som summen af husstandsmedlemmernes personlige indkomst i pågældende måned efter fradrag for arbejdsmarkedsbidrag og ATP.
 Er der i husstanden yderligere indkomst, som ikke registreres i indkomstregisteret, som eksempelvis udenlandsk indkomst og aktieindkomst, positiv kapitalindkomst, herunder indkomst fra virksomhed og renteindtægter, skal denne indkomst tillægges.
Feriepenge skal indgå i husstandsindkomsten i den måned de udbetales og beskattes, også selvom de udbetales til en feriekonto.
Det er i den forbindelse uden betydning, om pengene er til rådighed endnu.
Det betyder samtidig, at feriepengene ikke indgår i indkomstgrundslaget i den måned de udbetales, hvis de er beskattet på et tidligere tidspunkt.
Periodisering af indkomst Hvis der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan indkomsten fordeles på de enkelte måneder, indkomsten faktisk vedrører.
Genberegning Boligstøtten genberegnes automatisk, hvis der i en måned har været en ændring i indkomsten registreret i indkomstregistret med mere end 800 kr. i forhold til den oplyste indkomst, og boligstøtten ændres med mere end 200 kr.
 Det er den del af den foreløbigt opgjorte indkomst, som vedrører indkomster i indkomstregisteret, som skal sammenlignes med den faktiske registrerede indkomst i indkomstregisteret.
 Ved sammenligning af den tidligere foreløbigt beregnede boligstøtte og boligstøtten beregnet ud fra de nye oplysninger om indkomst fra indkomstregisteret, anvendes den samlede husstandsindkomst ved beregningen - dvs. både husstandens indkomst registreret i indkomstregisteret og husstandens øvrige indkomst.
 For meget udbetalt boligstøtte fratrækkes i fremtidig boligstøtte, og for lidt udbetalt boligstøtte efterbetales til boligstøttemodtageren.
Mødebehandling Sagen er behandlet på møde.
På mødet stemmer deltagerne om resultatet.
Der er enighed om afgørelsen.
