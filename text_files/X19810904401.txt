Et pengeinstitut havde oprettet en indlånskonto ( afkastkonto ),  

 hvorpå ydelse på deponerede pantebreve blev indsat til lav forrentning.  

 Indestående og pantebrevene tjente som sikkerhed for kassekredit i overtræk.  

 Tilsynet udtalte, at det var pengeinstituttets egen afgørelse hvorvidt  

 engagementet skulle styres, men at det var i strid med redelig  

 forretningsskik og god bank- og sparekassepraksis, at afkastkontoen havde  

 medført rentetab Tilsynets skrivelse af 17. november 1981 vedrørende forrentning af en  

 sikringskonto.
Et pengeinstitut havde oprettet en indlånskonto ( afkastkonto ), hvorpå  

 ydelser på deponerede pantebreve blev indsat til lav forrentning.  

 Indeståendet tjente ligesom pantebrevet bl.a. til sikkerhed for en  

 kassekredit, der var overtrukket.
Tidligere var ydelserne krediteret  

 kassekreditkontoen direkte, men pengeinstituttet begrundede den ændrede  

 praksis med nødvendigheden af en styring af engagementet.
Tilsynet udtalte, at det var pengeinstituttets egen afgørelse, hvorvidt  

 det skønnede, at det var hensigtsmæssigt at foretage en udskillelse af  

 betalte ydelser på de deponerede pantebreve på en særskilt konto.
Tilsynet  

 fandt det derimod ikke i overensstemmelse med redelig forretningsskik og god  

 bank- og sparekassepraksis, at oprettelsen af indlånskontoen til opnåelse af  

 det nævnte formål var sket på en måde, der havde medført et betydeligt  

 rentetab for debitor.
