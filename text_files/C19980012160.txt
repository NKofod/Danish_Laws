Indledning Reglerne om forudgående beskæftigelse eller uddannelse som betingelse for  

 at blive indplaceret i en dagpengeperiode og om længde og forbrug af  

 dagpengeperioden og aktivperioden findes i §§ 52 a - 56 i lov om  

 arbejdsløshedsforsikring m.v. samt i bekendtgørelse nr. 532 af 8. juli 1998  

 om beskæftigelseskrav, dagpengeperiode og aktivperiode.
De nævnte  

 lovbestemmelser er gengivet i bilag 1 til vejledningen.
Reglerne omhandler såvel fuldtids- som deltidsforsikrede medlemmer. (* 1) I denne vejledning beskrives bekendtgørelsens regler, og nogle af reglerne  

 uddybes med nærmere retningslinier.
Indholdsfortegnelse Side Til § 1 1. Beskæftigelseskravet (52-ugers-reglen) 1.1. Ved en sædvanlig ugentlig arbejdstid på 37 timer svarer  

 beskæftigelseskravet for fuldtidsforsikrede lønmodtagere til (37 x 52) 1924  

 timer og for deltidsforsikrede lønmodtagere til (37 x 34) 1258 timer.
 Indplacering i dagpengeperioden sker for medlemmer, der ikke er  

 indplaceret, fra den dag, hvor medlemmet anmoder om og herefter får udbetalt  

 dagpenge eller i øvrigt forbruger af ydelsesperioden, jf. nedenfor pkt. 14.  

 Beskæftigelseskravet skal være opfyldt på det tidspunkt, hvor medlemmet  

 indplaceres.
Indtil den 31. december 1996 var indplacering betinget af beskæftigelse i  

 sammenlagt 26 uger (fuldtidsforsikrede) eller 17 uger (deltidsforsikrede)  

 inden for 3 år.
Det kan derfor forekomme, at et medlem før den 1. januar 1997  

 med rette har modtaget feriedagpenge uden at være eller blive indplaceret,  

 fordi medlemmet opfyldte det dagældende beskæftigelseskrav, men at medlemmet  

 ved ledighed den 1. januar 1997 eller senere ikke opfylder det nugældende  

 beskæftigelseskrav.
Et sådant medlem kan ikke indplaceres i dagpengeperioden  

 ved ledigmeldelsen, selvom medlemmet har modtaget feriedagpenge forud for den  

 1. januar 1997.
 1.2. For et medlem, som er indplaceret i dagpengeperioden eller  

 aktivperioden, er ret til påbegyndelse af en ny dagpengeperiode betinget af,  

 at medlemmet har haft beskæftigelse i sammenlagt 52 uger (fuldtidsforsikrede)  

 eller 34 uger (deltidsforsikrede) inden for de seneste 3 år.
 Om tidspunktet for opgørelsen af beskæftigelseskravet og påbegyndelse af  

 en ny dagpengeperiode henvises til bekendtgørelsens § 9 og nedenfor under  

 pkt. 12.
1.3. Beskæftigelse, der udføres i perioder, hvor pågældende på  

 grund af slettelse ikke er arbejdsløshedsforsikret, kan ikke medregnes til  

 opfyldelse af beskæftigelseskravet.
Beskæftigelse i en tidligere  

 medlemsperiode, for eksempel forud for en slettelse, kan derimod medregnes.
Beskæftigelse, der een gang er medgået til opfyldelsen af  

 beskæftigelseskravet, kan ikke indgå i en senere opgørelse.
Dette gælder dog  

 ikke for medlemmer, som skal indplaceres første gang efter genoptagelse, jf.  

 § 1, stk. 4.
1.4. Beskæftigelseskravet kan opfyldes ved at sammenlægge arbejde  

 ved selvstændig hovedbeskæftigelse med lønarbejde, der ligger forud for eller  

 efter ophøret med virksomhedsudøvelsen.
Det er en forudsætning for at  

 medregne selvstændig virksomhed, at den har været udøvet i væsentlig omfang,  

 jf. § 5 og nedenfor pkt. 8.
Selvstændig virksomhed, der er udøvet af et kombinationsforsikret medlem  

 fra og med den 1. januar 1998, vil dog kunne medregnes til opfyldelse af  

 beskæftigelseskravet med 15 timer pr. uge, hvis der i samme uge er udført  

 lønarbejde.
Der henvises til bekendtgørelse om kombinationsforsikring.
1.5. Beskæftigelseskravet kan opfyldes ved at sammenlægge  

 lønarbejde med en del af en uddannelse, der ligger forud for lønarbejdet.
Det  

 er en forudsætning for at medregne uddannelsen, at medlemmet er dimitteret på  

 grundlag af uddannelsen, jf. lovens § 41, stk. 1, nr. 3, litra b.
Til § 2 2. Lønarbejde Arbejdsløshedsforsikringsloven angiver ingen retningslinier for, hvad der  

 skal forstås ved lønarbejde.
2.1. Afgrænsning over for selvstændig virksomhed Begrebet selvstændig virksomhedsudøvelse er defineret i reglerne om  

 optagelse i en anerkendt arbejdsløshedskasse for selvstændige  

 erhvervsdrivende.
 Er der i medfør af disse regler tale om selvstændig virksomhed, vil  

 beskæftigelsen også i forhold til lovens § 53 blive betragtet som sådan, og  

 der er altså ikke tale om lønarbejde.
 Vedrørende reglerne om selvstændig virksomhed i forhold til lovens § 53  

 henvises til bekendtgørelsens § 5 og nedenfor under pkt. 8.
2.2. Freelance, musikere og artister Det må afgøres ud fra en konkret vurdering, om beskæftigelsen skal  

 henføres til lønarbejde eller udøvelse af selvstændig virksomhed.
Der  

 henvises herom til vejledningen til bekendtgørelsen om optagelse i en  

 arbejdsløshedskasse for selvstændige erhvervsdrivende.
2.3. Afgrænsning over for ledighed Der kan opstå tvivl om, hvorvidt en udført aktivitet skal betragtes som  

 lønarbejde i forhold til lovens § 53. Disse tvivlstilfælde må afgøres konkret  

 ud fra en undersøgelse af de kendetegn, der traditionelt er knyttet til det  

 typiske lønmodtagerforhold.
 For at anerkende en beskæftigelse som lønarbejde vil det dog altid være et  

 krav, at medlemmet har udført arbejde, der har været udbudt på  

 almindelige løn- og arbejdsvilkår, at der er modtaget et vederlag  

 herfor, og at vederlaget er skattepligtigt efter de gældende regler  

 herom.
Det er en betingelse, at indtægten ved beskæftigelsen indgår i medlemmets  

 årsopgørelse, jf. bekendtgørelsens § 2, stk. 8. Arbejdsløshedskasserne skal  

 ikke automatisk undersøge, om dette krav er opfyldt.
Det vil dog kunne indgå  

 i en eventuel tilsynssag eller klagesag ved afgørelsen af, om en given  

 beskæftigelse kan medregnes til opfyldelse af beskæftigelseskravet.
Hvis de  

 skattemæssige forhold vedrørende beskæftigelsen efterfølgende bringes i  

 orden, vil beskæftigelsen kunne medregnes til opfyldelse af  

 beskæftigelseskravet.
 Skånejob, der etableres i henhold til kollektive overenskomster,  

  anses for arbejde, der er udbudt på almindelige løn- og arbejdsvilkår og kan  

 således medregnes til opfyldelse af beskæftigelseskravet, medmindre der er  

 ydet offentligt løntilskud til beskæftigelsen.
2.4. Kendetegn for lønarbejde Hvis beskæftigelsen er udført inden for rammerne af en overenskomst på  

 området, vil der normalt ikke være tvivl om, at der foreligger lønarbejde i  

 lovens forstand.
 Omfattes beskæftigelsen ikke af en overenskomst, må der sammenlignes med  

 overenskomst for beskæftigelse af tilsvarende eller sammenlignelig karakter.  

 Der stilles ikke krav om fuldstændig overensstemmelse med overenskomster fra  

 tilsvarende eller sammenlignelige områder.
 Af yderligere momenter, der - uden hver for sig at være afgørende - taler  

 for, at der foreligger lønarbejde, er de vigtigste følgende:
2.5. Særlige ansættelsesforhold I det følgende opregnes en række arbejdsområder og ansættelsesforhold, som  

 på forskellige punkter adskiller sig fra, hvad der normalt forstås ved  

 lønarbejde, og som derfor behandles særskilt.
 Ud over at henholde sig til de nedenfor nævnte særlige krav skal de  

 almindelige kendetegn ved lønarbejde i alle tilfælde tages i betragtning.
2.5.1. Distancearbejde Ved distancearbejde forstås beskæftigelse, der udføres i medlemmets hjem  

 uden egentlig arbejdsledelse og kontrol.
Sådan beskæftigelse kaldes under  

 tiden også hjemarbejde eller telearbejde.
For at distancearbejde skal kunne medregnes til opfyldelse af  

 beskæftigelseskravet, stilles der i praksis krav om, at arbejdsområdet er  

 reguleret af en kollektiv overenskomst.
Sådanne overenskomster er blandt  

 andet indgået for hjemmesyersker og kommunale dagplejere.
Hvis beskæftigelsen ikke er reguleret af en overenskomst, må løn- og  

 ansættelsesvilkår kunne sidestilles med, hvad der i overenskomst er fastsat  

 for beskæftigelse af lignende karakter.
Endvidere må der foreligge en  

 ansættelsesaftale, som angiver, at der består et tjenesteforhold til en  

 arbejdsgiver, og at medlemmet er forpligtet til at udføre arbejdet  

 personligt.
Endelig må der lægges vægt på, om arbejdsgiveren fører en vis  

 kontrol med arbejdets udførelse.
2.5.2. Hjemmehjælpere i eget hjem Hvis medlemmet ansættes som hjemmehjælper for ægtefælle eller andre i  

 medlemmets hjem på løn- og ansættelsesvilkår, der er sædvanlige for kommunale  

 hjemmehjælpere - herunder at medlemmet er undergivet kommunens tilsyn -  

 betragtes beskæftigelsen som lønarbejde.
 Er der derimod tale om plejeforhold etableret i henhold til § 29 eller §  

 104 i lov om social service eller § 19 a i lov om dagpenge ved sygdom eller  

 fødsel, er beskæftigelsen ikke lønarbejde, jf. bekendtgørelsens § 10.
2.5.3. Døgnplejere Beskæftigelse som døgnplejer vil kun kunne medregnes til  

 beskæftigelseskravet i henhold til lovens § 53, hvis 2.5.4. Ph.d.-studerende Perioder, hvor et medlem modtager stipendium til forskeruddannelsen  

 (ph.d.-stipendium), anses for uddannelse.
 Ph.d.-studerende, der deltager i forskeruddannelsen som fastlagt i  

 sammenfatning af 17. juni 1992 af drøftelserne mellem Akademikernes  

 Centralorganisation, Undervisningsministeriet og Finansministeriet, skal  

 tilbydes betalt beskæftigelse i 840 timer fordelt over 3 år.
 For så vidt angår de 840 timer skal der ske en egentlig ansættelse af den  

 ph.d.-studerende, og timerne er ikke en del af selve forskeruddannelsen.
 Beskæftigelse i de 840 timer, som er omfattet af ansættelsen, kan  

 medregnes til opfyldelse af beskæftigelseskravet.
 Medlemmer, der har gennemført forskeruddannelsen, kan dimittere på  

 grundlag af uddannelsen, som så kan medregnes til opfyldelse af  

 beskæftigelseskravet, jf. lovens § 56, 1. pkt.
Finansministeriet og Akademikernes Centralorganisation har den 25.  

 november 1997 indgået en aftale om lønnede ph.d.-stipendiater, der har  

 virkning fra den 1. januar 1998. Ph.d.-studerende, der er omfattet af denne  

 aftale, anses for ansatte, og studiet kan derfor medregnes til optjening af  

 beskæftigelseskravet.
Ph.d.-studerende, der bliver omfattet af aftalen efter  

 studiets start, kan kun medregne den del af studiet, der ligger efter det  

 tidspunkt, hvor de blev omfattet af aftalen, til opfyldelse af  

 beskæftigelseskravet.
2.5.5. Forskning For forskning ved højere læreanstalter gælder, at dette kan godkendes som  

 lønarbejde, hvis der er ydet midler, der svarer til overenskomstmæssig løn.
2.5.6. Professionelle idrætsudøvere Beskæftigelse som professionel idrætsudøver betragtes som lønarbejde i  

 relation til opfyldelse af beskæftigelseskravet, hvis idrætsudøveren er  

 kontraktligt forpligtet til idrætsudøvelsen og underlagt arbejdsgiverens  

 tilsyn og instruktionsbeføjelser.
Beskæftigelsen som professionel idrætsudøver vil være kontrollabel, hvis  

 arbejdsgiveren kan dokumentere, at idrætsudøveren - i overensstemmelse med de  

 kontraktsmæssige forpligtelser - er mødt til træning, træningskampe,  

 træningslejr, turneringskampe, stævner, kampe og konkurrencer i øvrigt og har  

 overholdt de aftaler, klubben har med sponsorer o.lign.
De timer,  

 idrætsudøveren har anvendt til disse aktiviteter, betragtes herefter som  

 lønarbejde.
Hvis arbejdstiden for en professionel idrætsudøver ikke - eller kun  

 vanskeligt - kan kontrolleres ved arbejdsgiverens egne registreringer, skal  

 medlemmets indtægt omregnes til timer ved anvendelse af omregningssatsen, jf.  

 nedenfor pkt. 4. Ved omregningen kan medtages bonus, som fx afhænger af et  

 holds placering i turneringer, antallet af tilskuere og lignende, og som er  

 en reel del af aflønningen.
Dette gælder fx bonus, der udbetales efter DBU's  

 spillerkontrakt.
2.5.7. Fagligt arbejde Et hverv som lønnet formand, næstformand, kasserer mv. i en faglig  

 organisation kan anses for lønarbejde, hvis udøvelsen af hvervet skulle have  

 medført fradrag i medlemmets dagpenge.
Arbejde som tillidsrepræsentant eller tillidsmand i en faglig organisation  

 sideløbende med almindelig beskæftigelse kan ikke medregnes til opfyldelse af  

 beskæftigelseskravet.
Hvis arbejdsgiveren yder løn under varetagelsen af  

 hvervet, kan det medregnes til opfyldelse af beskæftigelseskravet, jf.  

 nedenfor pkt. 3.1.
 Deltagelse i udvalgsarbejde, hovedbestyrelsesmøder, generalforsamlinger,  

 delegeretmøder mm. i en faglig organisation, som der ydes daglønstab for,  

 anses ikke for lønarbejde og kan ikke medregnes til opfyldelse af  

 beskæftigelseskravet.
2.6. Beskæftigelse i særlige ydelsesperioder 2.6.1. Arbejde i en efterløns- eller delefterlønsperiode Lønarbejde, der udføres i en periode, hvor et medlem modtager efterløn  

 eller delefterløn, kan ikke medregnes til opfyldelse af beskæftigelseskravet  

 i henhold til lovens § 53, stk. 2 og 5.
2.6.2. Arbejde i en periode med overgangsydelse Lønarbejde, der udføres i en periode, hvor et medlem modtager  

 overgangsydelse, kan medregnes til opfyldelse af beskæftigelseskravet i  

 henhold til lovens § 53, stk. 2, hvis arbejdet har medført fradrag i  

 overgangsydelsen.
2.6.3. Arbejde i dagpengeperioder med fradragsfri indtægt Lønarbejde, der udføres i en periode med fradragsfri indtægt, jf. § 53,  

 stk. 3, i den før 1. april 1995 gældende lov, og § 55, stk. 6, i den før 1.  

 januar 1996 gældende lov, kan ikke medregnes ved opgørelse af  

 beskæftigelseskravet, hvis beskæftigelsen indgår i den fradragsfri indtægt.
2.6.4. Arbejde i perioder med iværksætterydelse, etableringsydelse  

 eller igangsætningsydelse Lønarbejde, der udføres i en periode, hvor der modtages iværksætterydelse,  

 etableringsydelse eller igangsætningsydelse, kan medregnes til opfyldelse af  

 beskæftigelseskravet, hvis arbejdet har medført fradrag i ydelsen.
2.6.5. Arbejde i perioder med orlov i henhold til lov om orlov Lønarbejde, der medfører fradrag i orlovsydelsen, kan medregnes til  

 opfyldelse af beskæftigelseskravet, jf. dog nedenfor pkt. 3.2.
2.6.6. Arbejde i en periode med delpension Lønarbejde, der udføres i en periode, hvor et medlem modtager delpension,  

 kan medregnes til opfyldelse af beskæftigelseskravet i henhold til lovens §  

 53, stk. 2 og 5.
2.7. Skolepraktik Der er i henhold til erhvervsuddannelsesloven og bekendtgørelse om  

 skolepraktik etableret en skolepraktikordning, der sikrer, at en elev, der  

 ikke selv kan finde en praktikplads i en virksomhed, tilbydes en praktikplads  

 på skolen.
 En sådan periode med skolepraktik kan ikke medregnes til opfyldelse af  

 beskæftigelseskravet.
 Om opfyldelse af arbejdskravet ved uddannelse henvises i øvrigt til  

 bekendtgørelsens § 2, stk. 4-6, og lovens § 56, 1. pkt. (vejledningens pkt.  

 6.2.).
2.8. Beskæftigelse i udlandet 2.8.1. Vedrørende beskæftigelse i udlandet henvises til  

 vejledningen om arbejdsløshedsforsikring i relation til EØS-landene, til  

 reglerne om arbejdsløshedsforsikring ved arbejde inden for EØS og i det  

 øvrige udland samt til reglerne om medlems- og dagpengeret efter arbejde  

 eller ophold på Færøerne.
 Der henvises endvidere til bekendtgørelsens § 8 og til pkt. 10.3.  

 nedenfor.
 Vedrørende u-landsfrivillige henvises til bekendtgørelsens § 3, stk. 1,  

 nr. 1, og pkt. 6.4. nedenfor.
 2.8.2. Der må normalt stilles strenge krav til dokumentationens  

 karakter ved beskæftigelse i det øvrige udland, blandt andet på grund af  

 vanskelighederne ved efterfølgende kontrol af oplysningerne.
 2.8.3. Det er en forudsætning for, at beskæftigelse i udlandet kan  

 medregnes ved beregningen af beskæftigelseskravet, at pågældende er ansat på  

 sædvanlige løn- og arbejdsvilkår i ansættelseslandet.
 2.8.4. For forskning ved højere læreanstalter i udlandet gælder,  

 at dette kan godkendes som lønarbejde, hvis der er ydet midler, der svarer  

 til overenskomstmæssig løn i opholdslandet.
 2.8.5. Flytning mellem en dansk arbejdsløshedskasse og en  

 forsikringsordning i et andet EØS-land sidestilles som udgangspunkt med en  

 overflytning.
Et medlem, der før udrejse er indplaceret i en dagpenge- eller  

 aktivperiode, kan ved hjemkomsten fortsætte i den tidligere indplacering  

 under følgende betingelser - medlemmet er udmeldt af en dansk arbejdsløshedskasse som følge af  

 overgang til en forsikringsordning i et andet EØS-land, og - medlemmet ved genindmeldelse i en dansk arbejdsløshedskasse opfylder  

 betingelserne for at medregne arbejds- og forsikringsperioder fra et andet  

 EØS-land.
 Medlemmet har dog forbrugt af referenceperioden under udlandsopholdet.
3. Løntimer 3.1. Timer, for hvilke der udbetales løn, kan medregnes ved  

 opgørelsen af beskæftigelseskravet, hvis den beskæftigelse, hvortil  

 løntimerne er knyttet, kan betragtes som lønarbejde.
 Der kan for eksempel medregnes ferie, fritstillingsperioder, barsel og  

 sygdom, barns 1. sygedag, feriefridage og børnefamiliefridage  

 (»omsorgsdage«), hvis arbejdsgiveren udbetaler løn.
 Fremgår det af lønsedlerne, at der er udbetalt løn for en bestemt  

 beskæftigelsesgrad, skal dette timeantal lægges til grund.
Perioder, hvor et medlem som følge af sygdom, barsel, opsigelsesregler  

 eller andet modtager nedsat løn, medregnes til beskæftigelseskravet med det  

 timetal, lønnen svarer til.
Ydes der for eksempel løn svarende til 2/3 af  

 fuld løn, vil der kunne medregnes 2/3 af 37 timer pr. uge, svarende til 24,6  

 timer.
Timer, for hvilke der er udbetalt sikring i henhold til lov om  

 Lønmodtagernes Garantifond, sidestilles med lønarbejde og kan medregnes til  

 beskæftigelseskravet, hvis sikringen udbetales i stedet for løn, herunder løn  

 i en opsigelsesperiode.
Det er en betingelse, at lønmodtagerens krav mod  

 arbejdsgiveren vedrører løn eller vederlag for beskæftigelse, der kan  

 betragtes som lønarbejde, og at medlemmet ikke er berettiget til dagpenge for  

 den periode, som udbetalingen fra Lønmodtagernes Garantifond dækker.
 3.2. Perioder, hvor en arbejdsgiver yder løn under en orlov, der  

 er givet i henhold til lov om orlov eller lov om støtte til voksenuddannelse,  

 kan ikke medregnes til beskæftigelseskravet, jf. bekendtgørelsens § 2, stk.  

 7. Dette gælder fx orlov givet i henhold til Undervisningsministeriets  

 ordning »Uddannelse og jobrotation for privatansatte«  

 (UVUS-ordningen).
3.3. Til opfyldelse af beskæftigelseskravet kan medregnes alle  

 timer, også timer ud over 37 timer pr. uge, hvor medlemmet har været i  

 beskæftigelse som lønmodtager.
Hvis der efterfølgende sker afspadsering af  

 overarbejde, anses beskæftigelsen for udført i den uge, hvor medlemmet får  

 vederlag for beskæftigelsen.
 For kombinationsforsikrede medlemmer og medlemmer, der udøver selvstændig  

 virksomhed i væsentligt omfang, kan der dog højst medregnes et timetal, der  

 svarer til den almindeligt gældende, fulde arbejdstid inden for det  

 offentlige område (pt. 37 timer pr. uge).
 Beskæftigelse, som efter de før 1. januar 1996 gældende regler må anses  

 for bierhverv, og som er udført forud for 1. januar 1996, kan dog ikke  

 medregnes til optjening af beskæftigelseskravet.
Til § 2, stk. 2 4. Omregning Hvis arbejdstiden anses for ukontrollabel, omregnes medlemmets indtægt ved  

 beskæftigelsen med den til enhver tid gældende omregningssats.
Det timeantal,  

 der fremkommer ved omregningen, kan medregnes til beskæftigelseskravet.
Der  

 henvises til reglerne om supplerende dagpenge.
Til § 2, stk. 3 5. Støttet arbejde 5.1. Støttet arbejde kan også være beskæftigelsesfremmende  

 aktiviteter, hvortil der er modtaget støtte fra EU til dækning af  

 lønudgifterne.
 5.2. Deltagelse i Erhvervsministeriets »isbryderordning«  

 for højtuddannede med indvandrer- eller flygtningebaggrund og  

 »miljøisbryderordning«, jf. konto 26.33.01 på finanslovene for 1997  

 og 1998, er beskæftigelse, hvortil der ydes offentligt tilskud til lønnen, og  

 kan derfor ikke medregnes til opfyldelse af beskæftigelseskravet.  

 Tilsvarende gælder for deltagelse i tidligere program for indslusning af  

 højtuddannede i mindre virksomheder (»isbryderprojektet«), jf.  

 konto 26.32.03 på finanslovene for 1994 og 1995.
 Deltagelse i »isbryderordning for etniske minoriteter«, som  

 administreres af Arbejdsformidlingen, og som afløser Erhvervsministeriets  

 »isbryderordning« for højtuddannede med indvandrer- eller  

 flygtningebaggrund, og deltagelse i »isbryderordning for nyuddannede  

 personer med handicap«, jf. § 15 i lov om kompensation til handicappede  

 i erhverv, er beskæftigelse, hvortil der ydes offentligt tilskud til lønnen,  

 og kan derfor ikke medregnes til opfyldelse af beskæftigelseskravet.
 Ansættelse i henhold til de regionale forsøgsinitiativer med ansættelse af  

 langvarigt uddannede ledige (LVU-ordningen), der er etableret i henhold til §  

 124, stk. 2, i bekendtgørelse om en aktiv arbejdsmarkedsindsats, er  

 beskæftigelse, hvortil der ydes offentligt tilskud til lønnen, og kan derfor  

ikke medregnes til opfyldelse af beskæftigelseskravet.
 Job, der etableres i henhold til § 71 (fleksjob) eller § 75 (skånejob med  

 løntilskud) i lov om aktiv socialpolitik, er støttet arbejde og kan derfor  

ikke medregnes til opfyldelse af beskæftigelseskravet.
 5.3. Følgende former for beskæftigelse anses dog ikke for støttet  

 arbejde og kan derfor medregnes til opfyldelse af beskæftigelseskravet i  

 henhold til lovens § 53, stk. 2 og 5:
Til § 3 6. Aktiviteter, der kan medregnes til  

 beskæftigelseskravet Udover de aktiviteter, der er nævnt i lovens § 56, er der i  

 bekendtgørelsens § 3, stk. 1, opregnet en række aktiviteter, der kan  

 medregnes til beskæftigelseskravet efter bekendtgørelsens § 2, stk. 1, uanset  

 at kravet om, at der skal udbetales en overenskomstmæssig eller tilsvarende  

 løn, ikke er opfyldt.
 6.1. Militærtjeneste, lovens § 56, 1. pkt.
 Bestemmelsen omfatter alene aftjening af almindelig og civil dansk  

 værnepligt, værnepligt ved redningsberedskabet, frivillig tjeneste ifølge  

 kontrakt med det danske forsvar og FN-tjeneste.
 6.2. Uddannelse, lovens § 56, 1. pkt.
 Bestemmelsen omfatter alene uddannelse, på grundlag af hvilken medlemmet  

 rent faktisk er blevet optaget efter lovens § 41, stk. 1, nr. 3, litra b.
Reglen medfører, at et medlem, der er optaget som nyuddannet, har opfyldt  

 beskæftigelseskravet i lovens § 53, stk. 2, i de tidsmæssigt seneste 52 uger  

 forud for afslutningen af den uddannelse, der berettiger til optagelsen.
Der  

 stilles ikke krav om studieaktivitet i 52-ugers-perioden.
For bachelorer betyder dette, at pågældende har opfyldt  

 beskæftigelseskravet i de seneste 52 uger af det uddannelsesforløb, der  

 berettigede til bachelorgraden.
Det er således ikke afgørende, hvornår  

 bachelorbeviset er udstedt.
Et medlem, som udmeldes og efterfølgende genoptages som medlem af en  

 arbejdsløshedskasse, kan medregne en uddannelse til opfyldelse af  

 beskæftigelseskravet efter genoptagelsen under forudsætning af, at medlemmet før udmeldelsen er dimitteret på grundlag af  

 uddannelsen, jf. lovens § 41, stk. 1, nr. 3, litra b, og at de sidste 52 uger af uddannelsen ligger inden for de seneste 3  

 år regnet fra det tidspunkt, hvor medlemmet anmoder om dagpenge efter udløbet  

 af karensperioden, jf. lovens § 53, stk. 1.
 Vedrørende opfyldelse af beskæftigelseskravet ved både lønarbejde og  

 uddannelse henvises til pkt. 1.5.
 Vedrørende uddannelse i et ansættelsesforhold og lønnet praktik under  

 uddannelse henvises til bekendtgørelsens § 2, stk. 4-6.
 6.3. Borgmestre, rådmænd, udvalgsformænd og medlemmer af Folketinget,  

 regeringen og Europaparlamentet, lovens § 56, 2. pkt.
 Beregning af beskæftigelsens omfang ved udførelse af kommunalt hverv som  

 borgmester, rådmand eller udvalgsformand sker ved, at der foretages omregning  

 af det faste vederlag, der medfører fradrag i dagpengene, til arbejdstimer  

 ved hjælp af den til enhver tid gældende omregningssats.
Til § 3, stk. 1, nr. 1 6.4. U-landsfrivillige 6.4.1. Arbejdsløshedskassen kan ved skriftlig henvendelse til  

 Udenrigsministeriet få oplyst, om der er ydet bistand ifølge lovgivningen om  

 internationalt udviklingssamarbejde til et program.
 6.4.2. Told- og Skattestyrelsen udsender lister over de foreninger  

 mv., der er godkendt efter ligningslovens § 12, stk. 3.
 6.4.3. Hvis en beskæftigelse som u-landsfrivillig ikke er omfattet  

 af § 3, stk. 1, nr. 1, kan beskæftigelsen eventuelt tælle med som lønarbejde,  

 jf. pkt. 2.8. vedrørende beskæftigelse i udlandet.
Til § 3, stk. 1, nr. 2 6.5. Ferie Bestemmelsen omfatter al afholdt ferie inden for ferielovens rammer, hvor  

 der ikke er udbetalt løn, jf. bekendtgørelsens § 2, stk. 1.
Er ferien afholdt i et beskæftigelsesforhold, skal den afholdte ferie som  

 udgangspunkt medregnes.
Dette gælder, uanset om der er tale om afholdelse af  

 optjent ferie med feriegodtgørelse, eller om der er tale om afholdelse af  

 supplerende feriedage efter ferielovens § 6 a.
 Der gælder dog følgende begrænsninger for ferie i et  

 beskæftigelsesforhold:
 Er ferien afholdt under ledighed, skal der alene medregnes afholdt ferie  

 med feriegodtgørelse.
 Dokumentation for den afholdte ferie sker efter reglerne om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
 Medlemmet skal således på tro og love afgive oplysninger om den afholdte  

 ferie.
 Arbejdsløshedskassen skal herefter sikre, at der ikke medregnes flere  

 feriedage end tilladt, herunder at der fradrages de af feriedagene, hvor der  

 i samme ferieår er udbetalt dagpenge eller feriedagpenge.
Til § 3, stk. 1, nr. 3 og 4 6.6. Er et medlem i et beskæftigelsesforhold i fuld beskæftigelse  

 dagen før eller dagen efter en søgnehelligdag eller en overenskomstmæssig  

 fridag, betragtes søgnehelligdagen eller den overenskomstmæssige fridag som  

 knyttet til beskæftigelsesforholdet, medmindre medlemmet har fået udbetalt  

 dagpenge eller feriedagpenge.
 Som overenskomstmæssige fridage betragtes alene faste fridage.
Til § 3, stk. 1, nr. 5 6.7. På det private arbejdsmarked forekommer ordninger, der kan  

 sidestilles med ordningen med rådighedsløn for tjenestemænd.
 Sådanne ordninger kan konkret forelægges direktoratet, der kan godkende,  

 at perioder, hvor en arbejdsgiver yder rådighedsløn, kan medregnes ved  

 opgørelsen af beskæftigelseskravet, hvis direktoratet finder, at den  

 pågældende ordning kan sidestilles med ordningen på tjenestemandsområdet.
 Følgende momenter i aftalen mellem medarbejderen og arbejdsgiveren taler  

 for, at direktoratet vil godkende, at en sådan ordning kan medregnes til  

 opfyldelse af beskæftigelseskravet:
Til § 3, stk. 2 6.8. Det er præciseret, at søgnehelligdage og overenskomstmæssige  

 fridage skal medregnes med samme værdier som feriedage i tilfælde, hvor disse  

 medfører fradrag i dagpengene under ledighed.
Til § 4 7. Beskæftigelse, der i henhold til aftale udføres på  

 kortere end normal arbejdstid 7.1. Aften- og nathold mv.
Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, betragtes denne kortere arbejdstid som  

 fuld arbejdstid, hvis der udbetales fuld normal løn.
Den nedsatte arbejdstid  

 skal enten være begrundet i arbejdets særlige karakter eller være en generel  

 arbejdstidsnedsættelse for hele arbejdspladsen.
7.2. Weekendarbejde Hvis der mellem de faglige organisationer er indgået overenskomst om en  

 ugentlig arbejdstid på 24 timer i weekenden til en løn, der svarer til en  

 normal ugeløn inden for faget, og det i overenskomsten er fastsat, at der  

 ikke må være anden lønnet beskæftigelse, kan weekendarbejde godkendes som  

 lønarbejde og medregnes til opfyldelse af beskæftigelseskravet med et  

 timetal, der svarer til fuld, sædvanlig arbejdstid.
Til § 5 8. Selvstændig virksomhed 8.1. Optjening af beskæftigelseskravet for selvstændige  

 erhvervsdrivende forudsætter, at der har været drevet selvstændig virksomhed  

 i væsentligt omfang.
 Ved ophør eller udtræden af selvstændig virksomhed med ansøgning om  

 arbejdsløshedsdagpenge eller overgang til efterløn skal der ske en egentlig  

 efterprøvelse af, om medlemmet har drevet virksomheden i væsentligt omfang.
Efterprøvelsen vil i langt de fleste tilfælde ikke volde problemer, når  

 medlemmets oplysninger om det personlige arbejde i virksomheden sammenholdes  

 med virksomhedens karakter og omfang.
I tvivlstilfælde skal den ledige  

 fremlægge yderligere dokumentation for, at væsentlighedskravet har været  

 opfyldt.
Sådan dokumentation kan for eksempel være annoncer med angivelse af  

 åbningstid, dokumentation for omsætningen (momsregnskab), skatteregnskaber,  

 kassekladder, ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Medlemmets  

 oplysninger om priser eller betaling pr. ydelse kan sammenholdes med  

 oplysninger om arbejdsopgavernes tidsmæssige omfang eller udstrækning og  

 indgå i vurderingen af, om beskæftigelseskravet er opfyldt.
Det vil endvidere  

 kunne tillægges betydning, hvis medlemmet i andre relationer, for eksempel  

 ved indgåelse af lønaftale eller ved skattemæssig registrering som  

 medarbejdende ægtefælle, har afgivet erklæring om arten og omfanget af det  

 personlige arbejde.
 Arbejdsløshedskassen skal påse, at betingelserne om, at overskud eller  

 underskud fra virksomheden oplyses til skattevæsenet, og at virksomheden har  

 anmeldt lovpligtige momsangivelser, er opfyldt.
 Væsentlighedskravet er det samme, hvad enten medlemmet har været  

 eneindehaver af en virksomhed, een af flere indehavere eller eventuelt  

 medarbejdende ægtefælle.
 Ved opgørelsen af beskæftigelseskravet skal det afgøres, inden for hvilket  

 tidsrum medlemmet senest kan anses for at have udøvet selvstændig virksomhed  

 i væsentligt omfang i sammenlagt 52 uger. »Sæsonmæssig virksomhed«  

 medregnes ved opgørelsen af beskæftigelseskravet kun med den periode, hvor  

 der har været tale om personlig beskæftigelse i væsentligt omfang.
 Såfremt en virksomhed med drift i væsentligt omfang har en periode i  

 tilslutning til ophøret med nedsat aktivitet, anses virksomhedsudøvelsen i  

 denne periode som udgangspunkt også for at have været i væsentligt omfang,  

 medmindre aktiviteten alene har karakter af afviklingsforanstaltninger.
 8.2. Udøvelse af selvstændig virksomhed i væsentligt omfang  

 medregnes altid til beskæftigelseskravet med den almindeligt gældende, fulde  

 arbejdstid inden for det offentlige område (pt. 37 timer pr. uge).
 Hvis et medlem har lønarbejde samtidig med, at medlemmet udøver  

 selvstændig virksomhed i væsentligt omfang, kan der til opfyldelse af  

 beskæftigelseskravet kun medregnes 37 timer pr. uge.
8.3. Til opfyldelse af beskæftigelseskravet kan også medregnes  

 enkeltstående opgaver af selvstændig karakter, hvis opgaven har haft en sådan  

 varighed - normalt mindst 1 måned - at det sammenholdt med arbejdets art og  

 indtjeningen herved kan dokumenteres, at der har været tale om beskæftigelse  

 i væsentligt omfang.
I sådanne tilfælde et det ikke en betingelse, at kravet  

 i § 5, stk. 4 - hvorefter der skal angives overskud eller underskud af  

 selvstændig virksomhed og svares moms - er opfyldt.
 8.4. Ovenstående finder tilsvarende anvendelse i tilfælde, hvor et  

 medlem fejlagtigt har stået i en arbejdsløshedskasse for lønmodtagere, selv  

 om pågældende har udøvet selvstændig virksomhed i væsentligt omfang.
8.5. Til opfyldelse af beskæftigelseskravet ved medregning af  

 perioder med udøvelse af selvstændig virksomhed i udlandet, på Færøerne eller  

 i Grønland henvises til direktoratets regler om arbejdsløshedsforsikring i  

 relation til EØSlandene, til reglerne om arbejdsløshedsforsikring ved arbejde  

 inden for EØS og i det øvrige udland samt til reglerne om medlems- og  

 dagpengeret efter arbejde eller ophold på Færøerne.
Det skal dog præciseres,  

 at der i det omfang selvstændige erhvervsdrivende kan medregne  

 beskæftigelsesperioder fra udlandet, Færøerne eller Grønland, gælder de samme  

 krav til dokumentation for, at virksomheden har været udøvet i væsentligt  

 omfang, som hvis virksomheden har været udøvet her i landet.
8.6. Kombinationsforsikrede medlemmer kan medregne udøvelsen af  

 den selvstændige virksomhed med 15 timer ugentligt til opfyldelse af  

 beskæftigelseskravet, hvis medlemmet godtgør at have udøvet virksomheden i  

 mindst dette omfang.
Beskæftigelse ved selvstændig virksomhed kan kun  

 medregnes i de uger, hvor medlemmet samtidig har haft lønarbejde.
Der  

 henvises til bekendtgørelse om kombinationsforsikring.
8.7. For så vidt angår selvstændig virksomhed i en  

 delpensionsperiode, har arbejdstiden siden 1. januar 1991 i relation til  

 delpensionsreglerne udgjort halvdelen af 37 timer.
Udøvelse af selvstændig  

 virksomhed i en delpensionsperiode efter 1. januar 1991 medregnes således med  

 18 1/2 time ugentlig.
 8.8. Udøvelse af selvstændig virksomhed i en delefterlønsperiode  

 kan ikke medregnes til opfyldelse af beskæftigelseskravet.
Bibeskæftigelse kan aldrig medregnes.
Såfremt medlemmet sideløbende med  

 den virksomhed, hvortil der ydes iværksætterydelse, etableringsydelse eller  

 igangsætningsydelse, udøver anden selvstændig virksomhed, vil sidstnævnte  

 virksomhed således ikke kunne medregnes til opfyldelse af  

 beskæftigelseskravet.
Til § 6 og § 18 9. Længden af dagpengeperioden og aktivperioden 9.1. Et medlem har i dagpengeperioden ret til dagpenge mm. i  

 sammenlagt 104 uger (ydelsesperioden) inden for en periode på 36 måneder  

 (referenceperioden). Dette gælder, uanset om medlemmet er indplaceret i  

 dagpengeperioden før eller efter den 1. januar 1998.
 9.2. Medlemmer, hvis dagpengeperiode udløber i perioden 1. juli  

 1996 til 31. december 1998, bevarer dog i 1998 retten til dagpenge efter  

 lovens § 51, jf. §§ 47 og 70, indtil et tilbud påbegyndes eller afslås, eller  

 de i øvrigt påbegynder en aktivitet, der forbruger af aktivperioden,  

 jf. pkt. 11.2. Fra den 1. januar 1999 forbruger et medlem af aktivperioden,  

 selv om medlemmet ikke har påbegyndt eller afslået et tilbud.
9.3. For medlemmer, og som enten er fyldt 60 år eller fylder 60 år inden udløbet af den  

 dagpengeperiode, de er indplaceret i, skal der ikke ske afkortning af  

 dagpengeperioden.
Disse medlemmer bevarer således retten til dagpenge efter  

 de hidtidige regler og i overensstemmelse med den hidtidige indplacering.
 9.4. Øvrige medlemmer, som er indplaceret i henhold til  

 overgangsbekendtgørelsen, og som har ret til at overgå til aktivperioden, er  

 omfattet af de almindelige regler, jf. pkt. 9.1.
 Et medlem, som skal indplaceres i dagpengeperioden i henhold til  

 overgangsbekendtgørelsen med mindst 2 års ledighedsanciennitet, og som kan  

 overgå til aktivperioden, anses for at have opbrugt dagpengeperioden.  

 Medlemmet vil derfor være berettiget til dagpenge, indtil medlemmet  

 påbegynder eller afslår et tilbud, jf. pkt. 9.2. ovenfor, medmindre medlemmet  

 er omfattet af pkt. 11.3. nedenfor.
9.5. Et medlem, og som har fået afkortet sin dagpengeperiode, men som ikke når at overgå  

 til aktivperioden inden det fyldte 60. år, skal stilles som om, der ikke var  

 sket en afkortning af dagpengeperioden, jf. pkt. 9.3.
 9.6. Pkt. 9.3.-9.5. gælder kun for medlemmer, som ikke  

 efterfølgende har optjent beskæftigelseskravet som betingelse for ret til en  

 ny dagpengeperiode.
 9.7. Et medlem har i aktivperioden ret og pligt til tilbud (og  

 eventuelt dagpenge) i sammenlagt 156 uger (ydelsesperioden) inden for en  

 periode på 48 måneder (referenceperioden).
 9.8. Der gælder dog særlige regler for unge under 25 år, jf.  

 bekendtgørelsens §§ 13-15 og nedenfor pkt. 16, for medlemmer mellem 50 og 60  

 år, jf. bekendtgørelsens § 12, stk. 1, og for de over 60-årige, jf.  

 bekendtgørelsens § 12, stk. 2, og § 20 og nedenfor pkt. 15.
9.9. Særligt om perioder med sygdom i dagpengeperioden, når  

 sygeperioden er længere end den resterende del af dagpengeperioden, jf.  

 lovens § 55 a Det følger af lovens § 55 a, at et medlem, som bliver syg i  

 dagpengeperioden, og som raskmeldes på et tidspunkt, hvor dagpengeperioden  

 ville have været opbrugt, hvis medlemmet i sygeperioden havde fået dagpenge,  

 ved raskmeldingen bliver omfattet af ret og pligt til tilbud, jf. kapitel 12  

 a i lov om en aktiv arbejdsmarkedspolitik.
Et sådant medlem vil ved raskmeldingen - uanset ret og pligt til tilbud -  

 fortsat befinde sig i dagpengeperioden.
Sygeperioden forbruger således ikke  

 af ydelsesperioden, og der skal på normal vis ske forlængelse af  

 referenceperioden i dagpengeperioden, jf. bekendtgørelsens § 10 og nedenfor  

 pkt. 13.
 Medlemmet overgår derfor først til aktivperioden, når den  

 »regulerede« dagpengeperiode er udløbet, jf. de almindelige regler  

 nedenfor pkt. 11.1. og 11.2.
Til § 7 og § 8 10. Indplacering i dagpengeperioden 10.1. Medlemmer, der som ledige og dagpengeberettigede får  

 udbetalt godtgørelse for tab af indtægt eller arbejdsmulighed efter lov om  

 arbejdsmarkedsuddannelser, skal ikke indplaceres forud for det tidspunkt,  

 hvor de er dagpengeberettigede efter lovens §§ 53 og 54.
 Medlemmer, der har ret til ydelse efter Attest E 303, indplaceres som  

 udgangspunkt fra det tidspunkt, hvor medlemmet har ret til ydelse efter  

 Attest E 303. Såfremt et medlem over for arbejdsløshedskassen dokumenterer,  

 at der faktisk først er udbetalt ydelse efter Attest E 303 fra et senere  

 tidspunkt, sker indplaceringen fra dette senere tidspunkt.
Medlemmer, der forud for bekendtgørelsens ikrafttræden modtager  

 delefterløn uden at være blevet indplaceret, skal stilles, som om der var  

 sket en indplacering ved overgangen til delefterløn.
Det er dog ikke  

 nødvendigt at foretage opgørelsen, førend delefterlønsmodtageren anmoder om  

 at overgå til dagpenge eller efterløn.
 10.2. Et medlem, som indplaceres i en dagpengeperiode, og som er  

 udelukket fra ret til dagpenge som følge af effektiv karantæne, indplaceres  

 fra det tidspunkt, hvor medlemmet ville have været berettiget til ydelse,  

 såfremt medlemmet ikke var udelukket fra ret til dagpenge på grund af  

 karantænen.
 Et medlem, der er ophørt med at udøve selvstændig virksomhed, kan ikke få  

 dagpenge for den første uge efter ophøret, jf. lovens § 63, stk. 3. Et sådant  

 medlem kan først indplaceres, når ugen efter lovens § 63, stk. 3, er gået, da  

 denne uge ikke er en effektiv karantæne, men en »karensperiode«.
 10.3. Bestemmelsen i § 8 finder anvendelse dels på personer, der  

 er umiddelbart dagpengeberettigede i Danmark på baggrund af medregning af  

 perioder fra andre EØS-lande eller Færøerne, dels på personer, der skal  

 opfylde et krav om beskæftigelse i Danmark for at kunne medregne  

 forsikringsperioder fra andre EØS-lande.
Bestemmelsen anvendes på personer, der ikke er indplaceret i en dagpenge-  

 eller aktivperiode.
Bestemmelsen skal således ikke anvendes på personer, der  

 tidligere er indplaceret og fortsat befinder sig i en dagpenge- eller  

 aktivperiode.
 Ledighedsancienniteten opgøres som forskellen mellem den periode i  

 EØS-landet eller på Færøerne, som ligger til grund for beregningen af  

 beskæftigelseskravet, og medlemmets beskæftigelse i den pågældende periode.  

 Beregningen sker med udgangspunkt i den lokale overenskomstmæssige  

 arbejdstid, og ved omregning fra timer til uger ved beregning af  

 ledighedsancienniteten sker der nedrunding.
 Hvis medlemmet fremlægger dokumentation for, at der kun er udbetalt  

 arbejdsløshedsydelser for en periode, der er mindre end forskellen mellem den  

 periode i EØS-landet eller på Færøerne, som ligger til grund for beregningen  

 af beskæftigelseskravet, og medlemmets beskæftigelse i den pågældende  

 periode, indplaceres medlemmet med denne mindre ledighedsanciennitet.
 Eksempel:
Et medlem, som ikke er indplaceret i forvejen, og som har optjent  

 beskæftigelseskravet ved 52 ugers arbejde inden for 78 uger i et andet  

 EØS-land, vil som udgangspunkt blive indplaceret i dagpengeperioden med 26  

 ugers forbrug af både ydelsesperioden og referenceperioden.
Hvis medlemmet  

 fremlægger dokumentation fra den kompetente myndighed i EØS-landet for, at  

 der kun er udbetalt arbejdsløshedsydelser i 12 uger inden for  

 78-ugers-perioden, vil medlemmet blive indplaceret i dagpengeperioden med 12  

 ugers forbrug af både ydelsesperioden og referenceperioden.
11. Overgang til aktivperioden 11.1. Aktivperioden begynder umiddelbart efter afslutningen af  

 dagpengeperioden - dvs. fra det tidspunkt, hvor medlemmet har udtømt  

 dagpengeretten (ydelsesperioden) i dagpengeperioden, eller fra det tidspunkt,  

 hvor 36-måneders-perioden (referenceperioden) tillagt eventuel forlængelse på  

 grund af for eksempel sygdom, jf. lovens § 55, stk. 7, er udløbet.
Hvis overgangen til aktivperioden skyldes opbrug af ydelsesperioden,  

 starter aktivperioden mandagen efter, at sidste ydelsesuge i dagpengeperioden  

 er forbrugt.
Hvis overgangen til aktivperioden skyldes udløb af  

 referenceperioden, starter aktivperioden dagen efter udløbet af  

 referenceperioden i dagpengeperioden.
11.2. Medlemmer, hvis dagpengeperiode udløber i perioden 1. juli  

 1996 til 31. december 1998, overgår til aktivperioden i umiddelbar  

 forlængelse af dagpengeperiodens udløb.
Disse medlemmer forbruger dog  

 først af aktivperioden fra det tidspunkt, hvor de Dette gælder, uanset om medlemmet er omfattet af pkt. 1-3 ved  

 dagpengeperiodens afslutning eller først på et senere tidspunkt.
Et medlem, der ved dagpengeperiodens afslutning er i en  

 »ordning«, omfattet af nr. 1-3, overgår til og forbruger  

 umiddelbart af aktivperioden.
De dagpenge, et sådant medlem får udbetalt i  

 perioden fra »ordningens« udløb og indtil et tilbud påbegyndes  

 eller afslås, vil derfor forbruge af ydelsesperioden i aktivperioden.
 Et medlem, der i dagpengeperioden har fået et tilbud i henhold til kapitel  

 12 a i lov om en aktiv arbejdsmarkedspolitik (jf. ovenfor pkt. 9.9.)  

 forbruger af ydelsesperioden i aktivperioden straks fra dagpengeperiodens  

 udløb.
I perioden med dagpenge fra dagpengeperiodens udløb til et tilbud  

 påbegyndes eller afslås kan et medlem benytte sig af retten til at gå på  

 uddannelsesorlov som ledig efter lov om orlov eller modtage AMU-godtgørelse,  

 indtil der er aftalt et konkret tilbud i handlingsplanen.
I sådanne tilfælde  

 forbruger medlemmet af aktivperioden fra det tidspunkt, hvor medlemmet  

 benytter sig af sin ret.
De dagpenge, et sådant medlem får udbetalt i  

 perioden fra »ordningens« udløb og indtil et tilbud påbegyndes  

 eller afslås, vil derfor forbruge af ydelsesperioden i aktivperioden.
 Hvis medlemmet af andre grunde i perioden ophører med at modtage dagpenge  

 (fx på grund af sygdom, barsel eller ordinær beskæftigelse), kan medlemmet  

 efterfølgende igen modtage dagpenge uden at forbruge af aktivperioden, indtil  

 medlemmet påbegynder eller afslår et tilbud eller benytter sig af retten til  

 at gå på orlov til uddannelse som ledig, modtage AMU-godtgørelse eller  

 modtage aktivitetsydelse.
11.3. Pkt. 11.2. finder tilsvarende anvendelse på medlemmer, der  

 ved indplacering efter overgangsbekendtgørelsen anses for at have opbrugt  

 deres dagpengeperiode.
Det kan fx være et medlem, der skal indplaceres efter  

 at have modtaget iværksætterydelse efter den tidligere gældende lov om  

 arbejdstilbud til ledige.
 11.4. Et medlem, som er indplaceret i henhold til  

 Arbejdsministeriets bekendtgørelse nr. 906 af 1. december 1993  

 (overgangsbekendtgørelsen), kan ikke få dagpenge efter § 18, efter at  

 medlemmet er fyldt 60 år.
 Hvis medlemmet forud for det fyldte 60. år får dagpenge efter § 18, anses  

 medlemmet for at forbruge af aktivperioden fra den dag, medlemmet fylder 60  

 år.
Til § 9 12. Ret til ny dagpengeperiode Afgørelsen af, om et medlem har ret til en ny dagpengeperiode, skal  

 træffes på det tidspunkt, hvor arbejdsløshedskassen i henhold til  

 bekendtgørelsens § 9, stk. 2-5, skal opgøre medlemmets hidtidige  

 beskæftigelse.
12.1. Opgørelsestidspunkter i dagpengeperioden Medlemmets hidtidige beskæftigelse skal i dagpengeperioden opgøres i  

 følgende tilfælde:
 Dette gælder også for medlemmer, der er omfattet af lovens § 55 a, jf.  

 ovenfor pkt. 9.9.
 Der skal derimod ikke ske en ny indplacering i forbindelse med, at  

 medlemmet overgår fra deltids- til fuldtidsforsikring, eller i forbindelse  

 med, at der ved udbetaling af supplerende dagpenge skal ske en opgørelse  

 efter lovens § 60, stk. 1, idet der i disse tilfælde ikke sker en egentlig  

 opgørelse af beskæftigelseskravet, jf. lovens § 53, stk. 2.
 12.2. Starttidspunkt for ny dagpengeperiode mm.
 12.2.1. Der skal tælles bagud fra opgørelsestidspunktet, jf. pkt.  

 12.1., indtil der første gang foreligger 52 henholdsvis 34 ugers  

 beskæftigelse eller 52 ugers selvstændig erhvervsvirksomhed i væsentligt  

 omfang inden for en 3-års-periode.
 Ret til en ny dagpengeperiode løber fra og med 1. ledige dag med forbrug  

 af ydelsesperioden efter den beskæftigelse henholdsvis selvstændige  

 erhvervsvirksomhed, der er medgået til opfyldelse af beskæftigelseskravet,  

 jf. eksemplet nedenfor.
Det er en betingelse for ret til en ny dagpengeperiode, at  

 beskæftigelseskravet er opfyldt inden for de seneste 3 år.
De 3 år regnes fra  

 det tidspunkt, hvor en ny dagpengeperiode i givet fald skal løbe fra.
 3-års-perioden kan forlænges i overensstemmelse med bekendtgørelsens § 1,  

 stk. 5.
Eksempel Medlemmet bliver første gang ledigmeldt 1. februar 1996. Medlemmet  

 skal have opgjort beskæftigelseskravet 4 måneder før ydelsesperiodens udløb  

 (dvs. efter 20 måneders ledighed).
 Ved at gå tilbage i dagpengeperioden kan det konstateres, at  

 beskæftigelseskravet er opfyldt i perioden 1. juli 1996 til 1. februar  

 1998.
 Da en ny dagpengeperiode i givet fald skal løbe fra 1. februar 1998,  

 som er 1. ledighedsdag efter sidste dag i beskæftigelsesperioden, og da  

 medlemmet opfylder beskæftigelseskravet inden for de seneste 3 år, regnet fra  

 den 1. februar 1998, indplaceres medlemmet i en ny dagpengeperiode pr. 1.  

 februar 1998.
12.2.2. Hvis et medlem med opgørelsestidspunkt efter 1. januar  

 1997 ikke opfylder beskæftigelseskravet på 52 henholdsvis 34 ugers  

 beskæftigelse inden for 3 år, skal medlemmet på opgørelsestidspunktet  

 stilles, som om der forud for den 1. januar 1997 havde været en opgørelse af  

 beskæftigelseskravet.
Dette betyder, at for et medlem, der har genoptjent  

 beskæftigelseskravet forud for den 1. januar 1997 efter de dagældende regler,  

 regnes den ny dagpengeperiode fra 1. ledige dag efter det tidspunkt, hvor  

 medlemmet ved ledighed senest har genoptjent beskæftigelseskravet forud for  

 den 1. januar 1997.
Eksempler Medlemmet har efter § 9 et opgørelsestidspunkt pr. 1. august 1998  

 (dvs. 4 måneder før ydelsesperiodens udløb).
 Da medlemmet på opgørelsestidspunktet ikke har haft 52 ugers  

 beskæftigelse, men ved ledighedens indtræden den 1. december 1996 har optjent  

 beskæftigelseskravet efter de dagældende regler, vil en ny dagpengeperiode  

 løbe fra den 1. december 1996. Beskæftigelsen fra den 1. december 1997 til  

 den 1. april 1998 vil kunne indgå i en senere opgørelse, hvor medlemmet skal  

 have haft 52 ugers beskæftigelse inden for 3 år for at opfylde  

 beskæftigelseskravet.
 Et medlem bliver indplaceret i dagpengeperioden pr. 1. april 1996.  

 Medlemmet har arbejde i perioden 6. maj til 3. november 1996 og holder  

 optjent ferie i perioden 2. til 15. december 1996. Medlemmet har i øvrigt  

 været ledig.
 Medlemmet har efter § 9 et opgørelsestidspunkt pr. 15. juni 1998 (dvs.  

 4 måneder = 17 uger før ydelsesperiodens udløb).
 Da medlemmet på opgørelsestidspunktet ikke har haft 52 ugers  

 beskæftigelse, men forud for ledighed inden 1. januar 1997 har optjent  

 beskæftigelseskravet efter de dagældende regler, vil en ny dagpengeperiode  

 løbe fra den 16. december 1996, som er dagen efter det tidspunkt, hvor  

 medlemmet senest har genoptjent beskæftigelseskravet forud for den 1. januar  

 1997.
12.3. Genoptjening af beskæftigelseskravet i aktivperioden For et medlem, der er indplaceret i en aktivperiode, skal beskæftigelsen  

 opgøres løbende i forbindelse med udbetaling af dagpenge og andre ydelser,  

 der forbruger af ydelsesperioden.
Medlemmet optjener ret til en ny dagpengeperiode første gang, der forud  

 for en dagpengeudbetaling foreligger mindst 52 henholdsvis 34 ugers  

 beskæftigelse eller 52 ugers udøvelse af selvstændig erhvervsvirksomhed i  

 væsentligt omfang inden for de seneste 3 år.
Indplaceringen foretages i dette  

 tilfælde på grundlag af de seneste 52 ugers beskæftigelse.
12.4. Opgørelse af beskæftigelseskravet for medlemmer omfattet af  

 lovens § 55, stk. 4 Medlemmer, der er omfattet af lovens § 55, stk. 4, er omfattet af reglen  

 om generhvervelse af retten til dagpenge i lovens § 53, stk. 5, idet der er  

 tale om medlemmer, hvis dagpenge- og aktivperiode er udløbet.
Disse medlemmer  

 kan derfor starte forfra i dagpengeperioden efter 26 henholdsvis 17 ugers  

 beskæftigelse inden for de seneste 3 år.
Beskæftigelseskravet skal opgøres  

 løbende, jf. bekendtgørelsens § 9, stk. 5.
12.5. Opgørelse af beskæftigelseskravet for 60-årige Opgørelsen skal ske efter 27 måneder med ydelser, svarende til 117  

 ydelsesuger.
For medlemmer, der er indplaceret efter  

 overgangsbekendtgørelsen, skal der ske en opgørelse af beskæftigelseskravet i  

 forbindelse med, at medlemmet fylder 60 år, jf. bekendtgørelsens § 9, stk. 2,  

 nr. 4.
12.6. Generhvervelse af dagpengeretten for medlemmer, der har mistet  

 dagpengeretten i medfør af bekendtgørelse om selvforskyldt ledighed Et medlem, som i henhold til bekendtgørelse om selvforskyldt ledighed har  

 fået pålagt et beskæftigelseskrav svarende til lovens § 53, stk. 2, som  

 betingelse for dagpenge, og som optjener beskæftigelseskravet, generhverver  

 samtidig ret til indplacering i en ny dagpengeperiode, jf. bekendtgørelsens §  

 9, stk. 6.
 Beskæftigelse, der ligger forud for et afslag på tilbud mm., kan medregnes  

 til opfyldelse af beskæftigelseskravet, hvis beskæftigelsen ligger efter  

 medlemmets seneste indplacering i dagpengeperioden, og beskæftigelsen ikke  

 tidligere har været medregnet til at opnå ret til dagpenge igen efter afslag  

 på tilbud mm.
12.7. Generhvervelse af dagpengeretten for medlemmer, hvis dagpengeret  

 er udløbet Et medlem, der ved udløb af aktivperioden er ledig og har haft  

 beskæftigelse i mindst 26 henholdsvis 17 uger, men mindre end 52 henholdsvis  

 34 uger, inden for de seneste 3 år, opfylder betingelserne for generhvervelse  

 af dagpengeretten, jf. lovens § 53, stk. 5. Ny dagpengeperiode starter første  

 ledige dag med forbrug af ydelsesperioden efter aktivperiodens udløb.
For  

 medlemmer, der først efter udløbet af aktivperioden opfylder  

 generhvervelseskravet, løber den nye dagpengeperiode fra første ledige dag  

 med dagpenge eller andet, der forbruger af ydelsesperioden, efter sidste dag  

 i beskæftigelsesperioden.
Til brug for opfyldelse af generhvervelseskravet  

 kan der bruges beskæftigelse, der ligger forud for udløbet af aktivperioden.
 Tilsvarende gælder for medlemmer, som er fyldt 60 år, og som har opbrugt  

 de 30 måneders dagpengeret, jf. lovens § 55, stk. 5.
12.8. Ophør med overgangsydelse for at modtage dagpenge Et medlem, der efter overgang til overgangsydelse ønsker at ophøre med at  

 modtage denne ydelse, kan kun få dagpenge, hvis medlemmet opfylder  

 beskæftigelseskravet i lovens § 53, stk. 2. Beskæftigelse forud for  

 overgangen til overgangsydelse kan ikke medregnes til optjening af ny  

 dagpengeret.
Beskæftigelse, der ikke har medført fradrag i overgangsydelsen,  

 kan heller ikke medregnes til optjening af ny dagpengeret.
12.9. Generelle forhold vedrørende opgørelse af beskæftigelseskravet  

 og ret til ny dagpengeperiode 12.9.1. Opgørelsen af, om et medlem har ret til en ny  

 dagpengeperiode, skal kun ske i forbindelse med, at medlemmet får udbetalt  

 dagpenge eller andre ydelser, der forbruger af ydelsesperioden, jf.  

 bekendtgørelsens § 11, stk. 1, og nedenfor pkt. 14. Dette gælder for eksempel  

 også, hvis et medlem ved udløbet af referenceperioden i dagpengeperioden er i  

 beskæftigelse - i så fald skal opgørelsen af beskæftigelseskravet ske første  

 gang, medlemmet efterfølgende får udbetalt dagpenge eller i øvrigt forbruger  

 af en ydelsesperiode.
 12.9.2. Et medlem, der efter indplacering i en dagpengeperiode  

 overgår fra fuldtids- til deltidsforsikring, skal ved efterfølgende opgørelse  

 af beskæftigelseskravet alene opfylde beskæftigelseskravet for  

 deltidsforsikrede, jf. lovens § 53, stk. 2, litra b, for at få ret til en ny  

 dagpengeperiode.
Til § 10 13. Forlængelse af referenceperioderne Referenceperioden kan desuden forlænges med orlovsperioden for medlemmer,  

 der er omfattet af overgangsbestemmelsen i bekendtgørelsens § 19, stk. 1, jf.  

 stk. 3.
 Ved uarbejdsdygtighed forstås forhold, der kan ligestilles med sygdom, og  

 som bevirker, at medlemmet er ude af stand til at påtage sig beskæftigelse af  

 normalt omfang.
Bestemmelserne vedrørende støtte til pasning af handicappet eller  

 alvorligt sygt barn eller nærtstående, der ønsker at dø i eget hjem, omfatter  

 udbetalt erstatning for tabt arbejdsfortjeneste efter § 29 og § 104 i lov om  

 social service og § 19 a i lov om dagpenge ved sygdom eller fødsel.
Eventuel  

 støtte til hjælpemidler mv. er ikke omfattet af bestemmelsen.
 Hvis der i en periode betales delvis erstatning for tabt  

 arbejdsfortjeneste med for eksempel 20 timer om ugen, omregnes disse 20 timer  

 til hele uger efter formlen:
antal uger x 20 : 37 og de herved fremkomne uger nedrundes til nærmeste hele antal uger,  

 hvormed referenceperioden forlænges.
 Der kan alene ske forlængelse med hele uger, hvorfor der skal rundes ned  

 til nærmeste hele uge, hvis den samlede opgørelse over perioder, der medfører  

 forlængelse, ikke svarer til et helt antal uger.
 Ved afgørelsen skal der også medregnes timer, hvor medlemmet har været syg  

 en del af en dag eller har modtaget ydelser som nævnt under nr. 2-4 for en  

 del af en dag.
 Opgørelse af beskæftigelseskravet går forud for afgørelsen af, om der skal  

 ske forlængelse af referenceperioden.
Eksempel I henhold til den oprindelige indplacering er der et  

 opgørelsestidspunkt 33 måneder efter indplaceringen (= 3 måneder før udløbet  

 af den »oprindelige« referenceperiode), dvs. 3 måneder efter  

 barselperioden.
Da medlemmet på dette tidspunkt har optjent beskæftigelseskravet,  

 indplaceres medlemmet i en ny dagpengeperiode med start lige efter de 12  

 måneders arbejde.
Arbejdsløshedskassen kan samtidig forlænge den  

 »nye« referenceperiode med barselperioden.
Til § 11 og § 19 14. Forbrug af ydelsesperioderne 14.1. Ugevis forbrug af ydelsesperioderne De 104 uger, hvor medlemmet kan modtage dagpenge i dagpengeperioden, og de  

 156 uger, hvor medlemmet kan modtage tilbud henholdsvis dagpenge i  

 aktivperioden (ydelsesperioderne), opbruges ugevis.
 Hvis medlemmet i samme kalenderuge forbruger af ydelsesperioden i flere  

 relationer (for eksempel afvikler effektiv karantæne i en del af ugen og får  

 dagpenge i resten af ugen), forbruger den pågældende uge dog kun een af de  

 104 henholdsvis 156 ydelsesuger.
 Der kan forekomme uger, hvor medlemmet har modtaget dagpenge og samtidig  

 har haft fravær, der begrunder forlængelse, jf. bekendtgørelsens § 10 og  

 ovenfor under pkt. 13. I sådanne tilfælde skal ugen fratrækkes i  

 ydelsesperioden på de 104 henholdsvis 156 uger, og der skal ske forlængelse  

 med fraværets længde af referenceperioden på de 36 henholdsvis 48 måneder.  

 Endvidere vil eventuelt lønarbejde i ugen kunne medregnes til opfyldelse af  

 beskæftigelseskravet i lovens § 53, stk. 2 og 5.
 14.2. Særligt om uger, hvor medlemmet deltager i tilbud mm.
14.2.1. Uger, hvor medlemmet har deltaget i tilbud efter lov om en  

 aktiv arbejdsmarkedspolitik, forbruger af ydelsesperioden.
Deltagelse i  

 uddannelse efter kapitel 11 a i lov om en aktiv arbejdsmarkedspolitik  

 forbruger dog kun af ydelsesperioden, i det omfang arbejdsløshedskassen har  

 udbetalt ydelse under uddannelsen.
 14.2.2. Ansættelse i henhold til de regionale forsøgsinitiativer  

 med ansættelse af langvarigt uddannede ledige (LVU-ordningen), der er  

 etableret i henhold til § 124, stk. 2, i bekendtgørelse om en aktiv  

 arbejdsmarkedsindsats, betragtes som et tilbud i henhold til lov om en aktiv  

 arbejdsmarkedspolitik og forbruger således af ydelsesperioden.
 14.2.3. Deltagelse i »isbryderordning for etniske  

 minoriteter«, som administreres af Arbejdsformidlingen, betrages som et  

 tilbud i henhold til lov om en aktiv arbejdsmarkedspolitik og forbruger  

 således af ydelsesperioden.
14.2.4. I følgende tilfælde forbruges der ikke af ydelsesperioden - deltagelse i »isbryderordning for nyuddannede personer med  

 handicap«, jf. § 15 i lov om kompensation til handicappede i erhverv, - deltagelse i Erhvervsministeriets »isbryderordninger«, jf.  

 konto 26.33.01 på finanslovene for 1997 og 1998, - uddannelsesaftaler, der er indgået i henhold til bekendtgørelse nr. 81  

 af 31. januar 1997 om tilskud til virksomheder, der indgår uddannelsesaftale  

 med voksne (»voksenlærlinge«), - job, der etableres i henhold til § 71 eller § 75 i lov om en aktiv  

 socialpolitik, og - ledighedsydelse i henhold til § 74 i lov om en aktiv socialpolitik.
14.3. Særligt om uger, hvor et medlem modtager feriedagpenge Uger, hvor der er modtaget feriedagpenge, fratrækkes dog kun, såfremt Et medlem, som er i et beskæftigelsesforhold, og som ikke er indplaceret,  

 kan således få udbetalt feriedagpenge, uden at der skal ske indplacering af  

 medlemmet.
Hvis medlemmet efterfølgende bliver ledigmeldt og anmoder om  

 dagpenge, skal perioden med feriedagpenge fratrækkes ydelsesperioden,  

såfremt perioden med feriedagpenge ligger inden for den periode, hvor  

 beskæftigelseskravet senest er optjent.
I sådanne tilfælde afkortes  

 dagpengeperioden svarende til perioden med feriedagpenge, men medlemmets  

 dagpengeperiode regnes i øvrigt fra den 1. dag, som medlemmet får udbetalt  

 dagpenge for.
 Såvel ydelses- som referenceperioden afkortes med en hel uge for hver uge,  

 hvori der er udbetalt feriedagpenge, uanset hvor mange dage med  

 feriedagpenge, medlemmet måtte have holdt i ugen.
 14.4. Særligt om uger, hvor et ledigt medlem har orlov  

 til uddannelse eller modtager AMU-godtgørelse mm.
 14.4.1. I relation til orlov til uddannelse anses et medlem for  

 ledigt, når medlemmet har fået bevilget orloven efter reglerne for ledige.
14.4.2. I relation til godtgørelse i forbindelse med  

 arbejdsmarkedsuddannelser anses et medlem for ledigt, medmindre medlemmet i  

 ugen forud for uddannelsens påbegyndelse har haft ustøttet arbejde i et  

 omfang, der ikke giver ret til supplerende dagpenge.
Dette gælder, uanset  

 hvilken ugedag uddannelsen starter.
Hvis uddannelsen starter en anden dag end mandag, anses medlemmet dog også  

 for ledig, hvis medlemmet får udbetalt supplerende dagpenge for den uge, hvor  

 uddannelsen starter.
Dette gælder, selv om medlemmet i ugen forud har haft  

 ustøttet arbejde i et omfang, der ikke giver ret til supplerende dagpenge.
 14.4.3. Hvis perioden med orlov henholdsvis  

 arbejdsmarkedsuddannelse er påbegyndt forud for den 1. januar 1996, forbruger  

 perioden dog kun af ydelsesperioden fra og med 1. januar 1996. Perioder med  

 godtgørelse i forbindelse med arbejdsmarkedsuddannelser forbruger ikke af  

 ydelsesperioden forud for det tidspunkt, hvor medlemmet har ret til dagpenge,  

 jf. lovens § 53, stk. 1, og § 54.
 Der henvises i øvrigt til § 19.
14.5. Særligt om bekendtgørelsens § 11, stk. 1, nr. 12 Med bekendtgørelsens § 11, stk. 1, nr. 12, er der åbnet mulighed for, at  

 andre ydelser, der træder i stedet for dagpenge, forbruger af  

 ydelsesperioden.
Bestemmelsen vil kun kunne omfatte ydelser, som et  

 dagpengeberettiget medlem får i stedet for dagpenge.
Ydelser efter for  

 eksempel lov om aktiv socialpolitik og lov om social service er således ikke  

 omfattet af bestemmelsen.
 Delefterløn betragtes ikke som en ydelse, der træder i stedet for  

 dagpenge, og en periode med delefterløn forbruger derfor ikke af  

 ydelsesperioden.
 Deltagelse i Erhvervsministeriets isbryderordninger (jf. ovenfor under  

 pkt. 5.2.) forbruger ligeledes ikke af ydelsesperioden.
Til § 12, stk. 2, og § 20 15. Medlemmer over 60 år 15.1. Medlemmer, som er indplaceret den 24. november 1994 eller  

 senere, og som ikke er omfattet af overgangsbekendtgørelsen 15.1.1. Medlemmer, som er indplaceret med virkning fra den 24.  

 november 1994 eller senere, som ikke er omfattet af  

 overgangsbekendtgørelsen, og som er fyldt 60 år, kan få dagpenge i indtil 30  

 måneder, jf. lovens § 55, stk. 5. I de 30 måneder (130 uger) medregnes  

 perioder med dagpenge mm. og tilbud, som ligger forud for det fyldte 60. år,  

 men efter det tidspunkt, hvor medlemmet senest er blevet indplaceret i eller  

 har optjent ret til en ny dagpengeperiode.
I de 30 måneder medregnes også  

 perioder med dagpenge efter § 18.
 Hvis et medlem således forud for det fyldte 60. år har modtaget ydelser  

 eller tilbud, jf. lovens § 55, stk. 6, i mere end 30 måneder, bortfalder  

 dagpengeretten ved det fyldte 60. år, medmindre medlemmet har optjent  

 beskæftigelseskravet, jf. lovens § 53, stk. 5, på ny.
15.1.2. De 30 måneder er at betragte som en ydelsesperiode, som  

 ikke kun gælder i dagpengeperioden, men gælder for hele dagpengeforløbet i  

 både dagpenge- og aktivperioden.
For medlemmer, der er fyldt 60 år, gælder de  

 almindelige referenceperioder, jf. bekendtgørelsens § 6 og § 10.
 15.1.3. Bestemmelsen omfatter såvel medlemmer, der indplaceres for  

 1. gang, som medlemmer, hvor arbejdsløshedskassen ved et opgørelsestidspunkt  

 konstaterer, at medlemmet på ny har opfyldt beskæftigelseskravet i lovens §  

 53, stk. 2 eller 5.
Et medlem, der efter det fyldte 60. år opfylder beskæftigelseskravet i  

 lovens § 53, stk. 2 eller 5, erhverver ret til nye 30 måneders ydelser.
Om  

 tidspunktet for opgørelse af beskæftigelseskravet henvises til  

 bekendtgørelsens § 9, stk. 3 og 4, og ovenfor pkt. 12.1.
Eksempel Medlemmet har den 1.8.98 modtaget dagpenge i 27 måneder efter  

 indplaceringen, og arbejdsløshedskassen skal derfor opgøre, om medlemmet har  

 optjent beskæftigelseskravet, jf. bekendtgørelsens § 9, stk. 3. Medlemmet  

 opfylder på dette tidspunkt ikke betingelserne for at starte forfra i en  

 30-måneders-periode.
Ved udløbet af den oprindelige 30-måneders-periode den  

 1.11.98 opfylder medlemmet betingelserne for at blive indplaceret i en ny  

 dagpengeperiode, jf. lovens § 53, stk. 5. Medlemmet vil derfor have ret til  

 en ny 30-måneders-periode, der løber fra den 1.11.98.
15.2. Medlemmer, som er indplaceret senest den 23. november 1994, og  

 som ikke er omfattet af overgangsbekendtgørelsen Medlemmer, som er indplaceret med virkning fra den 23. november 1994 eller  

 tidligere, og som ikke er omfattet af overgangsbekendtgørelsen, kan  

 efter det fyldte 60. år højst få dagpenge i dagpengeperioden i 30 måneder.
De  

 kan endvidere efter det fyldte 60. år ikke overgå til aktivperioden.
 Hvis medlemmet er overgået til aktivperioden inden det fyldte 60. år,  

 bevarer medlemmet retten til dagpenge henholdsvis aktivering i hele  

 aktivperioden.
15.3. Medlemmer, som er indplaceret efter overgangsbekendtgørelsen Medlemmer, som senest er indplaceret efter overgangsbekendtgørelsen, er  

 ikke omfattet af en 30-måneders-begrænsning.
De kan efter det fyldte 60. år  

 ikke overgå til aktivperioden.
15.4. Udtræden af efterlønsordningen Et medlem, der udtræder af efterlønsordningen og anmoder om dagpenge, kan  

 fortsætte i den indplacering, som medlemmet havde forud for overgang til  

 efterløn, idet perioden med efterløn dog skal medregnes ved forbruget af  

 ydelsesperioden, jf. bekendtgørelsens § 11, stk. 1, nr. 10. Hvis medlemmets  

 dagpengeret efter pkt. 15.1-3. er udløbet, når medlemmet udtræder af  

 efterlønsordningen, er medlemmets ret til dagpenge betinget af, at medlemmet  

 opfylder beskæftigelseskravet i lovens § 53, stk. 5.
Til §§ 13, 14 og 15 16. Medlemmer under 25 år 16.1. Unge under 25 år omfattet af de almindelige regler for medlemmer  

 over 25 år 16.1.1. § 13 finder anvendelse, uanset om medlemmet har gjort brug  

 af sine dimittendrettigheder.
 Bestemmelsen omfatter dog ikke medlemmer, der har gennemført en  

 uddannelse, der ikke længere berettiger til optagelse, selv om denne  

 uddannelse faktisk har dannet grundlag for optagelse.
 16.1.2. Medlemmer under 25 år er - uanset bekendtgørelsens §§  

 13-15 - omfattet af de almindelige regler vedrørende for eksempel optjening  

 af ny dagpengeperiode, tidspunktet for opgørelse af beskæftigelseskravet  

 (bekendtgørelsens § 9), forbrug af ydelsesperioderne (bekendtgørelsens § 11)  

 og overgang fra dagpengeperiode til aktivperiode.
16.2. Unge under 25 år omfattet af ret og pligt til tilbud 16.2.1. Når medlemmet har haft 6 måneders ledighed inden for de  

 seneste 9 måneder, bortfalder medlemmets ret til dagpenge efter de  

 almindelige regler for medlemmer over 25 år, jf. bekendtgørelsens § 14, stk.  

 1, og medlemmet bliver omfattet af de særlige regler for unge under 25 år  

 vedrørende ret og pligt til tilbud efter kapitel 11 a i lov om en aktiv  

 arbejdsmarkedspolitik.
Dette gælder også, selv om medlemmet inden for den  

 periode, hvor ledighedskravet er optjent, er påbegyndt en ny dagpengeperiode.
Medlemmer, der har haft 24 måneders beskæftigelse inden for 36 måneder,  

 kan vælge jobtræning i 18 måneder i stedet for uddannelse.
I de 24 måneders  

 beskæftigelse kan alene medregnes beskæftigelse, der kan bruges til  

 opfyldelse af beskæftigelseskravet, jf. lovens § 53 og § 56.
 16.2.2. Et medlem, der har haft 6 måneders ledighed inden for de  

 seneste 9 måneder, forbliver omfattet af de særlige regler om ret og pligt  

 til tilbud efter kapitel 11 a i lov om en aktiv arbejdsmarkedspolitik, indtil  

 medlemmet opfylder en af betingelserne for ikke længere at være omfattet af  

 ret og pligt efter kapitel 11 a i lov om en aktiv arbejdsmarkedspolitik, jf.  

 nedenfor pkt. 16.4. Dette gælder, selv om medlemmet fylder 25 år, inden  

 tilbudet afgives eller påbegyndes.
De særlige regler for unge finder anvendelse, uanset om medlemmet måtte  

 overgå til aktivperioden.
Ret og pligt til tilbud efter kapitel 11 a i lov om  

 en aktiv arbejdsmarkedspolitik går således forud for rettigheder og pligter i  

 aktivperioden.
16.3. Opgørelse af 6 måneders ledighed inden for 9 måneder Ledighedskravet på 6 måneder inden for de seneste 9 måneder skal opgøres  

 løbende.
De 6 måneder opgøres i timer.
For fuldtidsforsikrede svarer  

 ledighedskravet på 6 måneder til 962 timer.
For deltidsforsikrede beregnes  

 ledighedskravet på 6 måneder på baggrund af medlemmets gennemsnitlige  

 ugentlige arbejdstid i den periode, der ligger til grund for medlemmets  

 senest beregnede dagpengesats.
Foreligger der ikke en periode, der har kunnet  

 danne grundlag for en dagpengeberegning, fastsættes den gennemsnitlige  

 ugentlige arbejdstid til 15 timer.
Ledighedskravet findes herefter ved hjælp  

 af følgende formel:
 Medlemmets gennemsnitlige ugentlige arbejdstid i den periode, der ligger  

 til grund for medlemmets senest beregnede dagpengesats x 6 måneder x 4,33  

 uger.
 Eksempel:
 Et deltidsforsikret medlem, som i den periode, der ligger til grund  

 for medlemmets senest beregnede dagpengesats, gennemsnitligt har arbejdet i  

 20 timer ugentligt, skal have været ledig i 20 timer x 6 måneder x 4,33 uger  

 = 520 ledighedstimer inden for de seneste 9 måneder for at være omfattet af  

 den forstærkede ungdomsindsats.
 Opgørelsen af de 6 måneders ledighed sker i henhold til §§ 125 og 126 i  

 bekendtgørelse om en aktiv arbejdsmarkedsindsats.
De 6 måneders ledighed skal ligge inden for en sammenhængende periode på 9  

 måneder.
Dog kan ledighed placeret umiddelbart forud for fravær efter  

 reglerne i § 7, stk. 1, 2 og 4, i lov om ligebehandling af mænd og kvinder  

 med hensyn til beskæftigelse og barselorlov m.v. medregnes ved opgørelse af  

 ledighedskravet, jf. § 125, stk. 4, i bekendtgørelse om en aktiv  

 arbejdsmarkedsindsats. 9 måneder svarer til 39 uger.
16.4. Ophør med at være omfattet af ret og pligt til tilbud 16.4.1. Et medlem ophører med at være omfattet af de særlige  

 regler om ret og pligt til tilbud for unge, når medlemmet enten har modtaget  

 tilbud efter kapitel 11 a i lov om en aktiv arbejdsmarkedspolitik i  

 sammenlagt 18 måneder eller har haft beskæftigelse, hvortil der ikke er ydet  

 offentlig støtte, i mindst 6 måneder (for fuldtidsforsikrede) eller 4 måneder  

 (for deltidsforsikrede) inden for de seneste 9 måneder. 4 måneder svarer til  

 642 timers beskæftigelse.
 Til opfyldelse af dette særlige beskæftigelseskrav kan ikke  

  medregnes beskæftigelse, der ligger forud for det tidspunkt, hvor medlemmet  

 opnåede 6 måneders ledighed inden for de seneste 9 måneder.
Opgørelsen af det særlige beskæftigelseskrav skal ske løbende og har alene  

 betydning for, om medlemmet er omfattet af retten og pligten til tilbud efter  

 kapitel 11 a i lov om en aktiv arbejdsmarkedspolitik.
Medlemmets indplacering  

 i dagpenge- og aktivperioden afgøres således alene efter bekendtgørelsens §  

 9.
 16.4.2. Hvis det tilbud, der gennemføres efter kapitel 11 a i lov  

 om en aktiv arbejdsmarkedspolitik, er omfattet af lovens § 41, stk. 1, nr. 3,  

 litra b, vil det give ret til en ny dagpengeperiode, jf. lovens § 56, 1.  

 pkt., og bekendtgørelsens § 9, stk. 2, nr. 3.
 Et medlem, der har gennemført et tilbud uden at have ret til en ny  

 dagpengeperiode, overgår til aktivperioden, når retten til ydelser i  

 dagpengeperioden er opbrugt.
 Et medlem, der har gennemført et tilbud efter kapitel 11 a i lov om en  

 aktiv arbejdsmarkedspolitik, vil ikke på ny blive omfattet af ret og pligt  

 til tilbud, selv om medlemmet efterfølgende igen opnår 6 måneders ledighed  

 inden for de seneste 9 måneder.
 16.4.3. Et medlem, som har opnået dagpengeret på baggrund af 6  

 henholdsvis 4 måneders beskæftigelse inden for 9 måneder, vil igen blive  

 omfattet af ret og pligt til et tilbud efter kapitel 11 a i lov om en aktiv  

 arbejdsmarkedspolitik, hvis medlemmet efterfølgende på ny opnår 6 måneders  

 ledighed inden for de seneste 9 måneder.
16.5. Dagpengeret i » mellemperioder » 16.5.1. Et medlem kan få dagpenge, herunder supplerende dagpenge  

 og feriedagpenge, fra det tidspunkt, hvor medlemmet har opnået 6 måneders  

 ledighed inden for de seneste 9 måneder, og til det tidspunkt, hvor medlemmet  

 påbegynder eller afslår et tilbud efter kapitel 11 a i lov om en aktiv  

 arbejdsmarkedspolitik, jf. bekendtgørelsens § 14, stk. 2.
 Endvidere kan et medlem, som er påbegyndt et tilbud, og som ikke har  

 gennemført tilbudet, få dagpenge, indtil medlemmet påbegynder eller afslår et  

 efterfølgende tilbud efter kapitel 11 a i lov om en aktiv  

 arbejdsmarkedspolitik, jf. bekendtgørelsens § 14, stk. 3 og 4.
Bestemmelsen betyder desuden, at et medlem, som ikke påbegynder eller ikke  

 gennemfører et tilbud efter kapitel 11 a i lov om en aktiv  

 arbejdsmarkedspolitik, fordi medlemmet overtager formidlet eller selvfundet  

 ustøttet arbejde, kan få dagpenge i tilfælde af ophør i arbejdet, indtil et  

 efterfølgende tilbud påbegyndes eller afslås.
Dagpenge kan dog først  

 udbetales efter, at en eventuel sanktion eller et eventuelt arbejdskrav efter  

 bekendtgørelsen om rådighed eller bekendtgørelsen om selvforskyldt ledighed  

 er udstået eller opfyldt.
 Det er en forudsætning, at medlemmet opfylder de almindelige betingelser  

 for ret til dagpenge, herunder betingelserne i bekendtgørelsen om rådighed.
16.5.2. Et medlem, som har mistet dagpengeretten efter  

 bekendtgørelsens § 14, stk. 1, og som afslår et tilbud efter kapitel 11 a i  

 lov om en aktiv arbejdsmarkedspolitik, mister som udgangspunkt retten til  

 dagpenge, jf. bekendtgørelsen om selvforskyldt ledighed.
Medlemmet skal for  

 igen at få dagpenge opfylde beskæftigelseskravet i lovens § 53, stk. 2 eller  

 5.
 Bestemmelsen medfører, at et medlem, der efter seneste indplacering har  

 optjent beskæftigelseskravet, vil være dagpengeberettiget straks fra  

 afslaget, og vil herefter igen umiddelbart blive omfattet af ret og pligt til  

 et tilbud efter kapitel 11 a i lov om en aktiv arbejdsmarkedspolitik.
Hvis medlemmet afbryder et uddannelsestilbud efter kapitel 11 a i lov om  

 en aktiv arbejdsmarkedspolitik, hvortil der ikke er udarbejdet en individuel  

 uddannelsesplan, skal medlemmet ikke pålægges sanktion efter bekendtgørelsen  

 om selvforskyldt ledighed.
I sådanne tilfælde kan medlemmet modtage dagpenge  

 efter bekendtgørelsens § 14, stk. 3, indtil medlemmet påbegynder eller afslår  

 et efterfølgende uddannelsestilbud.
 16.5.3. Perioden med dagpenge efter § 14, stk. 2-4, forbruger af  

 ydelsesperioden, jf. bekendtgørelsens § 11, stk. 1.
16.6. Særligt om unge og tilbud, der ikke er led i »  

ungeindsatsen » Tilbud, som er afgivet efter den 1. januar 1996, og som ikke er et tilbud  

 efter kapitel 11 a i lov om en aktiv arbejdsmarkedspolitik, skal medregnes  

 ved opgørelsen af ledighedskravet.
Et medlem, der er i gang med et tilbud  

 afgivet efter den 1. januar 1996, kan derfor blive omfattet af retten og  

 pligten, mens den pågældende er i gang med tilbudet.
Medlemmet vil da skulle  

 ophøre i tilbudet for at begynde i et tilbud efter kapitel 11 a i lov om en  

 aktiv arbejdsmarkedspolitik.
16.7. Særligt om unge og uddannelse med bevarelse af dagpenge Et medlem, der før den 1. januar 1996 er påbegyndt uddannelse med  

 bevarelse af dagpengeret efter lovens dagældende § 62 a, kan fortsætte  

 uddannelsen, indtil medlemmet påbegynder eller afslår et tilbud efter kapitel  

 11 a i lov om en aktiv arbejdsmarkedspolitik.
For medlemmer under 25 år skal en periode, hvor medlemmet har deltaget i  

 uddannelsen med bevarelse af dagpengeretten, altid  medregnes ved  

 opgørelsen af, hvornår medlemmet har haft 6 måneders ledighed inden for 9  

 måneder.
Dette gælder, uanset om uddannelsen er afgivet som et tilbud efter  

 en individuel handlingsplan før den 1. januar 1996.
 Medlemmet kan fortsætte en uddannelse med bevarelse af dagpengeretten  

 efter lovens dagældende § 62 a i perioden med dagpenge efter § 14, stk. 2,  

 indtil medlemmet påbegynder eller afslår et tilbud efter kapitel 11 a i lov  

 om en aktiv arbejdsmarkedspolitik.
Hvis betingelserne i øvrigt er opfyldt, vil Arbejdsformidlingen have  

 mulighed for at lade den uddannelse, som medlemmet var i gang med, fortsætte  

 som led i et tilbud efter kapitel 11 a i lov om en aktiv  

 arbejdsmarkedspolitik.(* 1) 17. Ophævelse af tidligere vejledning Denne vejledning erstatter vejledning nr. 216 af 21. december 1995 om  

 beskæftigelseskrav, dagpengeperiode og aktivperiode.
Direktoratet for  

 Arbejdsløshedsforsikringen, den 8. juli 1998 Lisbet Jensen / Jørn Wæver Bilag 1 Uddrag af Lov om arbejdsløshedsforsikring m.v.
Kapitel 9 a Særlige regler for unge under 25 år § 52 a.  Medlemmer under 25 år, der har gennemført en  

 uddannelse, der berettiger til optagelse i en arbejdsløshedskasse, jf. § 41,  

 stk. 1, nr. 3, litra b, modtager dagpenge efter § 55.
 § 52 b.  Medlemmer under 25 år, som ikke har  

 gennemført en uddannelse, der berettiger til optagelse i en  

 arbejdsløshedskasse, jf. § 41, stk. 1, nr. 3, litra b, modtager dagpenge  

 efter § 55, indtil de har haft 6 måneders ledighed inden for 9 måneder.  

 Medlemmerne får herefter tilbud om uddannelse efter lov om en aktiv  

 arbejdsmarkedspolitik § 32 a.
 Stk. 2.  Medlemmer, der er omfattet af stk. 1, men som  

 har haft beskæftigelse i fagets fulde, sædvanlige arbejdstid i mindst 24  

 måneder inden for 36 måneder, deltidsforsikrede dog 16 måneders beskæftigelse  

 inden for 36 måneder, kan vælge mellem et uddannelsestilbud eller et tilbud  

 om jobtræning, jf. lov om en aktiv arbejdsmarkedspolitik.
 Stk. 3.  Medlemmer, hvis dagpengeret efter stk. 1 er  

 ophørt, kan dog modtage dagpenge, indtil de påbegynder eller afslår tilbudet  

 efter lov om en aktiv arbejdsmarkedspolitik.
 Stk. 4.  Medlemmer, hvis dagpengeret efter stk. 1 er  

 ophørt, kan igen modtage dagpenge efter § 55, når de har gennemgået et tilbud  

 i op til fuld tid i sammenlagt 18 måneder, jf. lov om en aktiv  

 arbejdsmarkedspolitik.
 Stk. 5.  Et fuldtidsforsikret medlem, hvis dagpengeret  

 er ophørt, jf. stk. 1, kan igen modtage dagpenge efter stk. 1, når medlemmet  

 har haft beskæftigelse i fagets fulde, sædvanlige arbejdstid i mindst 6  

 måneder inden for de sidste 9 måneder, deltidsforsikrede dog 4 måneder inden  

 for de sidste 9 måneder.
 § 52 c.  Ydelserne ved deltagelse i et  

 uddannelsestilbud efter § 32 a i lov om en aktiv arbejdsmarkedspolitik  

 afhænger af valg af uddannelse.
Stk. 2.  Et medlem, som i mindre end 18 måneder har  

 deltaget i et uddannelsestilbud efter § 32 a i lov om en aktiv  

 arbejdsmarkedspolitik, har ret til 50 pct. af højeste dagpenge, jf. § 47 og  

 70, i perioden, indtil et efterfølgende uddannelsestilbud er påbegyndt eller  

 medlemmet har afslået dette.
Et medlem, som er fyldt 25 år, har dog ret til  

 dagpenge beregnet efter § 51.
 § 52 d.  Ved deltagelse i jobtræning efter lov om en  

 aktiv arbejdsmarkedspolitik har medlemmet ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr. uge for  

 fuldtids- henholdsvis deltidsforsikrede, jf. § 47 og § 70.
 Stk. 2.  Et medlem, som i mindre end 18 måneder har  

 deltaget i jobtræning, jf. § 52 b, stk. 2, har ret til at modtage dagpenge  

 efter § 55 i perioden, indtil et efterfølgende jobtræningsforløb er  

 påbegyndt, eller medlemmet har afslået dette.
 § 52 e.  Et medlem under 25 år, der har ret til  

 dagpenge efter § 52 b, stk. 1, 1. pkt., kan i en periode på op til 6 måneder  

 deltage i højskole- og daghøjskoleforløb i 20 timer eller derover om ugen.  

 Under højskole- og daghøjskoleforløbet har medlemmet ret til 50 pct. af  

 højeste dagpenge, jf. § 47 og § 70. Medlemmet skal stå til rådighed for  

 arbejdsmarkedet efter de almindelige regler.
 § 52 f.  Direktøren for arbejdsløshedsforsikringen kan  

 efter forhandling med Landsarbejdsrådet fastsætte nærmere regler om  

 anvendelse af §§ 52 a-e.
Betingelser for ret til dagpenge § 53.  Ret til dagpenge opnås efter 1 års medlemskab  

 af en anerkendt arbejdsløshedskasse.
Stk. 2.  Retten til at opnå dagpenge i den i § 55, stk.  

 1 og 5, nævnte periode er endvidere betinget af, Stk. 3.  Kun arbejde i medlemsperioder medregnes ved  

 opgørelse af arbejdskravet i stk. 2. Beskæftigelse, hvortil der ydes  

 offentligt tilskud til lønnen, og beskæftigelse ved selvstændig virksomhed,  

 hvortil der ydes offentligt tilskud til etablering og drift, medregnes ikke.
 Stk. 4.  Retten til dagpenge ophører ved udgangen af den  

 måned, hvori medlemmet fylder 67 år.
Stk. 5.  For et medlem, hvis ret til dagpenge er  

 bortfaldet som følge af, at perioderne efter § 55, stk. 1, 2 og 5, er  

 udløbet, er generhvervelsen af retten til dagpenge betinget af, Stk. 6.  De i stk. 2 og 5 angivne perioder, inden for  

 hvilke beskæftigelseskravet skal være opfyldt, forlænges med sammenlagt op  

 til 2 år, hvis der forekommer Stk. 7.  Direktøren for arbejdsløshedsforsikringen kan  

 efter forhandling med Landsarbejdsrådet fastsætte nærmere regler om  

 anvendelsen af stk. 2, 3, 5 og 6, herunder regler om, at timer, for hvilke  

 der er udbetalt løn, kan indgå i beregningen af beskæftigelseskravet.
 § 54.  Medlemmer, som er optaget i henhold til § 41,  

 stk. 1, nr. 3, litra b, opnår ret til dagpenge 1 måned efter uddannelsens  

 afslutning.
§ 55.  Et medlem, der har erhvervet ret til dagpenge,  

 jf. § 53, kan modtage dagpenge efter § 51, jf. § 47 og § 70, i en periode på  

 sammenlagt 24 måneder inden for 36 måneder, jf. dog § 55 a.
Der erhverves ret  

 til påbegyndelse af en ny periode, hvis medlemmet dokumenterer på ny at have  

 haft beskæftigelse i det omfang, der er nævnt i § 53, stk. 2 og 5.
Stk. 2.  Efter udløbet af perioden i stk. 1 har  

 medlemmet i en periode på sammenlagt 36 måneder inden for 48 måneder ved  

 deltagelse i tilbud efter lov om en aktiv arbejdsmarkedspolitik, bortset fra  

 tilbud efter lovens kapitel 6, ret til at modtage et beløb, der sammenlagt  

 med den lediges indtægt ved tilbudet efter fradrag af arbejdsmarkedsbidrag  

 svarer til dagpengenes højeste beløb pr. uge for henholdsvis  

 fuldtidsforsikrede og deltidsforsikrede, jf. § 47 og § 70.  

 Befordringsgodtgørelse medregnes ikke i indtægten efter 1. pkt.
I uger, hvor  

 medlemmet ikke er i tilbud efter lov om en aktiv arbejdsmarkedspolitik, har  

 medlemmet ret til at modtage dagpenge efter § 51, jf. § 47 og § 70.
 Stk. 3.  Afslår medlemmet et tilbud efter kapitel 11 a  

 og § 33 i lov om en aktiv arbejdsmarkedspolitik, jf. stk. 2, bortfalder  

 retten til dagpenge, indtil medlemmet dokumenterer at have haft beskæftigelse  

 i det omfang, der er nævnt i § 53, stk. 2.
 Stk. 4.  Et medlem, der ved udløbet af perioden efter  

 stk. 2 er fyldt 50 år, og som ved fortsat medlemskab ville kunne opfylde  

 anciennitetskravet for at kunne gå på efterløn ved det fyldte 60. år, bevarer  

 retten til en ydelse efter stk. 2 indtil det fyldte 60. år.
 Stk. 5 .  Et medlem, der er fyldt 60 år, kan højst få  

 dagpenge i 30 måneder, uanset bestemmelserne i stk. 1 og 2. Der erhverves ret  

 til påbegyndelse af en ny periode, hvis medlemmet dokumenterer på ny at have  

 haft beskæftigelse i det omfang, der er nævnt i § 53, stk. 2 og 5.
 Stk. 6.  Perioder, hvor medlemmet deltager i tilbud  

 efter kapitel 5-7 og 9-10 i lov om en aktiv arbejdsmarkedspolitik og kapitel  

 11 a, hvis arbejdsløshedskassen udbetaler ydelsen under uddannelse, perioder,  

 hvor medlemmet modtager efterløn, og perioder med orlov til sabbat efter lov  

 om orlov medregnes i perioderne efter stk. 1, stk. 2 og stk. 5. Perioder med  

 ydelser, der træder i stedet for dagpenge, medregnes ligeledes i perioderne  

 efter stk. 1, stk. 2 og stk. 5. For et ledigt medlem medregnes perioder med  

 orlov til uddannelse efter lov om orlov og perioder med godtgørelse for tab  

 af indtægt eller arbejdsmulighed og elevstøtte efter lov om  

 arbejdsmarkedsuddannelser i perioderne efter stk. 1, 2 og 5.
Stk. 7.  Perioder med orlov til uddannelse og orlov til  

 børnepasning efter lov om orlov samt perioder, hvor medlemmet på grund af  

 sygdom, barsel eller uarbejdsdygtighed har været uden arbejde, medregnes ikke  

 i perioderne efter stk. 1 og 2, jf. dog stk. 6, sidste pkt.
Tilsvarende  

 gælder for perioder med støtte efter lov om social service til pasning af  

 handicappet barn og pasning af nærtstående, der ønsker at dø i eget hjem.
 Stk. 8.  Direktøren for arbejdsløshedsforsikringen  

 fastsætter efter forhandling med Landsarbejdsrådet nærmere regler for  

 anvendelsen af stk. 1-7, herunder regler om periodernes varighed og beregning  

 efter stk. 6 og 7.
 § 55 a.  Et medlem, der bliver syg i den periode, der  

 er fastsat i § 55, stk. 1, og som raskmeldes på et tidspunkt, hvor perioden  

 ville have været opbrugt, hvis der bortses fra sygeperioden, bliver ved  

 raskmelding omfattet af kapitel 12 a i lov om en aktiv arbejdsmarkedspolitik.
 Stk. 2.  Ydelsen under aktiveringsforløbet svarer til  

 det beløb, der er fastsat i § 55, stk. 2. I perioder, hvor medlemmet ikke er  

 i tilbud, udbetales dagpenge efter § 55, stk. 1.
 Stk. 3.  Afslår medlemmet et tilbud efter kapitel 12 a i  

 lov om en aktiv arbejdsmarkedspolitik, jf. stk. 1, bortfalder retten til  

 dagpenge, indtil medlemmet dokumenterer at have haft beskæftigelse i det  

 omfang, der er nævnt i § 53, stk. 2.
 Stk. 4.  Direktøren for arbejdsløshedsforsikringen  

 fastsætter efter forhandling med Landsarbejdsrådet nærmere regler for  

 anvendelsen af stk. 1-3.
 § 56.  I arbejdsperioderne efter § 53, stk. 2, 3 og 5,  

 medregnes tidsrum, hvori medlemmet har været indkaldt til aftjening af  

 værnepligt, tidsrum, hvori han har forrettet frivillig tjeneste ifølge  

 kontrakt med forsvaret, samt tidsrum, hvori han har gennemført en  

 erhvervsmæssig uddannelse af den i § 41, stk. 1, nr. 3, b), nævnte art.  

 Endvidere medregnes tidsrum, hvori medlemmet har udøvet kommunalt hverv som  

 borgmester, rådmand eller udvalgsformand eller været medlem af Folketinget,  

 Europa-Parlamentet eller regeringen.
 Uddrag af den før 1. januar 1996 gældende Lov om  

 arbejdsløshedforsikring m.v.
 § 55:
Stk. 6.  Et fuldtidsforsikret medlem, der modtager  

 dagpenge efter stk. 1, har efter 12 måneders ledighed inden for de seneste 15  

 måneder i een sammenhængende periode på 12 måneder ret til at modtage en  

 ydelse på 70 pct. af medlemmets hidtidige dagpenge.
Medlemmet har i perioden  

 ikke ret til tilbud efter lov om en aktiv arbejdsmarkedspolitik.
Et  

 fuldtidsforsikret medlem har ret til at have indtægt ved arbejde på op til  

 40.000 kr. årligt uden fradrag i ydelsen.
Arbejde herudover medfører fradrag  

 efter reglerne i § 58 og § 59. Medlemmet er i 12-måneders-perioden ikke  

 omfattet af rådighedsforpligtelsen i henhold til § 63.
 Uddrag af den før 1. april 1995 gældende Lov om  

 arbejdsløshedsforsikring m.v.
 § 55:
Stk. 3.  Et fuldtidsforsikret medlem, der ikke deltager  

 i beskæftigelse efter § 33 eller § 34 i lov om en aktiv  

 arbejdsmarkedspolitik, jf. stk. 2, har i een sammenhængende periode på 12  

 måneder ret til 80 pct. af højeste dagpenge, jf. § 47. Et fuldtidsforsikret  

 medlem har i denne periode ret til at have indtægt ved arbejde på op til  

 27.500 kr. årligt uden fradrag i ydelsen.
Arbejde herudover medfører fradrag  

 efter reglerne i § 58 og § 59. Medlemmet er i 12-måneders-perioden ikke  

 omfattet af rådighedsforpligtelsen i henhold til § 63.
Stk. 6 .  Et fuldtidsforsikret medlem, der modtager  

 dagpenge efter stk. 1, har efter 12 måneders ledighed inden for de seneste 15  

 måneder i een sammenhængende periode på 12 måneder ret til at modtage en  

 ydelse på 80 pct. af medlemmets hidtidige dagpenge.
Medlemmet har i perioden  

 ikke ret til tilbud efter lov om en aktiv arbejdsmarkedspolitik.
Et  

 fuldtidsforsikret medlem har ret til at have indtægt ved arbejde på op til  

 27.500 kr. årligt uden fradrag i ydelsen.
Arbejde herudover medfører fradrag  

 efter reglerne i § 58 og § 59. Medlemmet er i 12-måneders-perioden ikke  

 omfattet af rådighedsforpligtelsen i henhold til § 63.
 (* 1) Uddrag af Lov om arbejdsløshedsforsikring m.v., jf.  

 lovbekendtgørelse nr. 62 af 28. januar 1998, er udeladt her, da den har været  

 offentliggjort i Lovtidende A som nummer 62 af 28. januar 1998, samt  

 forefindes i Retsinformation.
