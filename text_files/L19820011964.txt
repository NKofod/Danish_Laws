 Den 9. april 1982 undertegnedes i Hanoi følgende overenskomst mellem  

 Danmark og Vietnam om et dansk statslån til Vietnam:
OVERENSKOMST mellem Danmarks regering og Den socialistiske Republik Vietnams regering  

 om et dansk statslån til Den socialistiske Republik Vietnam Danmarks regering og Den socialistiske Republik Vietnams regering, som  

 ønsker at styrke det traditionelle samarbejde og de venskabelige forbindelser  

 mellem deres lande, er blevet enige om, at der som et bidrag til Den  

 socialistiske Republik Vietnams økonomiske udvikling skal ydes et dansk  

 statslån til Den socialistiske Republik Vietnams regering i overensstemmelse  

 med følgende bestemmelser i denne overenskomst og de vedføjede tre tillæg,  

 der betragtes som en integrerende del af overenskomsten med samme gyldighed  

 og virkning, som hvis de fuldt ud var anført deri.
Artikel I Lånet Danmarks regering (i det følgende benævnt »långiveren«) stiller  

 et lån på 60 (tres) millioner danske kroner til rådighed for Den  

 socialistiske Republik Vietnams regering (i det følgende benævnt  

 »låntageren« til de i artikel VI i denne overenskomst omhandlede  

 formål.
Artikel II Lånekontoen 1. En konto betegnet »lånekonto nr. 5 for Den  

 socialistiske Republik Vietnams regering« (i det følgende benævnt  

 »lånekontoen«) skal efter låntagerens anmodning åbnes i Danmarks  

 Nationalbank (som handler på långiverens vegne) i favør af Den socialistiske  

 Republik Vietnams udenrigshandelsbank (som handler på låntagerens vegne).
 Långiveren skal sikre, at der altid er tilstrækkelige midler til rådighed  

 på lånekontoen til at sætte låntageren i stand til at præstere rettidig  

 betaling for kapitaludstyr og tjenesteydelser, som tilvejebringes inden for  

 lånebeløbet.
 2. Låntageren (eller Den socialistiske Republik  

 Vietnams udenrigshandelsbank) skal på de i denne overenskomst fastsatte  

 vilkår være berettiget til på lånekontoen at trække de beløb, der er  

 nødvendige til betaling for kapitaludstyr eller tjenesteydelser, som  

 tilvejebringes i medfør af lånet.
Artikel III Rentefod Lånet ydes rentefrit.
Artikel IV Tilbagebetalinger 1. Låntageren skal tilbagebetale lånet i halvtreds  

 halvårlige bidrag, hvert på 1.200.000 danske kroner, første gang den 1.  

 oktober 1992 og sidste gang den 1. april 2017.
 2. Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 8, skal der træffes  

 indbyrdes aftale om en ændret tidsplan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for det danske udenrigsministeriums løbende konto i  

 Danmarks Nationalbank.
Artikel VI Lånets anvendelse 1. Låntageren skal anvende lånet til finansiering af  

 import fra Danmark (herunder omkostninger ved transport og forsikring fra  

 Danmark til Den socialistiske Republik Vietnam) af sådant kapitaludstyr, som  

 er nødvendigt for de i tillæg II nævnte projekter.
 2. Lånet kan endvidere anvendes til betaling for  

 danske tjenesteydelser, som er nødvendige for de i tillæg II nævnte  

 projekter.
 3. Alle kontrakter, der finansieres i medfør af lånet,  

 skal være undergivet godkendelse af låntageren og långiveren.
 4. Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af de  

 leverancer og tjenesteydelser, som finansieres i medfør af lånet, og for den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 5. En kontrakt i medfør af lånet må ikke indeholde  

 bestemmelser om særlige kreditydelser fra den danske kontraktpartner.
 6. Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 7. Låneprovenuet må ikke anvendes til betaling til  

 låntageren af nogen form for indførselstold, skatter og statslige eller andre  

 offentlige afgifter, såsom indførselsafgifter, udligningsafgifter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 8. Træk på lånekontoen kan finde sted til opfyldelse  

 af kontrakter, der er godkendt inden for et tidsrum af tre år efter  

 overenskomstens ikrafttræden eller et sådant andet tidspunkt, som låntageren  

 og långiveren måtte aftale indbyrdes.
Artikel VII Ikke-diskrimination 1. Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 2 Alle afskibninger af kapitaludstyr, der omfattes af denne overenskomst,  

 skal ske i overensstemmelse med princippet om skibes frie deltagelse i den  

 internationale handel i fri og lige konkurrence.
Artikel VIII Diverse bestemmelser 1. Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 2. Låntageren skal meddele långiveren, hvilke personer  

 der er bemyndiget til at handle på låntagerens vegne, og afgive bekræftede  

 prøver på alle sådanne personers underskrifter.
 3. Såfremt der udskrives licitation om kontrakter, der  

 skal finansieres i medfør af lånet, skal låntageren fremsende alt relevant  

 materiale om licitationen til långiveren med henblik på videregivelse til de  

 potentielle tilbudsgivere.
 4. Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed 1. Denne overenskomst træder i kraft på datoen for  

 undertegnelsen.
 2. Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
The Ministry of Foreign Trade, Hanoi.
 Telex:
251 For långiveren med henblik på udbetalinger og betaling af afdrag på lånet:
Udenrigsministeriet, Afdelingen for internationalt udviklingssamarbejde, Asiatisk Plads 2, DK-1448 København, Danmark.
 Telegramadresse:
ETRANGERES COPENHAGEN Telex:
31292 ETR DK For långiveren med henblik på fremsendelse af materiale vedrørende  

 licitationer:
Udenrigsministeriet, Handelsafdelingen, Asiatisk Plads 2, DK-1448 København, Danmark.
 Telegramadresse:
ETRANGERES COPENHAGEN Telex:
31292 ETR DK Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Hanoi i dag den 9. april 1982.
For Danmarks regering Søren Voss For Den socialistiske Republik Vietnams regering Nguyen Chanh Tillæg I Artikel I Annullering og suspension 1. Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 2. Såfremt låntageren gør sig skyldig i misligholdelse  

 med hensyn til opfyldelsen af nogen forpligtelse eller aftale i medfør af  

 overenskomsten, kan långiveren helt eller delvis suspendere låntagerens ret  

 til at foretage træk på lånekontoen.
 Hvis den misligholdelse, der har berettiget långiveren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
 3. Alle overenskomstens bestemmelser skal fortsat have  

 fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvister 1. Enhver tvist, som måtte opstå mellem parterne  

 angående fortolkningen eller gennemførelsen af nærværende overenskomst, og  

 som ikke er bilagt ad diplomatisk vej inden for seks måneder, skal efter  

 anmodning fra en af parterne forelægges for en voldgiftsdomstol bestående af  

 tre medlemmer.
Domstolens formand skal være statsborger i et tredjeland og  

 skal udpeges efter indbyrdes aftale mellem parterne.
Såfremt parterne ikke  

 kan nå til enighed om udstedelsen af domstolens formand, kan hver part anmode  

 præsidenten for Den internationale Domstol om at foretage udprgelsen.
Hver  

 part udpeger sin egen voldgiftsdommer, kan denne udpeges af domstolens  

 formand.
 2. Hver part skal efterkomme og gennemføre de af  

 domstolen afsagte kendelser.
Tillæg II Tillæg III Låntageren har bemyndiget følgende kontorer til at godkende kontrakter  

 (pro forma fakturaer) hhv. betalinger til finansiering i medfør af lånet:
 For Cementfabrikken, Hoang Thach:
The director, department 7, Technoimport For Sukkerfabrikken, La Nga The director, department 4, Technoimport For Vandforsyningsprojektet, Dalat The director, department 7, Technoimport For Fiskeforædlingsfabrikken, Qui Nhon The director, department 6, Technoimport For Komposteringsanlægget, Ho Chi Minh The director, department 3, Technoimport Vedrørende gennemførelsen af overenskomstens artikel VI blev der under  

 forudgående drøftelser mellem Danmark og Vietnam den 4. september 1981  

 desuden opnået enighed om følgende »Betingelser og procedurer vedrørende  

 færdiggørelse af projekter, som involverer danske leverancer ifølge et  

 eventuelt dansk statslån til Den socialistiske Republik Vietnams  

 regering«:
 1. Anvendelse af lånemidler vil være begrænset til  

 opfyldelse af kontrakter finansieret i medfør af tidligere dansk gave- og  

 lånebistand, som følger:
 2. Endelige planer for projektgennemførelsen:
For hvert projekt vil den danske hovedleverandør, den vietnamesiske  

 projektledelse og de berørte vietnamesiske myndigheder udarbejde en endelig  

 plan for projektgennemførelsen, der detaljeret fastslår danske henholdsvis  

 vietnamesiske forpligtelser i form af leverancer og arbejdskraft, som kræves  

 for at færdiggøre projektet.
Planen skal særskilt opregne danske leverancer  

 til finansiering i kraft af lånet.
Endvidere skal planen indeholde en  

 tidsplan for færdiggørelsen af hver projektaktivitet.
 Planen, som vil være et tillæg til den oprindelige kontrakt, skal  

 forelægges regeringerne i Vietnam og Danmark til godkendelse.
3. Periodiske projektrapporter For hvert projekt vil den vietnamesiske og den danske projektledelse med  

 mellemrum på ikke over 6 måneder eller efter anmodning fra den vietnamesiske  

 eller den danske regering udarbejde en fælles projektrapport indeholdende:
 Projektrapporten skal afspejle de opnåede fremskridt på byggepladsen siden  

 den sidste rapport og indbefatte eventuelle justeringer i den endelige plan  

 for projektgennemførelsen.
 Endvidere skal projektrapporten indbefatte en liste over danske  

 leverancer, der skal faktureres af hovedleverandøren efter godkendelse af  

 regeringerne i Vietnam og Danmark.
 Projektrapporten skal forelægges Vietnams regering, som ufortøvet vil  

 godkende projektrapporten og fremsende den til den danske regering.
Efter modtagelsen vil den danske regering overveje godkendelse af de  

 pågældende leverancer.
Efter godkendelsen vil Danmarks regering underrette  

 Vietnams regering og hovedleverandøren og over for Vietnams regering  

 fremsætte eventuelle kommentarer angående fremskridt.
Såfremt indholdet af rapporten medfører, at denne ikke kan godkendes af  

 den vietnamesiske regering, vil der omgående blive indkaldt til møder, som  

 omhandlet i stk. 4 nedenfor. 4. Fællesreferat I tilfælde, hvor projektrapporten ikke straks kan godkendes, vil  

 repræsentanter for Vietnams regering og den danske ambassade i Hanoi mødes  

 for at diskutere projektgennemførelsen.
Resultatet af sådanne møder vil blive  

 afspejlet i et særskilt fællesreferat vedrørende henholdsvis »fremskridt  

 på byggepladsen« og »liste over danske leverancer«.
Referatet  

 vil blive tilstillet Danmarks regering til overvejelse.
Fællesreferatet skal i det mindste indeholde kommentarer angående  

 fremskridt på byggepladsen.
Hvis projektet står over for særlige problemer,  

 skal referatet anføre de fremgangsmåder og midler, der er aftalt til løsning  

 af problemerne.
Efter modtagelsen af referatet vil Danmarks regering meddele  

 Vietnams regering eventuelle kommentarer.
Fællesreferatet skal specificere de leverancer, som skal faktureres af  

 hovedleverandøren.
Efter modtagelsen af referatet vil Danmarks regering  

 overveje godkendelse af de pågældende leverancer.
Efter godkendelsen vil  

 Danmarks regering underrette Vietnams regering og hovedleverandøren.
5. Pro forma fakturaer Ved åbning af en lånekonto i Danmarks Nationalbank vil Vietnams regering  

 instruere banken om, at betalinger over lånekontoen udelukkende skal  

 effektueres på grundlag af pro forma fakturaer, som er godkendt af  

 regeringerne i Vietnam og Danmark.
 For hvert projekt vil hovedleverandøren udstede pro forma fakturaer på  

 grundlag af den af regeringerne i Vietnam og Danmark godkendte liste over  

 danske leverancer, som følger:
 Pro forma fakturaer udfærdiges i henhold til de almindelige kommercielle  

 betingelser og vilkår for levering af udstyr og tjenesteydelser og til  

 indholdet af den bankgaranti, som er aftalt mellem de berørte vietnamesiske  

 myndigheder og hovedleverandøren på tidspunktet for udarbejdelsen af den  

 endelige plan for projektgennemførelsen.
Udstyr skal leveres cif vietnamesisk havn og skal, hvor det er muligt,  

 forsikres af hovedleverandøren frem til endelig destination i Vietnam.
Pro  

 forma fakturaer skal specificere og indbefatte leveringsomkostninger.
Betaling skal foretages på grundlag af pro forma fakturaer, der er  

 godkendt af regeringerne i Vietnam og Danmark.
Hovedleverandørerne skal  

 stille bankgaranti for forskudsbetalinger.
 Efter udstedelse af pro forma fakturaer vil hovedleverandøren forelægge  

 regeringerne i Vietnam og Danmark kopier til godkendelse.
 Efter godkendelse af pro forma fakturaer vil Vietnams regering gennem den  

 danske ambassade i Hanoi omgående fremsende 2 (to) godkendte kopier af hver  

 pro forma faktura til godkendelse af Danmarks regering og 1 (en) til betaling  

 over lånekontoen godkendt kopi til Danmarks Nationalbank.
Danmarks regering vil overveje godkendelsen af pro forma fakturaer på  

 grundlag af listen over danske leverancer, således som denne er godkendt af  

 regeringerne i Vietnam og Danmark.
For så vidt angår de i stk. 5.a.3. ovenfor  

 omtalte pro forma fakturaer vil Danmarks regering overveje godkendelse af  

 afskibning af udstyr, når fremskridt på byggepladsen i henhold til  

 projektrapporterne berettiger en afskibning.
 Hvis fremskridt på byggepladsen ikke berettiger en afskibning af det  

 pågældende udstyr, vil Danmarks regering efter samråd med Vietnams regering  

 træffe beslutning om midlertidig oplagring af dette udstyr hos  

 hovedleverandøren.
