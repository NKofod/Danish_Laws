NOA-Meddelelse vedr.
Fortolkning af,  

 hvornår en ledig kan anses for at være dagpengeberettiget, jf. §  

 49, stk. 2 i bekendtgørelse nr. 30 af 21. januar 2002 om en aktiv  

 arbejdsmarkedsindsats Arbejdsformidlingen kan ikke afgive tilbud til ledige, der  

 f.eks. har mistet retten til dagpenge, eller som skal opfylde et arbejdskrav,  

 hvorimod Arbejdsformidlingen godt kan afgive tilbud til ledige, der f.eks.  

 afvikler en effektiv karantæne.
 På given foranledning skal styrelsen præcisere  

 følgende:
 Ifølge § 49, stk. 2, i bekendtgørelse nr. 30  

 af 21. januar 2002 om en aktiv arbejdsmarkedsindsats er det en betingelse for  

 Arbejdsformidlingens afgivelse af tilbud, at den ledige er dagpengeberettiget  

 og står til rådighed for arbejdsmarkedet.
 I vejledningen til Arbejdsdirektoratets  

 bekendtgørelse nr. 826 af 19. september 2001 om selvforskyldt ledighed  

 er det defineret, hvad der forstås ved, at den ledige er  

dagpengeberettiget.
Den ledige betragtes herefter ikke som  

dagpengeberettiget, og Arbejdsformidlingen kan således ikke  

 afgive tilbud til ledige, der 1) 	har mistet retten til dagpenge som følge af et arbejdskrav  

 efter § 44 i bekendtgørelse om selvforskyldt ledighed  

 (gentagelsesvirkningen), 2)	har mistet retten til dagpenge efter § 45 i bekendtgørelse om  

 selvforskyldt ledighed, 3)	i perioden ikke har ret til dagpenge på grund af manglende  

 rådighed efter §§ 28 og 29 i bekendtgørelse om  

 rådighed, 4)	har mistet retten til dagpenge som følge af et arbejdskrav  

 efter § 35 i bekendtgørelse om rådighed, eller 5)	endnu ikke har ret til dagpenge som dimittend, jf. § 54 i lov om  

 arbejdsløshedsforsikring m.v.
Selv om en ledig ikke aktuelt får dagpenge,  

 betragtes den ledige som dagpengeberettiget, og Arbejdsformidlingen  

 vil kunne afgive tilbud, hvis årsagen til, at den ledige ikke får  

 dagpenge, er, 1)	at den ledige afvikler en effektiv karantæne, eller 2)	at den ledige ikke får dagpenge som følge af §§ 30-34 i  

 bekendtgørelse om rådighed.
 I vedlagte bilag er ovennævnte bestemmelser  

 gengivet.
Arbejdsmarkedsstyrelsen, den 13. marts  

 2002 Bilag til NOA-meddelelse A. 3/02 Arbejdsdirektoratets bekendtgørelse nr. 826 af 19.  

 september 2001 om selvforskyldt ledighed Gentagelsesvirkning og arbejdskrav § 44. Et medlem kan ikke få dagpenge, hvis medlemmet 2 gange  

 inden for de seneste 12 måneder er blevet selvforskyldt ledig efter §§  

 3-11.
 Stk. 2. Et fuldtidsforsikret medlem kan igen få dagpenge, når  

 medlemmet har haft mere end 300 timers arbejde i en periode på 10  

 uger.
 Stk. 3. Et deltidsforsikret medlem kan igen få dagpenge, når  

 medlemmet har haft mindst 150 timers arbejde i en periode på 10  

 uger.
Stk. 4. Et medlem kan igen få dagpenge, når medlemmet i mindst  

 26 uger uafbrudt har drevet selvstændig erhvervsvirksomhed i et omfang,  

 der kan sidestilles med lønarbejde i over 30 timer om ugen Medlemmet må ikke samtidig have fået etableringsydelse efter  

 lov om en aktiv arbejdsmarkedspolitik eller igangsætningsydelse efter  

 lov om social bistand eller lignende.
 Stk. 5. Direktøren for Arbejdsdirektoratet kan i ganske  

 særlige tilfælde bestemme, at et medlem ikke mister retten til  

 dagpenge efter stk. 1, hvis medlemmet ikke tidligere er blevet vejledt herom.  

 Hvis medlemmet ikke mister retten til dagpenge efter stk. 1, skal medlemmet  

 have en karantæne efter § 39, § 40 eller § 41 for hver af de gange,  

 medlemmet er blevet selvforskyldt ledig.
Tab af dagpenge og beskæftigelseskrav § 45. Et medlem mister retten til  

 dagpenge, hvis medlemmet er selvforskyldt ledig efter § 12 eller § 13.
 Stk. 2. Et medlem, der har mistet retten til dagpenge, kan igen få  

 dagpenge, når medlemmet har haft arbejde i det omfang, der er  

 nævnt i § 53, stk. 2, i loven.
 Stk. 3. Et medlem, som før den 1. januar 1997 har mistet retten til  

 dagpenge, fordi medlemmet i aktivperioden har afslået at være med  

 til at udarbejde eller revidere en handlingsplan eller har afslået et  

 tilbud efter § 33 i lov om en aktiv arbejdsmarkedspolitik, kan igen få  

 dagpenge, når medlemmet har haft arbejde i det omfang, der er  

 nævnt i § 53, stk. 5, i loven.
 Stk. 4. Et medlem, som før den 1. januar 1997 har mistet retten til  

 dagpenge, fordi medlemmet har afslået at være med til at  

 udarbejde eller revidere en uddannelsesplan eller en handlingsplan eller har  

 afslået et tilbud efter uddannelsesplan eller en handlingsplan, mens  

 medlemmet var omfattet af den før 1. januar 1999 gældende § 52 b  

 i loven, kan igen få dagpenge, når medlemmet har haft arbejde i  

 det omfang, der er nævnt i § 53, stk. 5, i loven.
Arbejdsdirektoratets bekendtgørelse nr. 1353 af  

 20. december 2000 om rådighed Manglende dagpengeret i en periode § 28. Et medlem kan ikke få dagpenge, hvis medlemmet  

 afslår formidlet arbejde, tilbud om omskoling m.v. eller tilbud efter  

 en individuel handlingsplan eller uddannelsesplan, eller afslår at  

 medvirke til at udarbejde eller revidere en individuel handlingsplan eller  

 uddannelsesplan, fordi medlemmet f.eks. skal 1)	overtage andet arbejde, 2)	påbegynde selvstændig erhvervsvirksomhed, 3)	overgå til efterløn, 4)	gå på børnepasningsorlov som ledig efter lov om  

 børnepasningsorlov, 5)	rejse til udlandet eller 6)	flytte, fordi ægtefællen eller samleveren overtager  

 varigt arbejde, begynder længerevarende uddannelse eller begynder eller  

 flytter selvstændig virksomhed uden for det hidtidige  

 hjemsted.
 Stk. 2. Et medlem kan ikke få dagpenge, hvis medlemmet afslår  

 formidlet arbejde, tilbud om omskoling m.v. eller tilbud efter en individuel  

 handlingsplan eller uddannelsesplan, eller afslår at medvirke til at  

 udarbejde eller revidere en individuel handlingsplan eller uddannelsesplan,  

 fordi medlemmet ønsker at påbegynde uddannelse.
 Stk. 3. Stk. 1 og 2 gælder også i situationer, der kan  

 sidestilles med afslag.
 Stk. 4. Stk. 1 og 2 gælder også i situationer, hvor et medlem  

 bringer sit arbejde til ophør eller afbryder et tilbud om omskoling  

 m.v. eller et tilbud efter en individuel handlingsplan eller  

 uddannelsesplan.
 Stk. 5. Medlemmet kan igen få dagpenge fra det tidspunkt, hvor det  

 dokumenteres, at forudsætningen for afslaget eller ophøret er  

 bortfaldet, jf. dog §§ 14-16 i bekendtgørelse om selvforskyldt  

 ledighed.
 § 29.  Et medlem kan ikke få dagpenge, så længe  

 medlemmet ikke har bopæl og opholder sig i Danmark, jf. § 3, ikke er  

 tilmeldt AF, jf. § 4, eller ikke kan overtage arbejde, jf. §§ 5-8.
 § 30.  Et medlem kan ikke få dagpenge, så længe  

 medlemmet ikke har givet de oplysninger, som arbejdsløshedskassen har  

 bedt om, jf. § 20, stk. 3.
 Stk. 2.  Dagpengene kan dog efterbetales, hvis medlemmet  

 har stået til rådighed for arbejdsmarkedet i den mellemliggende  

 periode.
 § 31.  Et medlem kan ikke få dagpenge, så længe  

 medlemmet udebliver fra en samtale eller aktivitet i  

 arbejdsløshedskassen, som arbejdsløshedskassen har indkaldt  

 medlemmet til skriftligt og personligt.
 Stk. 2. Medlemmet kan igen få dagpenge, når  

 medlemmet har henvendt sig skriftligt, personligt eller telefonisk til  

 arbejdsløshedskassen.
 Stk. 3. Dagpenge for den mellemliggende periode kan ikke  

 efterbetales.
 § 32. Et medlem kan ikke få dagpenge, så længe  

 medlemmet udebliver fra en grundregistreringssamtale, som AF har indkaldt  

 medlemmet til skriftligt og personligt og med angivelse af samtalens  

 formål, eller så længe medlemmet ikke har underskrevet en  

 erklæring til AF om, at de givne oplysninger efter § 21 er korrekte og  

 fyldestgørende.
Stk. 2. Medlemmet kan igen få dagpenge, når  

 medlemmet på ny er tilmeldt AF og har henvendt sig skriftligt,  

 personligt eller telefonisk til AF eller arbejdsløshedskassen  

 vedrørende udeblivelsen, medmindre dagpengeretten helt eller delvis er  

 bortfaldet efter andre bestemmelser i bekendtgørelsen eller i  

 bekendtgørelse om selvforskyldt ledighed.
Hvis medlemmet ikke har  

 underskrevet erklæring om grundregistreringsoplysninger, kan medlemmet  

 igen få dagpenge, når AF har modtaget den underskrevne  

 erklæring.
 Stk. 3. Dagpenge for den mellemliggende periode kan ikke  

 efterbetales.
 Stk. 4. Henvender medlemmet sig til AF samme dag, som  

 samtalen skulle have været afholdt, men efter tidspunktet for samtalen,  

 kan medlemmet ikke få dagpenge for den pågældende dag.
 § 33. Et medlem kan ikke få  

 dagpenge, så længe medlemmet uden en gyldig grund, jf. §§ 21-22 i  

 bekendtgørelse om selvforskyldt ledighed, udebliver fra en  

 formidlingssamtale eller en samtale vedrørende tilbud om omskoling  

 m.v. eller udarbejdelse eller revision af en individuel handlingsplan eller  

 uddannelsesplan eller en samtale om afgivelse af tilbud efter en individuel  

 handlingsplan eller uddannelsesplan, som AF har indkaldt medlemmet til  

 skriftligt og personligt og med angivelse af samtalens formål, jf. dog  

 §§ 14-16 i bekendtgørelse om selvforskyldt ledighed.
 Stk. 2.  Medlemmet kan igen få dagpenge, når  

 medlemmet har henvendt sig skriftligt, personligt eller telefonisk til AF  

 eller arbejdsløshedskassen vedrørende udeblivelsen, medmindre  

 dagpengeretten helt eller delvis er bortfaldet efter andre bestemmelser i  

 bekendtgørelsen eller i bekendtgørelse om selvforskyldt  

 ledighed.
 Stk. 3. Dagpenge for den mellemliggende periode kan ikke  

 efterbetales.
 Stk. 4. Henvender medlemmet sig til AF samme dag, som  

 samtalen skulle have været afholdt, men efter tidspunktet for samtalen,  

 kan medlemmet ikke få dagpenge for den pågældende dag.
 § 34. Et medlem kan ikke få  

 dagpenge, så længe medlemmet udebliver fra andre end de i §§ 32  

 og 33 nævnte møder eller aktiviteter, som AF har indkaldt  

 medlemmet til skriftligt og personligt.
 Stk. 2. Når medlemmet hanvender sig til AF eller  

 arbejdsløshedskassen vedrørende udeblivelsen, kan dagpengene  

 dog efterbetales bortset fra de dage, som møderne eller aktiviteterne  

 vedrører, hvis medlemmet har stået til rådighed for  

 arbejdsmarkedet i den mellemliggende periode.
Tab af dagpengeret og arbejdskrav § 35. Hvis et medlem efter §§ 22-24 og §  

 27 ikke anses for at stå til rådighed, kan medlemmet ikke  

 få dagpenge.
Stk. 2. Et fuldtidsforsikret medlem kan igen få  

 dagpenge, når medlemmet har haft mere end 300 timers arbejde i en  

 periode på 10 uger.
Det er en betingelse, at arbejdet er udbudt  

 på almindelige løn- og arbejdsvilkår, og at der ikke er  

 givet offentlige løntilskud til arbejdet.
Stk. 3. Et deltidsforsikret medlem kan igen få  

 dagpenge, når medlemmet har haft mindst 150 timers arbejde i en periode  

 på 10 uger.
Det er en betingelse, at arbejdet er udbudt på  

 almindelige løn- og arbejdsvilkår, og at der ikke er givet  

 offentlige løntilskud til arbejdet.
Stk. 4. Et medlem kan igen få dagpenge, hvis  

 medlemmet i mindst 26 uger uafbrudt har drevet selvstændig  

 erhvervsvirksomhed i væsentligt omfang.
Det er en betingelse, at  

 medlemmet ikke samtidig har modtaget etableringsydelse efter lov om en aktiv  

 arbejdsmarkedspolitik, igangsætningsydelse efter lov om social bistand  

 eller lignende til virksomheden.
 Stk. 5. Et medlem, der ikke står til  

 rådighed, fordi medlemmet har forbeholdt sin arbejdskraft for en  

 bestemt arbejdsgiver eller arbejdsplads, kan igen få dagpenge, hvis  

 medlemmet dokumenterer, at årsagen til den manglende rådighed  

 ikke længere er til stede.
 Stk. 6. Et medlem kan ikke opfylde kravet om arbejde i  

 stk. 2 og 3 med arbejde af den karakter, der var årsag til den  

 manglende rådighed, jf. §§ 26 og 27.
