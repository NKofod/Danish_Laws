 I medfør af § 3, stk. 2, § 10, stk. 1-2, § 19, stk. 1, § 20, stk. 3, og §  

 22, stk. 3 i lov nr. 342 af 14. maj 1992 om mælk, mælkeprodukter, margarine  

 m.v. (mælkeproduktloven) og efter bemyndigelse fra ministeren for fødevarer,  

 landbrug og fiskeri, fastsættes:
 § 1.  De i medfør af lov nr. 342 af 14. maj 1992 om  

 mælk, mælkeprodukter, margarine m.v. (mælkeproduktloven) autoriserede  

 virksomheder, der indvejer mælk, udtager i nærmere angivet omfang, jf. § 3,  

 prøver af mælk hos den enkelte mælkeproducent til brug for undersøgelse for  

 indhold af aflatoxin.
 Stk. 2.  Virksomhederne skal indsende prøverne til  

 undersøgelse på et laboratorium, der er godkendt hertil af  

 Veterinærdirektoratet.
§ 2.  Alle resultater af de laboratoriemæssige  

 undersøgelser skal af laboratoriet indsendes til Mejeriforeningen.  

 Resultaterne skal opbevares på laboratoriet i mindst 1 år.
Kvartalsvise  

 oversigter over resultaterne af de laboratoriemæssige undersøgelser  

 fremsendes af Mejeriforeningen til Veterinærdirektoratet.
 § 3.  Den i §§ 1 og 2 nævnte udtagelse og indsendelse  

 af prøver, udførelse af laboratorieundersøgelser samt indsendelse af  

 laboratorieresultater sker efter retningslinjer fastsat af  

 Veterinærdirektoratet.
 § 4.  Veterinærdirektoratet kan, inden for et på  

 finansloven optaget beløb, yde tilskud til udgifter afholdt i forbindelse med  

 de i § 1, stk. 2, anførte laboratorieundersøgelser.
 § 5.  Overtrædelse af §§ 1-3 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 15. juli 1997  

 og har virkning fra 1. januar 1996.
Veterinærdirektoratet, den 25. juni 1997 P.V.V.
