Nr BTL 267 Betænkning over Forslag til lov om ændring af de kommunale styrelseslove  

 (Fastsættelse af takster)   

 Nr L 267 1991-92, 1. samling Afgivet af Kommunaludvalget Afgivet: 19920514 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse uændret .
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
 Et flertal inden for mindretallet (Det Konservative Folkepartis, Venstres,  

 Det Radikale Venstres og Kristeligt Folkepartis medlemmer af udvalget) kan  

 tilslutte sig, at der skal være åbenhed om den kommunale takstfastsættelse,  

 men flertallet finder ikke, at dette kan begrunde et krav i lovgivningen om,  

 at kommunalbestyrelsen skal træffe beslutning om alle takster og  

 takstændringer i et møde.
 Efter flertallets opfattelse bør det være op til den enkelte  

 kommunalbestyrelse selv at afveje og tage stilling til, hvorledes borgerne  

 kan blive informeret om takstfastsættelsen og grundlaget herfor.
 Et mindretal inden for mindretallet (Fremskridtspartiets medlem af  

 udvalget) kan ikke støtte lovforslaget, fordi det i bund og grund er et  

 indgreb i det kommunale selvstyre.
 Efter mindretallets opfattelse skal kommunerne fortsat have mulighed for  

 selv at afgøre, om takster skal fastsættes i f.eks. fagudvalg, eller om man  

 ønsker spørgsmålet afgjort i byrådet.
