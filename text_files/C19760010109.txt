Ved indenrigsministeriets cirkulære nr. 193 af 9. september 1974 er  

 fastsat regler for statens refusion af visse udgifter til  

 hjemmesygeplejeskeordninger, sundhedsplejerskeordninger og  

 skolelægeordninger.
Det fremgår heraf, at staten refunderer kommunerne 50  

 pct. af deres udgifter til pension m.v. til hjemmesygeplejersker og  

 sundhedsplejersker samt til sygeplejersker ansat ved de kommunale  

 skolelægeordninger.
Efter de i medfør af den tidligere lovgivning om hjemmesygeplejerske- og  

 sundhedsplejerskeordninger fastsatte refusionsbestemmelser har der været  

 gældende forskellige regler for de pensionsudgifter, der kunne anmeldes til  

 refusion for henholdsvis hjemmesygeplejerskeordninger og  

 sundhedsplejerskeordninger.
Efter indenrigsministeriets cirkulære af 20.  

 oktober 1960 om refusion af udgifter til sundhedsplejerskeordninger har  

 kommunerne således i de tilfælde, hvor de gennem pensionsfond selv ønskede at  

 udrede eventuelle pensionsydelser til sundhedsplejersker, kunnet anmelde  

 udgifter til pensionshenlæggelser til refusion.
For hjemmesygeplejersker har  

 derimod pensionsudbetalingerne kunnet anmeldes til refusion, jfr.  

 indenrigsministeriets cirkulære af 10. april 1958 om hjemmesygepleje.
 Med henblik på at skabe ensartede regler for refusion af pensionsudgifter  

 til det af indenrigsministeriets cirkulære af 9. september 1974 omfattede  

 personale, fastsættes herved med virkning fra 1. april 1974 følgende regler  

 for anmeldelse til refusion af udgifter til pension til hjemmesygeplejersker  

 og sundhedsplejersker samt til sygeplejersker ansat ved de kommunale  

 skolelægeordninger:
 TJENESTEMANDSANSAT ELLER PÅ TILSVARENDE VILKÅR ANSAT PERSONALE:
1. Kommunens udgift til udbetalte pensioner til  

 hjemmesygeplejersker kan anmeldes til refusion.
Det samme gælder udgifter til  

 pensioner til sundhedsplejersker samt til sygeplejersker ansat ved de  

 kommunale skolelægeordninger, som afskediges med pension efter 1. april 1974.  

 Det er en forudsætning, at udgifterne ikke overstiger, hvad der er fastsat i  

 de af Kommunernes Lønningsnævn godkendte bestemmelser om løn og pension til  

 det nævnte personale.
Såfremt der af en kommune er tegnet en forsikring til dækning af  

 pensionsydelserne, medtages til refusion den af kommunen på en sådan  

 forsikring indbetalte præmie med fradrag af eventuel til kommunen i det  

 pågældende regnskabsår udbetalt bonus.
Hvor forsikring er tegnet, medtages  

 udbetalte pensionsydelser kun til refusion i det omfang, de ikke dækkes af  

 den tegnede forsikring.
 Ved eventuelt tilbagekøb af en for en person tegnet pensionsforsikring  

 føres tilbagekøbsværdien til indtægt på kommunens til refusion indsendte  

 regnskab, således at halvdelen af tilbagekøbsværdien modregnes i de kommunen  

 tilkommende refusioner.
 Opmærksomheden henledes på, at der således ikke fremtidig, d.v.s. for  

 tiden efter den 1. april 1974, vil blive ydet refusion af henlæggelser til  

 pensionsfond.
 I de tilfælde, hvor indenrigsministeriet i medfør af afsnit V i det  

 ovennævnte cirkulære af 20. oktober 1960 har godkendt, at en kommune kan  

 opføre udbetalt pension til en sundhedsplejerske til refusion i det omfang  

 pensionsudgiften ikke dækkes af pensionsmidler, vil disse udgifter fortsat  

 kunne anmeldes til refusion, uanset at sundhedsplejersken er afskediget med  

 pension inden 1. april 1974.
 Opmærksomheden henledes på, at bidrag til ATP kan anmeldes til refusion.
 IKKE-TJENESTEMANDSANSAT PERSONALE.
 2. For personale, der er medlemmer af en under  

 offentligt tilsyn stående pensionskasse, kan bidraget til pensionskassen  

 anmeldes til refusion.
 Opmærksomheden henledes på, at bidrag til ATP kan anmeldes til refusion.
 INDENRIGSMINISTERIET, DEN 10. MAJ 1976.
 P.M.V.
 Zeuthen.
 /Ebbe Sørensen.
