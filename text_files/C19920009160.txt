 Delvejledning til Arbejdsministeriets bekendtgørelse nr. 403 af 30. maj  

 1989 om arbejdstilbud m.v. som er ændret ved bekendtgørelse nr. 571 af 5.  

 august 1991, bekendtgørelse nr. 957 af 27. december 1991 og bekendtgørelse  

 nr. 557 af 23. juni 1992.
Med lov nr. 469 af 24. juni 1992 er der indført en række forsøgsordninger,  

 der sigter mod en øget aktivering på det korte sigt.
Loven er gældende indtil  

 1. januar 1994.
 Bekendtgørelsen indeholder, udover bestemmelser vedrørende de med loven  

 indførte forsøgsordninger - frivilligt arbejdstilbud, selvfundet  

 arbejdstilbud og arbejdstilbud med introduktionsperiode - bestemmelser, som  

 er en konsekvens af de aktiveringer, der er indført med lov om  

 aktiveringsordning ved hjemmehjælp og dagpasning for børn og lov om  

 aktiveringsordning for ledige på Bornholm.
 Endvidere indeholder bekendtgørelsen bestemmelser vedrørende statskvoten,  

 voksenuddannelsesstøtte/arbejdstilbud samt erhvervsuddannelser/arbejdstilbud.
1. Frivilligt arbejdstilbud Ledige under 25 år får efter de gældende regler et arbejdstilbud efter 12  

 måneders ledighed.
Herudover giver de nye regler de unge under 25 år en  

 mulighed for allerede efter 6 måneders ledighed at få et frivilligt  

 arbejdstilbud.
Formålet hermed er på et tidligere tidspunkt i  

 ledighedsforløbet at aktivere de unge med henblik på større mulighed for at  

 opnå varig beskæftigelse.
2. Selvfundet arbejdstilbud Der er nu mulighed for at placere ledige såvel over som under 25 år i et  

selvfundet arbejdstilbud i den private sektor allerede efter 6  

 måneders ledighed.
Formålet hermed er at øge antallet af private  

 arbejdstilbud, idet private arbejdstilbud har vist sig at give større  

 mulighed for at opnå varig beskæftigelse efter arbejdstilbudsperioden.
3. Arbejdstilbud med introduktionsperiode Med henblik på at skaffe flere private arbejdstilbud er der endvidere  

 åbnet mulighed for at indlede et arbejdstilbud med en  

 introduktionsperiode umiddelbart forud for arbejdstilbuddet.
En  

 arbejdsgiver, der er i tvivl om, hvorvidt der er brug for en langtidsledig i  

 virksomheden, får herved mulighed for at vurdere dette i løbet af  

 introduktionsperioden.
Introduktionsperioden er samtidig en mulighed for den  

 ledige til at vurdere, om arbejdstilbuddet er rimeligt.
4. Aktiveringsordninger i henhold til anden lovgivning For at udvide kapaciteten på hjemmehjælpsområdet og daginstitutionsområdet  

 er der indført en forsøgsordning, hvorefter forsikrede dagpengeberettigede  

 ledige hjemmehjælpere, sygehjælpere, pædagoger og pædagogmedhjælpere frem til  

 den 1. januar 1994 får mulighed for at være beskæftiget i op til 12 måneder  

 inden for hjemmehjælpsområdet og i kommunale daginstitutioner.
 På en række punkter gælder der særlige regler inden for ATB-området  

 (arbejdstilbudsområdet) for de aktiverede efter denne forsøgsordning.
På Bornholm er der som forsøg i perioden 1. oktober 1992 til 1. januar  

 1994 mulighed for, at forsikrede dagpengeberettigede ledige kan beskæftiges  

 hos private arbejdsgivere med fortsat udbetaling af dagpenge.
Ledige der er  

 aktiveret efter denne ordning er under aktiveringen omfattet af de  

 almindelige ATB-regler.
Dette kan betyde, at aktiveringsperioderne kan blive  

 korte eller må afbrydes.
Bemærkninger til bekendtgørelsens enkelte bestemmelser Til § 4, stk. 2 og § 6, stk. 2 og § 104 a, stk. 1 Det påhviler Arbejdsformidlingen at orientere ledige, der er aktiverede  

 efter lov om aktiveringsordning ved hjemmehjælp og dagpasning for børn, og  

 som efter de gældende regler har opnået ret til en 3 måneders samtale, om  

 denne ret.
Hvis den aktiverede ønsker 3 måneders samtalen gennemført inden  

 udløbet af aktiveringsperioden, indkaldes pågældende til samtale efter de  

 almindelige regler herom.
Såfremt den aktiverede ønsker samtalen gennemført  

 efter aktiveringsperiodens udløb, indkaldes den pågældende til samtale  

 umiddelbart efter udløbet af perioden.
Til § 7, stk. 1, 3. punktum Placering i arbejdstilbud skal ske efter de almindelige regler om  

 placering i arbejdstilbud i private virksomheder, herunder reglerne om  

 merbeskæftigelse i kap. 8.
 Samtlige 9 måneders beskæftigelse anses som arbejdstilbud.
Til § 7, stk. 2 og stk. 3 Det frivillige arbejdstilbud, der kan gives efter 6 måneders ledighed,  

 anses ikke som 1. arbejdstilbud, selvom det afsluttes efter det fyldte 24. år  

 og 3 måneder.
Det frivillige arbejdstilbud anses som arbejde, men der bortses  

 fra arbejdsfortjenesten under arbejdstilbuddet ved fornyet dagpengeberegning,  

 jf. a-lovens (lov om arbejdsformidling og arbejdsløshedsforsikring m.v.)§ 51,  

 stk. 1, 2. pkt.
Et frivilligt arbejdstilbud kan være hos såvel en privat som en offentligt  

 arbejdsgiver.
Varigheden er som ved almindeligt arbejdstilbud 9 måneder i  

 privat virksomhed og 7 måneder i offentlig virksomhed.
Arbejdsformidlingen har ikke pligt til at afgive frivilligt arbejdstilbud  

 efter 6 måneder.
Den ledige har således ikke krav på et sådant tilbud.
 Frivillige arbejdstilbud kan gives efter 6 måneders ledighed og indtil 9  

 måneders ledighed, idet den ledige unge efter § 105, nr. 3, skal indberettes  

 til et almindeligt ungdomsarbejdstilbud efter 9 måneders ledighed.
Til § 8, stk. 1, nr. 6 Ledige, der har været aktiverede i mindst 3 måneder og derved opnået ret  

 til 2. arbejdstilbud, har ret til ventedagpenge efter a-lovens § 55, stk. 3.
 Indberetning af disse ledige finder sted efter § 105, stk. 1, nr. 6, og  

 arbejdstilbud i »ventedagpengesituationen« skal afgives efter 3  

 måneder, jf. § 17, stk. 3. Om ledige, der inden 1. arbejdstilbud har været  

 aktiverede, se § 104 a, stk. 4.
Til § 11, stk. 3 Aflønningen i et offentlig arbejdstilbud kan ikke overstige p.t. 80,- kr.  

 i timen excl. feriegodtgørelse, ferietillæg og evt. søgnehelligdagsbetaling.
 Arbejdsformidlingen skal påse, at den samlede aflønning, d.v.s. løn incl.  

 tillæg, men excl. feriegodtgørelse, ferietillæg og evt.  

 søgnehelligdagsbetaling, mindst svarer til det ugentlige individuelle  

 dagpengebeløb.
Til § 11, stk. 9 Aldersbetingelsen skal være opfyldt på det tidspunkt, hvor  

 uddannelsen/arbejdstilbuddet påbegyndes.
Til § 17, stk. 9 § 17,  stk. 9 omhandler dels den situation, hvor der  

 er indberettet til arbejdstilbud, men endnu ikke afgivet et sådant, og dels  

 den situation, hvor arbejdstilbud er afgivet, men endnu ikke påbegyndt.
 Ved aftale om udskydelse med henblik på aktivering frem til datoen for tab  

 af dagpengeret, bevarer den ledige retten til henholdsvis ventedagpenge (ved  

 2. arbejdstilbud) og godtgørelse for tab af dagpengeret (ved 1.  

 arbejdstilbud).
Til § 19, stk. 2 Den ledige har ret til et arbejdstilbud efter yderligere 6 måneders  

 ledighed, dvs. efter, at den ledige har haft ialt 12 måneders ledighed, jf. §  

 17, stk. 2. Afslag på et frivilligt arbejdstilbud har ingen konsekvenser for  

 dagpengeretten, og der skal således ikke ske indberetning til  

 Arbejdsløshedskassen ved afslag.
Til § 19, stk. 3 Deltagelse i introduktionsperiode er frivilligt for begge parter.
Den  

 ledige kan uden dagpengemæssige konsekvenser afslå at deltage i en  

 introduktionsperiode forud for et arbejdstilbud.
Der skal således ikke ske  

 indberetning til Arbejdsløshedskassen ved afslag.
 Introduktionsperioden er en mulighed for den ledige til at vurdere om  

 arbejdstilbuddet er rimeligt.
Ankefristen på 4 uger regnes fra Arbejdsformidlingens afgørelse.
Der er  

 ikke tilsigtet en ændring af gældende praksis med hensyn til vurderingen af  

 et arbejdstilbuds rimelighed.
Til § 21, stk. 3 Bestemmelsen svarer til den almindelige regel om ophør i arbejdstilbud i  

 stk. 1, dog således, at pågældende ikke har ret til til et supplerende  

 arbejdstilbud, men til et arbejdstilbud efter § 7, stk. 3.
Til § 30, stk. 3 Ved selvfundet arbejdstilbud skal der - som ved almindelige arbejdstilbud  

 - udfærdiges ansættelseskontrakt mellem arbejdsgiveren og den ledige.
Det er  

 en betingelse for udbetaling af støtten efter denne bestemmelse, at  

 arbejdsgiveren erklærer at ville ansætte den ledige i mindst 9 måneder.
 Maksimumssatsen udgør pr. 1. juli 1992 kr. 123,-.
 Hvis arbejdsgiveren ikke overholder aftalen om ansættelsesforholdets  

 varighed, vil dette kunne udløse erstatningsansvar i forhold til den ansatte,  

 f.eks. svarende til lønnen til udløbet af den lovede ansættelsesperiode.
 I forhold til det offentlige vil et brud på aftalen efter de almindelige  

 erstatningsregler kunne udløse erstatning for det hermed forbundne tab for  

 det offentlige, f.eks. udgifter til dagpenge eller kontanthjælp.
Til § 30 a, stk. 2 Arbejdsgiveren, der over for Arbejdsformidlingen fremsætter ønske om at  

 ansætte en ledig i arbejdstilbud med introduktionsperiode, skal opfylde de  

 almindelige betingelser for at kunne ansætte langtigsledige i arbejdstilbud,  

 herunder betingelserne om merbeskæftigelse m.v., jf. kap. 8.
Til § 30 a, stk. 4 For at kunne indlede et arbejdstilbud med introduktionsperiode skal den  

 ledige være dagpengeberettiget i hele introduktionsperioden, herunder  

 berettiget til ventepenge.
 I introduktionsperioden skal den ledige stå til rådighed for formidlet  

 arbejde, pågældende skal dog ikke være aktiv arbejdssøgende.
 Det påhviler Arbejdsformidlingen at påse, at det ugentlige timeantal  

 fastsættes således, at dagpengeudbetalingen svarer til den  

 overenskomstmæssige løn (excl. feriepenge).
Til § 30 a, stk. 6 Hvis en arbejdsgiver efter introduktionsperioden ikke ønsker at ansætte  

 den ledige i arbejdstilbud, meddeles dette til Arbejdsformidlingen med  

 angivelse af årsagen hertil.
Arbejdsgiveren har herefter ikke flere  

 forpligtelser i forhold til arbejdstilbuddet.
Til § 30 a, stk. 8 Bestemmelsen skal sikre mod misbrug af ordningen.
Eksempelvis kan nævnes,  

 at ledige gentagne gange har deltaget i en introduktionsperiode på en  

 virksomhed uden efterfølgende ansættelse i arbejdstilbud.
Til § 32, stk. 1 Ledige, der efter 1. arbejdstilbud har været aktiveret i mindst 3 måneder,  

 mister retten til uddannelsestilbud, men ikke til iværksætterydelse og  

 uddannelsesydelse til selvvalgt uddannelse.
 Se iøvrigt bekendtgørelsens § 104 a samt vejledningen hertil.
Til § 104 a, stk. 1 Ophør i aktiveringsperioden vil - uanset årsagen - ikke berøre den lediges  

 rettigheder efter ATB-loven.
Til § 104 a, stk. 4 Om ledige, der efter 1. arbejdstilbud har været aktiverede, se  

 vejledningen ad § 8, stk. 1, nr. 6.
Til § 104 a, stk. 5 Bestemmelsen indebærer, at Arbejdsformidlingen på normal vis igangsætter  

 sagsbehandlingen vedrørende placering i arbejdstilbud således, at den ledige  

 kan påbegynde arbejdstilbuddet dagen efter aktiveringsperiodens udløb.
 Hvis den ledige ikke påbegynder i arbejdstilbud dagen efter  

 aktiveringsperiodens udløb, kan det udløse et refusionskrav fra amtskommunen  

 for udbetalt godtgørelse for tab af dagpengeret.
Til § 104 a, stk. 6 Beskæftigelse i henhold til aktiveringsordningen ved hjemmehjælp m.v.  

 anses som ledighed med dagpengeret.
Til § 104 b Beskæftigelse i henhold til aktiveringsordningen for ledige på Bornholm  

 anses som ledighed med dagpengeret i relation til ATB-loven.
