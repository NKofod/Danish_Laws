I § 51, Stk. 1, i Borgerlig Straffelov, jfr.
Lovbekendtgørelse Nr. 215 af  

 24. Juni 1939, er det bestemt, at Bøder i Henhold til Straffeloven, der  

 idømmes eller vedtages i Retten, skal fastsættes i Dagbøder, og at Størrelsen  

 af den enkelte Dagbod skal fastsættes til et Beløb svarende til den  

 paagældendes gennemsnitlige Dagsindtægt, idet der dog ved Beløbets  

 Fastsættelse bør tages Hensyn til bødefældtes Livsvilkaar, herunder hans  

 Formue, Forsørgerpligter og andre Forhold, der indvirker paa Betalingsevnen.  

 Ifølge § 51, Stk. 4, bestemmes det ved Lov eller eventuelt ved kongelig  

 Anordning, i hvilket Omfang de saaledes fastsatte Regler om Dagbøder vil være  

 at bringe til Anvendelse ved Fastsættelse af Bøder for Overtrædelse af andre  

 Love.
 Med Hensyn til Fastsættelse af andre Bøder end Dagbøder er det i § 51,  

 Stk. 3, i Overensstemmelse med de hidtil gældende Regler bestemt, at der  

 indenfor de Grænser, som Hensynet til Lovovertrædelsens Beskaffenhed og de i  

 Straffelovens § 80 nævnte Omstændigheder tilsteder, vil være at tage særligt  

 Hensyn til den skyldiges Betalingsevne.
 Til Gennemførelsen af disse Bestemmelser maa det paahvile  

 Paatalemyndigheden at forelægge Retten de fornødne Oplysninger om Tiltaltes  

 økonomiske Forhold.
I sager, i hvilke der skønnes at kunne blive Spørgsmaal om Anvendelse af  

 en Bødestraf, der skal fastsættes efter Reglerne om Dagbøder, maa der  

 saaledes af Politiet altid tilvejebringes Oplysninger om Tiltaltes  

 gennemsnitlige Dagsindtægt.
Endvidere bør der skaffes Oplysning om Tiltaltes  

 Formue, Arbejdsforhold, Forsørgerpligt samt om andre Forhold, der indvirker  

 paa hans Betalingsevne.
Der bør altid tilvejebringes Attest fra Skattevæsenet  

 om Tiltaltes skattepligtige Indtægt og Formue i de sidste 3 Aar.  

 Oplysningerne bør iøvrigt i Almindelighed tilvejebringes gennem Tiltaltes  

 Forklaring, eventuelt suppleret med, hvad der maatte være Politiet bekendt om  

 Tiltaltes Forbrug og Levevis.
Saafremt Tiltalte imidlertid nægter at give  

 Politiet Oplysninger eller afgiver forbeholdne eller ikke sandsynlige  

 Forklaringer eller paa anden Maade maa antages at modarbejde Tilvejebringelse  

 af Oplysninger om sin Betalingsevne, vil efter Omstændighederne de fornødne  

 Oplysninger kunne søges tilvejebragt ved Henvendelse til Personer og  

 Institutioner, der staar udenfor Sagen.
 I Sager, hvori der er Spørgsmaal om Fastsættelse af andre Bøder end  

 Dagbøder, bør Politiet, saafremt der er Tale om grovere Lovovertrædelser,  

 tilvejebringe de samme Oplysninger om Tiltaltes økonomiske Forhold som  

 ovenfor anført, idet Tilvejebringelse af Skatteattest dog efter  

 Omstændighederne vil kunne undlades.
I mindre vigtige Sager vil det kunne være tilstrækkeligt at fremskaffe  

 mere almindelige Oplysninger om vedkommende, f.Eks.
Oplysninger om hans  

 Erhverv eller Stilling.
I private Straffesager paahviler det Politiet efter Begæring af Retten at  

 tilvejebringe tilsvarende Oplysninger.
Man skal endelig henlede  

 Opmærksomheden paa Bestemmelsen i Straffelovens § 50, Stk. 2, hvorefter der  

 for Lovovertrædelser, der skyldes Vindesyge, kan idømmes Bøde som  

 Tillægsstraf til anden Strafart.
 Dette Cirkulære træder fra den 1. Juli 1939 i Stedet for  

 Justitsministeriets Cirkulære Nr. 240 af 15. November 1932.
 Justitsministeriet, den 29. Juni 1939.
Alsing Andersen /Colov.
