 Bekendtgørelse  

 om kommunens tilskud til brug for dagtilbud  

  

 til børn, forældrenes egenbetaling og fripladstilskud m.v.
 I medfør af § 9, stk. 3, § 11 a,  

 stk. 6, § 12, stk. 4, § 15, stk. 6, § 15 a,  

 stk. 5 og § 18 i lov om social service, jf. lovbekendtgørelse nr.  

 280  

 af 5. april 2005, som ændret ved lov nr. 400 af 1. juni 2005, fastsættes:
Kapitel 1 Tilskud til brug for dagtilbud efter lov om  

 social service §§ 9-11 a og forældrenes egenbetaling § 1.  

  

 Kommunens  

 tilskud til brug for dagtilbud efter §§ 9-11 i serviceloven fastsættes  

 til  

 mindst 67 pct. og forældrenes egenbetaling til højst 33 pct. af de  

 budgetterede  

 bruttodriftsudgifter pr. plads enten i det enkelte dagtilbud eller af de  

 gennemsnitlige bruttodriftsudgifter i dagtilbud af samme type i kommunen.
 Stk. 2.  

  

 Tilskud og  

 egenbetaling efter stk. 1 kan fastsættes således, at de varierer med  

 barnets alder under hensyn til udgifterne vedrørende pågældende aldersgruppe.  

 Kommunen afgør, om tilskudsprocenten skal være den samme i forhold til alle  

 typer af dagtilbud og alle aldersgrupper.
 Stk. 3.  

  

 Tilskudsprocenten  

 kan ikke være mindre end 70 pct. i forhold til forældre, hvis børn har plads  

 i  

 dagtilbud til børn i skolealderen, og forældre, der efter kapitel 5 har fået  

 bevilget fuld eller delvis fripladstilskud.
§ 2.  

  

 For  

 ophold i dagtilbud efter §§ 9 og 10 i serviceloven fastsættes tilskuddet  

 og egenbetalingen af kommunen for et regnskabsår ad gangen på grundlag af  

 dagtilbuddenes budgetter.
Kommunen kan dog allerede ved fastlæggelsen af  

 tilskud og egenbetaling for et nyt regnskabsår beslutte ændringer i tilskud  

 og  

 egenbetaling i løbet af året.
Udgifterne opgøres inkl. merværdiafgift.
Stk. 2.  

  

 Ved  

 fastsættelse af tilskud og egenbetalingen ses der bort fra ejendomsudgifter  

 og  

 udgifter til husleje og vedligeholdelse.
Det samme gælder for  

 befordringsudgifter til udflytterbørnehaver.
§ 3.  

  

 Kommunen kan til puljeordninger efter servicelovens § 11 fastsætte et  

 tilskud pr. barn.
For ophold i puljeordninger kan egenbetalingen ikke  

 overstige  

 33 pct. af bruttodriftsudgifterne i den enkelte ordning fastsat på grundlag  

 af  

 ordningens budget, jf. dog § 29, stk. 2. Udgifterne opgøres inkl.  

 merværdiafgift.
Ved fastsættelse af bruttodriftsudgifterne pr. plads ses der  

 bort fra ejendomsudgifter og udgifter til husleje og vedligeholdelse.
Det  

 samme  

 gælder for befordringsudgifter til udflytterbørnehaver.
§ 4.  

  

 Kommunalbestyrelsen  

 yder et administrationsbidrag til dækning af administrative opgaver til  

 selvejende daginstitutioner efter § 9 i serviceloven, med mindre den  

 selvejende daginstitution ikke ønsker at varetage administrationen.  

 Administrationen indebærer følgende opgaver: løn, bogføring, budget og  

 regnskab, revision og personalejuridisk bistand.
Beløbet svarer til det  

 gennemsnitlige administrationsbidrag pr. barn, kommunen yder til selvejende  

 daginstitutioner i kommunen, i det omfang administrationen omfatter alle  

 opgaver.
 Stk. 2.  

  

 For  

 kommuner med selvejende daginstitutioner, der ikke tidligere har varetaget  

 administrationen forhøjes driftstilskuddet med et beløb, der udgør 2,1 pct.  

 af  

 de gennemsnitlige budgetterede bruttodriftsudgifter pr. barn i et  

 alderssvarende dagtilbud efter §§ 9-11 i serviceloven i kommunen.
 § 5.  

  

 Kommunalbestyrelsen  

 i opholdskommunen yder til godkendte privatinstitutioner efter § 11 a i  

 serviceloven et driftstilskud pr. barn, der er  

 optaget i en privatinstitution, svarende til  

 de gennemsnitlige, budgetterede nettodriftsudgifter (eksklusiv  

 støttepædagogudgifter) pr. barn i et alderssvarende dagtilbud i kommunen  

 efter  

 servicelovens §§ 9-11. Tilskuddet opgøres inklusiv udgifter til moms.
Stk. 2.  

  

 Kommunalbestyrelsen  

 i opholdskommunen yder et administrationsbidrag til dækning af administrative  

 opgaver pr. barn, der er optaget i en godkendt privatinstitution, med mindre  

 privatinstitutionen ikke ønsker at varetage administrationen.  

 Administrationen  

 indebærer følgende opgaver: løn, bogføring, budget og regnskab, revision og  

 personalejuridisk bistand.
Beløbet svarer til det gennemsnitlige  

 administrationsbidrag  

 pr. barn, kommunen yder til selvejende daginstitutioner i kommunen jf.  

 § 9  

 i serviceloven, i det omfang administrationen omfatter alle opgaver.
 Stk. 3.  

  

 For  

 kommuner uden selvejende daginstitutioner til aldersgruppen og kommuner med  

 selvejende  

 daginstitutioner, der ikke tidligere har varetaget administrationen forhøjes  

 driftstilskuddet med et beløb, der udgør 2,1 pct. af de gennemsnitlige  

 budgetterede bruttodriftsudgifter pr. barn i et alderssvarende dagtilbud i  

 kommunen efter servicelovens §§ 9-11.
 Stk. 4.  

  

 Kommunalbestyrelsen  

 i opholdskommunen yder et bygningstilskud pr. barn, der er optaget i en  

 privatinstitution, svarende til det gennemsnitlige tilskud pr. barn i samme  

 aldersgruppe som ydes til selvejende daginstitutioners bygninger i kommunen.  

 Bygningstilskuddet baseres udelukkende på udgifter til husleje.
Stk. 5.  

  

 For  

 kommuner uden selvejende daginstitutioner for aldersgruppen forhøjes  

 driftstilskuddet til privatinstitutionen for de 0-2-årige med et beløb, der  

 svarer til 4,1 pct. af de gennemsnitlige budgetterede bruttodriftsudgifter  

 for  

 et aldersvarende dagtilbud i kommunen efter §§ 9-11 i serviceloven.
For  

 de  

 3-5-årige skal driftstilskuddet forhøjes med et beløb der svarer til 3,2 pct.  

 af de gennemsnitlige budgetterede bruttodriftsudgifter for alderssvarende  

 dagtilbud i kommunen efter servicelovens §§ 9-11.
 Stk. 6.  

  

 Privatinstitutioner  

 fastsætter selv forældrenes egenbetaling for en plads i institutionen.
 § 6.  

  

 Kommunalbestyrelsen  

 i opholdskommunen yder til godkendte privatinstitutioner efter § 11 a i  

 serviceloven, som oprindeligt er oprettet af det tyske mindretal som  

 selvejende  

 daginstitutioner efter § 9 i serviceloven, et driftstilskud pr. barn,  

 der  

 er optaget i en privatinstitution,  

  

 svarende til opholdskommunens gennemsnitlige driftstilskud pr. barn  

 i samme aldersgruppe i selvejende daginstitutioner for det tyske mindretal i  

 kommunen.
 Stk. 2.  


  

 Såfremt en selvejende  

 daginstitution oprettet af det tyske mindretal omlægges til en  

 privatinstitution  

 efter § 11 a i serviceloven, og der ikke længere er selvejende  

 daginstitutioner for det tyske mindretal i kommunen, skal kommunen til en  

 privatinstitution efter stk. 1 yde et driftstilskud pr. barn ud fra det  

 senest kendte regnskabsår for selvejende daginstitutioner til samme  

 aldersgruppe for det tyske mindretal i kommunen.
 Stk. 3.  



  

 Kommunalbestyrelsen  

 i opholdskommunen yder et bygningstilskud pr. barn, der er optaget i en  

 privatinstitution, som er oprettet af det tyske mindretal, svarende til  

  

 det gennemsnitlige vægtede  

 tilskud pr. barn i samme aldersgruppe til bygninger i de selvejende  

 daginstitutioner  

 for det tyske mindretal i kommunen.
 Stk. 4.  




  

 Såfremt en selvejende  

 daginstitution oprettet af det tyske mindretal omlægges til en  

 privatinstitution  

 efter § 11 a i serviceloven, og der ikke længere er selvejende  

 daginstitutioner for det tyske mindretal i kommunen, skal kommunen til  

 privatinstitutioner efter stk. 1 yde et bygningstilskud pr. barn ud fra  

 det senest kendte regnskabsår for selvejende daginstitutioner i kommunen til  

 samme aldersgruppe for det tyske mindretal.
Kapitel 2 Pasningsgaranti efter lov om social service  

 § 15 a § 7.  

  

 Kommunen  

 skal fra den 1. juli 2006 tilbyde forældrene pasningsgaranti for alle børn i  

 alderen fra 6 måneder (26 uger) og indtil barnet begynder i børnehaveklasse  

 eller første klasse, hvis barnet ikke optages i børnehaveklasse, i et  

 dagtilbud  

 efter §§ 9-11 i serviceloven.
Kommunens tilskud og forældrenes  

 egenbetaling fastsættes efter § 1.
Stk. 2.  

  

 Kommuner,  

 som ikke har indført pasningsgaranti, jf. stk. 1, skal tilbyde  

 pasningsgaranti for alle børn i alderen 9 måneder og indtil barnet begynder i  

 børnehaveklasse eller første klasse, hvis barnet ikke optages i  

 børnehaveklasse.
Kommunen kan i forbindelse hermed fastsætte kommunens  

 tilskud  

 til mindst 69 pct. og forældrenes egenbetaling til højst 31 pct. af de  

 budgetterede bruttodriftsudgifter ved ophold i dagtilbud efter servicelovens  

 §§ 9-11 i opholdskommunen.
§ 8.  

  

 Kommunen  

 fastsætter en ansøgningsfrist for forældre, som søger et barn optaget i  

 dagtilbud efter servicelovens §§ 9-11 i direkte forlængelse af  

 barselorlov, jf. § 7, stk. 2, i lov om ligebehandling af mænd og  

 kvinder  

 med hensyn til beskæftigelse og barselorlov.
For at opfylde pasningsgarantien  

 for forældre, der søger om plads inden for den fastsatte frist, skal kommunen  

 kunne tilbyde en plads senest 4 uger efter barnet er 6 måneder, såfremt  

 forældrene ønsker det, uanset om forældrene afholder barsel.
Stk. 2.  

  

 Hvis  

 forældre overskrider ansøgningsfristen efter stk. 1, kan kommunen  

 forlænge  

 perioden, inden for hvilken kommunen skal tilbyde en plads, med en periode  

 svarende til overskridelsen.
Barnet skal dog være sikret en plads senest 3  

 måneder efter afholdelse af barselorlov, såfremt forældrene har søgt under  

 barselsperioden.
 Stk. 3.  

  

 I andre  

 situationer end efter stk. 1 og 2, herunder afholdelse af udskudt  

 barselorlov efter § 7, stk. 3-5, i lov om ligebehandling af mænd og  

 kvinder med hensyn til beskæftigelse og barselorlov, skal barnet være sikret  

 en  

 plads senest 3 måneder efter ansøgningstidspunktet.
 Stk. 4.  

  

 Kommunen  

 giver forældrene skriftlig meddelelse om, hvilken dato deres barn senest er  

 garanteret  

 optagelse i dagtilbud efter §§ 9-11 i serviceloven efter stk. 1-3  

 (garantidatoen).
 Stk. 5.  

  

 Pasningsgarantien  

 er ikke opfyldt, hvis kommunen mod forældrenes ønske anviser plads i et åbent  

 pædagogisk tilbud, en legestue eller andet, som ikke udgør et egentligt  

 dagtilbud efter servicelovens §§ 9-11.
§ 9.  

  

 Kommunen  

 har pligt til at hæve tilskuddet til brug for dagtilbud efter §§ 9-11 i  

 serviceloven til mindst 70 pct. af de budgetterede bruttodriftsudgifter og  

 nedsætte forældrenes egenbetaling til højst 30 pct., hvis pasningsgarantien  

 ikke kan opfyldes.
Pasningsgarantien er brudt, hvis et barn ikke kan anvises  

 plads fra garantidatoen, jf. § 8, stk. 4.
 Stk. 2.  

  

 Tilskuddet  

 skal hæves med virkning fra den 1. i måneden efter brud på pasningsgarantien.  

 Hvis kommunen herefter fortsat har ydet tilskud med mindre end 70 pct., skal  

 kommunen til forældrene tilbagebetale det beløb, som tilskuddet uretmæssigt  

 har  

 været nedsat med i perioden, og hvor det har medført en højere egenbetaling  

 end  

 30 pct.
Stk. 3.  

  

 Kommunen  

 skal endvidere med virkning fra det tidspunkt, hvor pladsen skulle være til  

 rådighed,  

 det vil sige fra garantidatoen, dække forældrenes dokumenterede udgifter,  

 hvis  

 de får tilbud om en plads i et dagtilbud efter §§ 9-11 i serviceloven i  

 en  

 anden kommune eller indgår aftale om privat pasning efter § 26 i  

 serviceloven.
Ved plads i et dagtilbud efter §§ 9-11 i serviceloven i en  

 anden kommune dækker kommunens tilskud bruttodriftsudgifterne ved denne  

 plads,  

 så forældrene ingen udgift har.
Ved aftale om privat pasning efter § 26  

 i  

 serviceloven kan kommunens tilskud maksimalt udgøre, hvad der svarer til  

 kommunens gennemsnitlige bruttodriftsudgifter pr. plads for dagtilbud efter  

 §§ 9-11 i serviceloven i kommunen til den pågældende aldersgruppe.  

 Tilskuddet til forældrene ydes indtil det tidspunkt, hvor kommunen kan  

 tilbyde  

 en plads, og forældrene med sædvanligt opsigelsesvarsel i kommunen kan  

 frigøre  

 sig fra betaling for en plads i et dagtilbud efter §§ 9-11 i  

 serviceloven  

 i en anden kommune eller aftale om privat pasning efter § 26 i  

 serviceloven.
Stk. 4.  

  

 Uanset  

 bestemmelserne i stk. 1-3 kan kommunen i helt ekstraordinære og  

 enkeltstående tilfælde trods brud på pasningsgarantien fortsætte med nedsat  

 tilskud.
Kommunen skal dog inden for en måned efter bruddet på  

 pasningsgarantien anvise en plads til det eller de børn, der ikke fik tilbud  

 om  

 plads fra garantidatoen.
Kapitel 3 Ret til tilskud over kommunegrænser, kommuners  

 mulighed for lukning af ventelister i forhold til borgere fra andre kommuner  

 og tilskud til brug for dagtilbud efter §§ 9-11 i lov om social service  

 i andre kommuner § 10.  

  

 Forældrene har ret til at tage et tildelt tilskud med til brug for dagtilbud  

 efter §§ 9-11 i serviceloven i en anden kommune end opholdskommunen.  

 Alle  

 børn har ret til at blive opskrevet på venteliste til dagtilbud efter  

 §§ 9-11 i serviceloven i en anden kommune end opholdskommunen, jf. dog  

 stk. 2 og 3. Alle børn har ret til at blive optaget i et dagtilbud efter  

 §§ 9-11 i serviceloven i anden kommune end opholdskommunen fra det  

 tidspunkt, hvor forældrene har fået tilsagn om et tilskud fra  

 opholdskommunen.  

 Optagelse og opskrivning sker efter udførerkommunens retningslinjer for  

 dette.  

 Udførerkommunen kan anmode forældrene om at oplyse, hvornår opholdskommunen  

 kan  

 give et tilskud.
Stk. 2.  

  

 Kommuner  

 uden pasningsgaranti efter § 15 a i serviceloven, jf. § 7,  

 stk. 1, kan beslutte at lukke for ventelisten for børn fra andre  

 kommuner,  

 når antallet af udefrakommende børn på ventelisten overstiger 1 pct. af de  

 børn, der er bosiddende i kommunen, og som er indskrevet i et dagtilbud efter  

 §§ 9-11 i serviceloven i kommunen.
Ved beregningen skal der rundes op  

 til  

 nærmeste hele tal.
Ventelisten, der lukkes i forhold til, kan opgøres i  

 forhold  

 til hele kommunens dagtilbud, aldersgrupper, dagtilbudstyper, distrikter  

 og/eller i forhold til de enkelte dagtilbud efter §§ 9-11 i  

 serviceloven.  

 Dagtilbudspladser, som er forbeholdt bestemte grupper af børn, kan udelades i  

 opgørelsen og undtages fra beslutning om lukning.
Stk. 3.  

  

 Kommuner  

 med pasningsgaranti efter § 15 a i serviceloven, jf. § 7,  

 stk. 1, kan beslutte at lukke for optagelse på venteliste for børn fra  

 andre kommuner efter stk. 2, eller hvis kommunen kan påvise, at den ikke  

 vil kunne opretholde en pasningsgaranti inden for de efterfølgende tre  

 måneder  

 på grund af udefrakommende børn.
Kommunen skal kunne påvise, at det vil kræve  

 en udvidelse af kapaciteten, eller at ventetiden vil blive forøget så meget,  

 at  

 kommunen ikke kan leve op til reglerne for pasningsgaranti efter § 15 a  

 i  

 serviceloven.
Ventelisten, der lukkes i forhold til, kan opgøres i forhold  

 til  

 hele kommunens dagtilbud efter §§ 9-11 i serviceloven eller i forhold  

 til  

 aldersgrupper.
Dagtilbudspladser, som er forbeholdt bestemte grupper af børn,  

 kan udelades i opgørelsen og undtages fra beslutning om lukning.
Stk. 4.  

  

 Beslutningen  

 truffet efter stk. 2 eller 3 bevarer sin gyldighed i 3 måneder efter  

 ikrafttræden.
Inden udgangen af de tre måneder skal kommunen træffe en ny  

 beslutning, såfremt ventelisten fortsat skal være lukket.
Stk. 5.  

  

 Kommunen  

 skal ved beslutning om at lukke for ventelisten og ved forlængelse af  

 beslutningen  

 offentliggøre dette lokalt og elektronisk indberette det til Styrelsen for  

 Social Service under Socialministeriet.
Beslutningen har virkning, når  

 kommunen  

 har foretaget indberetningen.
§ 11.  

  

 Ved optagelse i dagtilbud efter §§ 9-11 i serviceloven i en anden  

 kommune  

 end opholdskommunen fastsættes opholdskommunens tilskud således, at det  

 svarer  

 til de gennemsnitlige nettodriftsudgifter, jf. § 2, stk. 2, pr.  

 plads  

 for dagtilbud efter §§ 9-11 i serviceloven i opholdskommunen beregnet  

 for  

 den aldersgruppe, som barnet tilhører.
I de tilfælde hvor dagtilbuddet i  

 udførerkommunen er billigere end i opholdskommunen, kan tilskuddet højst  

 svare  

 til opholdskommunens gennemsnitlige tilskudsprocent for aldersgruppen  

 beregnet  

 af de budgetterede bruttodriftsudgifter pr. plads i det benyttede dagtilbud  

 efter servicelovens §§ 9-11 i udførerkommunen.
Den mellemkommunale  

 afregning er eksklusiv merværdiafgift.
Stk. 2.  

  

 Såfremt et  

 barn har ophold i et dagtilbud af behandlingsmæssige grunde efter § 22,  

 stk. 1, fastsættes opholdskommunens tilskud til samme procent som efter  

 § 22, stk. 1, af de gennemsnitlige bruttodriftsudgifter pr. plads  

 for  

 dagtilbud efter servicelovens §§ 9-11 i opholdskommunen beregnet for den  

 aldersgruppe, som barnet tilhører.
Hvis dagtilbuddet i udførerkommunen er  

 billigere end i opholdskommunen, udgør tilskuddet opholdskommunens  

 gennemsnitlige tilskudsprocent for aldersgruppen beregnet af de budgetterede  

 bruttodriftsudgifter pr. plads i det benyttede dagtilbud efter servicelovens  

 §§ 9-11 i udførerkommunen.
 Stk. 3.  

  

 Ved brug af  

 dagtilbud efter §§ 9-11 i serviceloven i en anden kommune end  

 opholdskommunen  

 betaler forældrene forskellen mellem opholdskommunens samlede tilskud (inkl.  

 ekstra tilskud til forældrene, fripladstilskud og søskendetilskud) og  

 bruttodriftsudgiften pr. plads i det benyttede dagtilbud i udførerkommunen.
 Stk. 4.  

  

 Opholdskommunen kan, hvis forældre vælger et dagtilbud efter §§ 9-11 i  

 serviceloven i en anden kommune end opholdskommunen, beslutte at give et  

 ekstra  

 tilskud til udførerkommunen for enten at reducere udførerkommunens udgifter,  

 reducere forældrenes egenbetaling eller begge dele.
 Stk. 5.  

  

 Det samlede  

 tilskud kan ikke overstige bruttodriftsudgifterne, som tilskuddet ydes i  

 forhold til efter stk. 1-2. Dog kan et tilskud efter stk. 4, der  

 kompenserer for eventuelle ejendomsudgifter og udgifter til husleje og  

 vedligeholdelse eller udgifter til børn med særlige behov, ydes, selvom det  

 betyder, at det samlede tilskud og forældrenes egenbetaling overstiger  

 bruttodriftsudgifterne beregnet efter stk. 1-2. Opholdskommunen betaler  

 det samlede tilskud inkl. ekstra tilskud, fripladstilskud og søskendetilskud  

 direkte til udførerkommunen.
Stk. 6.  

  

 Såfremt en  

 familie, der ønsker et dagtilbud efter §§ 9-11 i serviceloven tilknyttet  

 det tyske mindretal ved Deutscher Schul- und Sprachverien für Nordschleswig,  

 ikke har et sådant i opholdskommunen, kan familien ønske det i en anden  

 kommune.
Familien betaler i dette tilfælde for opholdet i dagtilbuddet i den  

 anden kommune efter bestemmelserne i kapitel 1 og 2 om brug af dagtilbud i  

 opholdskommune.
Opholdskommunen afholder således eventuel merudgift i forhold  

 til udførerkommunen.
§ 12.  

  

 Et  

 barn, der har en plads i et dagtilbud efter §§ 9-11 i serviceloven, og  

 hvor forældrene, eller den forælder barnet bor hos, flytter til en ny  

 opholdskommune, har ret til at bevare sin plads i dagtilbuddet.
Forældrenes  

 nye  

 opholdskommune skal yde tilskud efter § 11, således at der ikke er ophør  

 i  

 tilskuddet til barnets ophold i dagtilbuddet.
Kapitel 4 Tilskud og egenbetaling for ophold i særlige  

 dagtilbud til børn med betydelig og varigt nedsat funktionsevne efter lov om  

 social service § 16 § 13.  

  

 Kommunen yder 100 pct. tilskud til ophold i et særligt dagtilbud i tilfælde,  

 hvor et barn med betydelig og varigt nedsat fysisk eller psykisk  

 funktionsevne  

 er optaget i dagtilbuddet alene eller i hovedsagen af behandlingsmæssige  

 grunde.
Stk. 2.  

  

 Såfremt  

 optagelsen i et særligt dagtilbud er sket på andet grundlag end det i  

 stk. 1 nævnte, gives tilskuddet til opholdet efter samme regler som til  

 ophold i dagtilbud efter § 7 i serviceloven.
Tilskuddet skal dog som  

 minimum udgøre, hvad der svarer til det gennemsnitlige tilskud til  

 opholdskommunens  

 dagtilbud for samme aldersgruppe.
 Stk. 3.  

  

 Amtskommunen træffer efter indstilling fra opholdskommunen afgørelse om hel  

 eller delvis friplads, jf. § 14.
Kapitel 5 Fripladstilskud ved brug af dagtilbud efter  

 §§ 9-11 a i lov om social service  (økonomisk friplads) § 14.  

  

 Kommunen træffer afgørelse, om at tilskuddet efter kapitel 1-3 til brug for  

 dagtilbud efter §§ 9-11 a i serviceloven i opholdskommunen eller over  

 kommunegrænsen hæves med et fripladstilskud, når forældrene dokumenterer, at  

 deres aktuelle indtægter ligger inden for nedennævnte beløb.
Fripladstilskud  

 beregnes  

 før eventuelt søskendetilskud.
Er der mere end ét barn under 18 år i hjemmet,  

 forhøjes indtægtsgrænserne med 7.000 kr. for hvert barn ud over det første.
Indtægt Fripladstilskud i  

 pct. af bruttodriftsudgifterne* pr. plads Til og med 127.600 Tilskuddet udgør 30 procent 127.601 kr. til 130.424 kr.
Tilskuddet udgør 28,5 procent 130.425 kr. til 395.899 kr.
Inden for dette interval reduceres fripladstilskuddet med  

 0,3 procent point for hver 2.824 kr.´s indtægtsstigning Over 395.900 kr.
Intet fripladstilskud *  

 	  

 For ophold i  

 dagtilbud efter §§ 9-11 i serviceloven inden for kommunen beregnes  

 bruttodriftsudgifterne efter §§ 1-3 og kap. 2. I forhold til ophold i  

 dagtilbud efter §§ 9-11 i serviceloven over kommunegrænsen og § 11  

 a i serviceloven tages fripladstilskudsprocenten af bruttodriftsudgifterne,  

 som beregnet efter kap. 3.
§ 15.  

  

 Fripladstilskuddet  

 til en plads i en privatinstitution efter § 11 a i serviceloven skal  

 anvendes til at reducere forældrenes egenbetaling.
Fripladstilskud inklusiv  

 andre tilskud til nedbringelse af egenbetalingen kan ikke overstige  

 egenbetalingen.
§ 16.  

  

 Den aktuelle indtægt består af 1)  

 	  

 Personlig indkomst  

 med tillæg af positiv nettokapitalindkomst, der anvendes til beregning af  

 indkomstskat  

 efter personskattelovens § 7, dog før det deri nævnte bundfradrag og 2)  

 	  

 aktieindkomst, der  

 beskattes efter personskattelovens § 8 a, stk. 1 og 2, bortset fra  

 udbytteindkomst op til 5.000 kr., hvori der er indeholdt endelig udbytteskat.
 Stk. 2.  

  

 Socialministeren fastsætter regler for, hvorledes indkomster, som er omfattet  

 af ligningslovens § 33 C, skal indgå i den aktuelle indtægt.
Stk. 3.  

  

 Hvis den  

 faktiske indtægt, som forældrene har til rådighed, er væsentlig større eller  

 mindre end den aktuelle indtægt, som beregnet efter stk. 1 og 2, træffer  

 kommunen afgørelse efter en samlet vurdering af familiens økonomiske og  

 sociale  

 forhold.
Studielån betragtes ikke som en del af indtægten.
§ 17.  

  

 Bor barnet sammen med begge forældre, lægges den samlede indtægt til grund.  

 Bor  

 barnet kun sammen med den ene af forældrene, men denne er gift eller lever i  

 et  

 samlivsforhold med en anden person, sker der ligeledes sammenlægning af  

 indtægterne i husstanden.
Bor et barn af ikke-samlevende forældre lige meget  

 hos begge forældre, fastsættes betalingen på grundlag af husstandsindkomsten  

 hos den af forældrene, på hvis adresse barnet er tilmeldt folkeregistret,  

 uanset om der er fælles forældremyndighed.
Barnets egne indtægter er uden  

 indflydelse på betalingen.
 § 18.  

  

 Ved nyoptagelse i et dagtilbud efter §§ 9-11 a i serviceloven får et  

 fripladstilskud virkning fra optagelsestidspunktet i dagtilbuddet, når  

 forældrene dokumenterer, at deres aktuelle indtægter ligger inden for de  

 beløb,  

 der er nævnt i § 14.
 Stk. 2.  

  

 I andre  

 situationer end i stk. 1, og hvis forældrene aktuelle indtægter ændrer  

 sig  

 efter, at barnet er optaget i dagtilbuddet efter §§ 9-11 a i  

 serviceloven,  

 får et fripladstilskud virkning fra begyndelsen af den måned, der følger  

 efter  

 datoen for ansøgningen om fripladstilskud til kommunen.
 Stk. 3.  

  

 Kommunen  

 giver forældrene underretning om, på hvilket indtægtsgrundlag  

 fripladstilskuddet  

 er tildelt, samt om reglerne i § 19.
 § 19.  

  

 Forældrene har pligt til at underrette kommunen om varige stigninger i  

 indtægten i årets løb eller andre forhold, der har betydning for retten til  

 fripladstilskud.
Stk. 2.  

  

 En  

 indtægtsfremgang på eller under 10 pct. giver ikke anledning til en  

 regulering  

 af fripladstilskuddet.
Ved en indtægtsfremgang på over 10 pct., kan  

 fripladstilskuddet reguleres med tilbagevirkende kraft fra det tidspunkt, da  

 forældrenes forhold har ændret sig.
§ 20.  

  

 Det påhviler lederen af et dagtilbud efter §§ 9-11 a i serviceloven at  

 give forældrene vejledning om mulighederne for et fripladstilskud.
En  

 meddelelse om reglerne herfor skal opslås i dagtilbuddet og efter anmodning  

 udleveres til forældrene.
Kapitel 6 Søskendetilskud ved flere søskende i dagtilbud  

 efter §§ 9-11 a i lov om social service m.v. (søskenderabat) § 21.  

  

 Kommunen yder søskendetilskud til familier med mere end et barn i dagtilbud  

 efter §§ 9-11 a i serviceloven, i privat pasning med tilskud efter  

 § 26 i serviceloven og i skolefritidsordninger, jf. lov om folkeskolen  

 og  

 § 29, stk. 4. Der ydes ikke søskendetilskud til den dyreste plads.  

 Søskendetilskuddet ydes i forhold til de billigste pladser og lægges oveni  

 tilskuddet efter § 26 i serviceloven, kap. 1-3 og § 14.
 Stk. 2.  

  

 Den/de  

 billigste plads(er) findes ved sammenligning af opholdskommunens  

 nettodriftsudgifter  

 efter servicelovens § 26 og kap. 1, 2, 3 og folkeskoleloven.
 Stk. 3.  

  

 Søskendetilskuddet til en dagtilbudsplads efter servicelovens §§ 9-11 i  

 kommunen fastsættes til et beløb, der svarer til min. 50 pct. af  

 egenbetalingen, som beregnet efter §§ 1-3, kap. 2 og § 14.
 Stk. 4.  

  

 Søskendetilskuddet til en plads i en privat pasningsordning med tilskud efter  

 § 26 i serviceloven fastsættes til et beløb, der svarer til min. 85 pct.  

 af søskendetilskuddet efter stk. 3 udregnet for det billigste  

 alderssvarende dagtilbud efter servicelovens §§ 9-11 i kommunen.
 Stk. 5.  

  

 Søskendetilskuddet til en dagtilbudsplads efter servicelovens §§ 9-11 i  

 en  

 anden kommune fastsættes til et beløb, der svarer til min. 50 pct. af  

 differencen mellem tilskuddet efter § 11, stk. 1 og stk. 4, og § 14 og  

 bruttodriftsudgifterne beregnet efter § 11, stk. 1.
 Stk. 6.  

  

 Søskendetilskuddet til en dagtilbudsplads efter servicelovens § 11 a  

 fastsættes til et beløb, der svarer til min. 50 pct. af differencen mellem  

 tilskuddet efter § 5, stk. 1, og § 14 og de gennemsnitlige, budgetterede  

 bruttodriftsudgifter (eksklusiv støttepædagogudgifter) pr. barn for  

 alderssvarende  

 dagtilbud i kommunen efter servicelovens §§ 9-11.
Stk. 7.  

  

 Tilskuddet  

 efter kap. 3 og søskendetilskuddet efter stk. 5 overføres direkte til  

 udførerkommunen.
Søskendetilskuddet skal modregnes i egenbetalingen.  

 Søskendetilskuddet efter stk. 4 vil medføre et samlet forhøjet tilskud,  

 der udbetales til forældrene.
Det forhøjede tilskud skal anvendes til  

 ordningen.
 Stk. 8.  

  

 Kommunen  

 kan beslutte, at søskendetilskuddet er højere end beskrevet i stk. 3-6.  

 Søskendetilskuddet samt øvrige tilskud til dagtilbud efter §§ 9-11 i  

 serviceloven kan dog tilsammen højst udgøre, hvad der svarer til  

 bruttodriftsudgifterne pr. plads efter §§ 1-3 og § 22, stk. 1, kap.  

 2  

 og 3. Søskendetilskuddet efter stk. 4 kan højst udgøre, hvad der svarer  

 til søskendetilskuddet efter stk. 3 udregnet for det billigste  

 alderssvarende dagtilbud efter servicelovens §§ 9-11 i kommunen.  

 Søskendetilskuddet  

 efter stk. 6 inklusiv andre tilskud til nedbringelse af egenbetalingen  

 kan  

 ikke overstige egenbetalingen.
Stk. 9.  

  

 Søskendebegrebet omfatter biologiske søskende, adoptivsøskende og  

 sammenbragte  

 børn med ophold i hjemmet.
Børn af ikke-samlevende forældre med fælles  

 forældremyndighed, som bor lige meget hos begge forældre, medtælles som  

 søskende hos den af forældrene, hvor de er tilmeldt folkeregistret.
Kapitel 7 Tilskud af behandlingsmæssige og  

 socialpædagogiske årsager § 22.  

  

 Når et barn med betydelig og varigt nedsat fysisk eller psykisk funktionsevne  

 af behandlingsmæssige grunde har ophold i et dagtilbud efter §§ 9-11 i  

 serviceloven hæves tilskuddet med et beløb, der svarer til 50 pct. af  

 egenbetalingen efter §§ 1-3, kap. 2, §§ 14 og 21, stk. 3. Ved  

 optagelse i en halvtidsplads eller derunder fastsættes tilskuddet således, at  

 der ikke er en egenbetaling.
 Stk. 2.  

  

 Ved  

 optagelse i en privatinstitution efter § 11 a i serviceloven forhøjes  

 tilskuddet, således at det svarer til 50 pct. af differencen mellem  

 tilskuddet  

 efter § 5, stk. 1, §§ 14 og 21, stk. 6, og de gennemsnitlige,  

 budgetterede bruttodriftsudgifter (eksklusiv støttepædagogudgifter) pr. barn  

 for alderssvarende dagtilbud i opholdskommunen efter servicelovens  

 §§ 9-11. Tilskuddet anvendes til at reducere forældrenes egenbetaling.
 § 23.  

  

 Kommunen kan i enkelttilfælde, hvor der ikke kan ydes fripladstilskud efter  

 § 14, men hvor ophold i dagtilbud efter §§ 9-11 a må anses som  

 særlig  

 påkrævet af sociale eller pædagogiske grunde, træffe afgørelse om at forhøje  

 tilskuddet efter kap. 1-3, 6 og § 22, såfremt betalingsspørgsmålet  

 vanskeliggør  

 barnets optagelse eller forbliven i dagtilbuddet.
Kapitel 8 Opkrævning af egenbetaling, satsregulering i  

 dagtilbud efter § 9-11 a i lov om social service m.v.
§ 24.  

  

 Egenbetalingen for ophold i et dagtilbud efter §§ 9-11 i serviceloven i  

 opholdskommunen opkræves af opholdskommunen.
Kommunen kan træffe aftale med  

 dagtilbuddet  

 om, at dette kan modtage egenbetalingen på kommunens vegne.
 Stk. 2.  

  

 Egenbetalingen for ophold i dagtilbud efter §§ 9-11 i serviceloven i en  

 anden kommune end opholdskommunen, opkræves af udførerkommunen.  

 Udførerkommunen  

 kan træffe aftale med dagtilbuddet eller opholdskommunen, om at de kan  

 modtage  

 egenbetalingen på udførerkommunens vegne.
 Stk. 3.  

  

 Privatinstitutioner  

 efter § 11 a i serviceloven opkræver selv forældrenes egenbetaling.
 § 25.  

  

 Forældrene skal have meddelelse om betalingens størrelse senest en måned før  

 en  

 ændring af egenbetalingen, jf. § 2, i dagtilbud efter §§ 9-11 i  

 serviceloven.
 § 26.  

  

 Egenbetalingen for ophold i dagtilbud efter §§ 9-11 i serviceloven  

 reguleres ikke som følge af eventuel forskel mellem budgetterede og faktiske  

 udgifter.
§ 27.  

  

 Den øvre og nedre indtægtsgrænse, der er nævnt i § 14 reguleres én gang  

 årligt pr. 1. januar med 2,0 pct. tillagt eller fratrukket en  

 tilpasningsprocent for det pågældende finansår, jf. lov om en  

 satsreguleringsprocent, afhængig af om den tilgrundliggende lønudvikling for  

 beregning af tilpasningsprocenten er højere eller lavere end 2,0 pct.
De  

 efter  

 regulering fremkomne øvre og nedre indtægtsgrænser afrundes til nærmeste  

 kronebeløb, der er deleligt med 100. Regulering foretages første gang pr. 1.  

 januar  

 2006.
Stk. 2.  

  

 Differencen  

 mellem den øvre og nedre indtægtsgrænse, der fremkommer efter reguleringen i  

 stk. 1, deles med 95, og det fremkomne beløb afrundes til nærmeste  

 kronebeløb.
Tilskuddet fastsættes til 28,5 pct. ved den første  

 indtægtsstigning,  

 der svarer til dette beløb.
Derefter falder fripladstilskuddet med 0,3  

 procentpoint for hver indtægtsstigning, der svarer til beløbet.
Kapitel 9 Klageadgang § 28.  

  

 Kommunens afgørelser efter § 22, § 11, stk. 2, kap. 5, § 23 samt  

 afgørelser, som angår betingelserne for at modtage søskendetilskud, jf.  

 kapitel  

 6, kan indbringes for det sociale nævn.
Det sociale nævns afgørelse er  

 endelig.  

 Den Sociale Ankestyrelse kan dog optage en sag til behandling, når  

 Ankestyrelsen  

 skønner, at sagen er af principiel eller generel betydning, jf.  

 bestemmelserne  

 i kapitel 10 i lov om retssikkerhed og administration på det sociale område.
Stk. 2.  

  

 Amtskommunens afgørelser efter § 13, stk. 3, kan indbringes for det  

 sociale nævn.
Det sociale nævns afgørelse er endelig.
Den Sociale  

 Ankestyrelse  

 kan dog optage en sag til behandling, når Ankestyrelsen skønner, at sagen er  

 af  

 principiel eller generel betydning, jf. bestemmelserne i kapitel 10 i lov om  

 retssikkerhed og administration på det sociale område.
Kapitel 10 Ikrafttrædelsesbestemmelser § 29.  

  

 Bekendtgørelsen træder i kraft den 1. oktober 2005.
 Stk. 2.  

  

 For aftaler  

 om tilskud til puljeordninger, jf. servicelovens § 11, indgået før den  

 24.  

 december 1993 gælder det, at egenbetalingen efter kapitel 1 ikke kan  

 overstige  

 30 pct. af udgifterne i tilsvarende kommunale dagtilbud, jf. servicelovens  

 § 144. Tilskuddet kan endvidere nedsættes på grund af pasningsgaranti  

 efter kapitel 2.
 Stk. 3.  

  

 For  

 forældre, som er omfattet af mellemkommunale aftaler om brug af dagtilbud  

 efter  

 §§ 9-11 i serviceloven i andre kommuner, der er indgået inden 1. januar  

 2004, gælder de hidtidige bestemmelser i § 15 i serviceloven, hvor  

 forældrene betaler efter satserne i opholdskommunen, og hvor opholdskommunen  

 afholder mer-/mindreudgifter i forhold til udførerkommune, indtil de konkrete  

 aftalers udløb.
 Stk. 4.  

  

 Hel eller  

 delvis friplads ved brug af plads i en skolefritidsordning jf. § 50,  

 stk. 2, i lov om Folkeskolen, kan de hidtidige beregningsregler for  

 friplads anvendes, jf. nedenstående tabel.
Indtægt Betaling i procent  

 af fuld takst Til og med 127.600 Betalingen udgør 0 procent 127.601 kr. til 130.424 kr.
Betalingen udgør 5 procent 130.425 kr. til 395.899 kr.
Inden for dette interval forhøjes betalingen med 1  

 procent for hver 2.824 kr.´s indtægtsstigning Over 395.900 kr.
Betalingen udgør 100 procent For regulering af indtægtsgrænserne i forbindelse med  

 fripladstilskud jf. § 27. I forhold til fripladstilskud til  

 skolefritidsordningerne fastholdes den hidtidige formulering af 2. og 3. pkt.  

 i  

 § 24, stk. 2 i Socialministeriets bekendtgørelse nr. 1166 af 29.  

 november 1999 om forældrebetaling for ophold i dagtilbud til børn:  

 Forældrebetalingen fastsættes til 5 pct. ved den første indtægtsstigning, der  

 svarer til dette beløb.
Derefter forhøjes forældrebetalingen med 1 pct. for  

 hver indtægtsstigning, der svarer til beløbet.
 Stk. 5.  

  

 Bekendtgørelse nr. 803 af 19. august 2005  

 om kommunens tilskud til brug for dagtilbud til børn, forældrenes  

 egenbetaling og fripladstilskud m.v. ophæves.
