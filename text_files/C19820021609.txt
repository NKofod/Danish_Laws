Indholdsfortegnelse I.
Beskatning af fortjeneste ved afståelse af fast ejendom i særlige  

 tilfælde A.
Afståelse af ejendomme anskaffet i spekulationsøjemed B.  

 Afståelse af ejendomme anskaffet som led i næringsvejen C.
Afståelse af  

 parcelhusejendomme og ejerlejligheder D.
Afståelse af landbrugsejendomme og  

 blandede ejendomme E.
Erstatninger vedrørende fast ejendom F.  

 Ejendomsoverdragelser mellem ægtefæller G.
Afståelse af fast ejendom,  

 tilhørende foreninger m.v.
H.
Afståelse af ejendomme med  

 afskrivningsberettigede bygninger I.
Afståelse af ejendomme, der har fået  

 afløst jordrentepligt II.
Opgørelse af den skattepligtige fortjeneste - Afståelsesvederlaget -  

 Den regulerede anskaffelsessum a.
Det faste tillæg på 10.000 kr. b.
Tillæg  

 for vedligeholdelses- og forbedringsudgifter - Afståelse af en del af en  

 ejendom - Sameje - Tidspunktet for erhvervelse og afståelse - Beskatning af  

 yderligere vederlag III.
Betinget fritagelse for beskatning ved visse afståelser - Mageskifte  

 af ubebyggede arealer - Jordombytning IV.
Betinget henstand med betalingen af særlig indkomstskat i visse  

 tilfælde V.
Frigørelsesafgiftsloven VI.
Beskatning ved dødsfald VII.
Ikrafttræden m.v. - Vedrørende dødsboer Ved lov nr. 247 af 9. juni 1982 om beskatning af fortjeneste ved afståelse  

 af fast ejendom, er der gennemført ændrede regler om den skattemæssige  

 behandling af fortjeneste ved afståelse af fast ejendom.
De nye regler har  

 virkning for afståelser, der finder sted den 1. juli 1982 eller senere.
 Lov nr. 246 af 9. juni 1982 om ændring af forskellige skattelove  

 (Avancebeskatning af fast ejendom m.v.) indeholder konsekvensændringerne i  

 andre skattelove.
 Loven, der gælder for afståelse af alle typer af ejendomme bortset fra  

 ejendomme erhvervet som led i den pågældendes næring, indeholder følgende  

 væsentlige ændringer i forhold til de hidtidige regler i lov om særlig  

 indkomstskat m.v.
Har ejeren afholdt vedligeholdelses- eller forbedringsudgifter, der  

 overstiger 10.000 kr. i et kalenderår, kan der i stedet opnås et tillæg, der  

 svarer til de afholdte og dokumenterede udgifter.
Ved opgørelsen af  

 udgifterne kan ikke medregnes udgifter, for hvilke den skattepligtige kunne  

 opnå fradrag på selvangivelsen.
Det er dog uden betydning, om den  

 skattepligtige har gjort brug af standardfradraget i henhold til  

 ligningslovens § 15J.
 Tillæggene pristalsreguleres.
 1. Reglerne om beskatning af fortjeneste ved afståelse  

 af fast ejendom som særlig indkomst findes i lov nr. 247 af 9. juni 1982.
 Reglerne omfatter også afståelser af fast ejendom, der er beliggende i  

 udlandet, når sådanne ejendomme tilhører fysiske eller juridiske personer,  

 der er fuldt skattepligtige her i landet.
 Endvidere omfatter bestemmelserne fortjenester, der stammer fra afståelse  

 af middelbare ejendomsrettigheder over fast ejendom, således f.eks. vederlag  

 for at tilstå en anden køberet til en ejendom, idet ejeren gennem modtagelsen  

 af vederlaget for køberetten påtager sig en rådighedsindskrænkning.
Hvis der i anledning af skade på en bygning udbetales ejeren en  

 forsikrings- eller erstatningssum, sidestilles det indvundne beløb  

 principielt med en salgssum, jfr. § 2, stk. 1, og nedenfor afsnit I, pkt. 2,  

 E.
Erstatningsbeløb, der modtages i anledning af en foretaget ekspropriation,  

 medregnes fortsat ikke i den særlige indkomst.
Det samme gælder fortjeneste,  

 der opnås ved afståelse til en erhverver, der efter formålet med erhvervelsen  

 opfylder betingelserne for at kunne ekspropriere ejendommen, jfr. § 11.
 Lovens bestemmelser finder anvendelse ved ejerskifte i forbindelse med  

 dødsfald i det nedenfor i afsnit VI anførte omfang.
I.
Beskatning af fortjeneste ved afståelse af fast ejendom i særlige  

 tilfælde.
A.
Afståelse af ejendomme anskaffet i spekulationsøjemed.
 2. Efter de hidtil gældende regler blev  

 spekulationsfortjeneste på fast ejendom beskattet som almindelig indkomst.
Loven gælder imidlertid også for beskatning af fortjeneste ved afståelse  

 af fast ejendom, der er anskaffet i spekulationsøjemed.
Denne fortjeneste  

 beskattes herefter også som særlig indkomst i henhold til loven.
Spekulationsbegrebet i forbindelse med omsætning af fast ejendom er  

 således afskaffet, også for så vidt angår beskatning af genvundne  

 afskrivninger.
Disse beskattes nu også efter lov om særlig indkomstskat m.v.  

 § 2, nr. 2.
Efter loven kan tab ved afståelse af fast ejendom ikke fratrækkes ved  

 opgørelsen af den skattepligtige indkomst.
Tab ved afståelse af fast ejendom,  

 der er anskaffet i spekulationsøjemed, kan således heller ikke fratrækkes.  

 Det er uden betydning, om den skattepligtige samme år har afstået fast  

 ejendom med fortjeneste.
B.
Afståelse af ejendomme anskaffet som led i næringsvejen.
 Loven gælder derimod ikke for beskatning af fortjeneste ved afståelse af  

 ejendomme, der er erhvervet som et led i den pågældendes næringsvej.  

 Fortjeneste ved sådanne afståelser beskattes fortsat som almindelig indkomst,  

 og adgangen til at fratrække tab ved disse afståelser er uændret.
Ved afgørelsen af, om en ejendom må anses for anskaffet som led i den  

 pågældendes næringsvej, anlægges der fortsat en helhedsvurdering ud fra bl.a.  

 følgende kriterier.
Er den pågældende hovedsagelig beskæftiget med omsætning  

 af fast ejendom, f.eks. som ejendomshandler, byggeadvokat, typehusfabrikant  

 eller lignende, vil selve den pågældendes arbejdsområde kunne indicere, at  

 der foreligger næring.
Ligeledes vil man kunne lægge vægt på omfanget og  

 antallet af tidligere ejendomshandler, ligesom den tidsmæssige udstrækning af  

 de tidligere afståelser vil kunne spille ind.
Endvidere vil størrelsen og  

 kontinuiteten af fortjenesterne kunne indicere næring.
Lovens ophævelse af spekulationsbegrebet medfører ingen ændringer i det  

 hidtil anvendte næringsbegreb.
Vurderingen af, hvorvidt der foreligger  

 næring, er derfor ikke påvirket af ophævelsen af spekulationsbegrebet.
C.
Afståelse af parcelhusejendomme og ejerlejligheder.
Fritagelsen gælder dog som hovedregel kun, når ejendommens samlede  

 grundareal udgør mindre end 1.400 kvm.
Ved opmålingen af det samlede  

 grundareal medregnes kun arealer, der er ansat til en værdi af over 0 kr.  

 Vejarealer, der matrikulært er medregnet til en ejendom, vil ofte være  

 vurderet til 0 kr. og kan i så fald fragå ved udmålingen af det samlede  

 grundareal.
Fortjeneste ved afståelse af et en- eller tofamilieshus på lejet grund er  

 omfattet af fritagelsesbestemmelsen, når ejeren eller dennes husstand har  

 beboet ejendommen i mindst 2 år af ejertiden.
Størrelsen af den lejede grund  

 er derimod uden betydning.
 Der stilles da krav om, at ejendommen ifølge offentlig myndigheds  

 bestemmelse enten ikke kan udstykkes, eller at en sådan udstykning ifølge  

 erklæring fra statsskattedirektoratet vil medføre væsentlig værdiforringelse  

 af restarealet eller den bestående bebyggelse.
Erklæring om, hvorvidt der vil kunne udstykkes en grund til selvstændig  

 bebyggelse fra en ejendom, indhentes hos den kommunale bygningsmyndighed for  

 ejendomme beliggende i byzone eller sommerhusområde.
For ejendomme beliggende  

 i landzone indhentes erklæringen hos amtsrådet, jfr. §§ 6-9 i by- og  

 landzoneloven.
Erklæring om værdiforringelse af restarealet eller den bestående  

 bebyggelse ved en eventuel udstykning indhentes hos statsskattedirektoratet.  

 Statsskattedirektoratets erklæring må afgives på grundlag af forholdene på  

 salgstidspunktet, og bindende udtalelse kan derfor først afgives, når salget  

 har fundet sted.
Forinden ejeren retter henvendelse til  

 statsskattedirektoratet om en sådan erklæring, bør ejeren undersøge, om der  

 som følge af servitutter, som led i byplanvedtægt eller anden offentlig  

 regulering ikke kan udstykkes grund fra ejendommen til selvstændig  

 bebyggelse, og ikke kan forventes dispensation fra de pågældende servitutter,  

 der er undergivet offentlig påtaleret.
 Reglerne om skattefritagelse efter 2 års beboelse vil også kunne finde  

 anvendelse, selvom ejeren tillige har benyttet ejendommen i sit erhverv.
Foruden de allerede nævnte krav er det for disse ejendomme yderligere en  

 betingelse, at de har bevaret karakteren af en- eller tofamilieshus,  

 ejerlejlighed eller eventuelt sommerhus uanset den erhvervsmæssige  

 anvendelse, således at ejendommen i overvejende grad må siges at tjene  

 beboelsesformål.
Ved afgørelsen af, om disse supplerende betingelser er  

 opfyldt, lægges bl.a. vægt på vurderingsmyndighedernes fordeling af  

 ejendomsværdien på beboelsen og resten af ejendommen samt på ejendommens  

 fremtræden og den faktiske fordeling af arealet mellem beboelsesformål og  

 erhvervsmæssig benyttelse.
Herudover kan bygningsmyndighedernes betegnelse af  

 ejendommen indgå som et vejledende moment i bedømmelsen.
Hvis mindst 50 pct.  

 af ejendomsværdien er henført til beboelsen, vil dette normalt være udtryk  

 for, at betingelserne er opfyldt.
I alle andre tilfælde vil fortjenesten  

 blive beskattet.
I så fald gives der dog et fradrag i fortjenesten svarende  

 til den den del af fortjenesten, der kan henføres til ejerboligen, jfr. § 9,  

 og nedenfor under pkt.
D.
D.
Afståelse af landbrugsejendomme og blandede ejendomme.
 Et tilsvarende fradrag ydes ved afståelse af en ejendom, der ikke er et  

 parcelhus, men som indeholder en eller to selvstændige lejligheder, når  

 ejendommen enten tjener eller har tjent til bolig for ejeren og i væsentligt  

 omfang benyttes erhvervsmæssigt ("blandede ejendomme"), jfr.  

 vurderingslovens § 33, stk. 5. Dette vil i praksis normalt være tilfældet,  

 hvor mindst ca. 25 pct. af ejendommen anvendes erhvervsmæssigt.
 Fradraget svarer til den del af fortjenesten, der vedrører ejerboligen.
 Det er en betingelse for opnåelse af fradraget, at ejeren eller dennes  

 husstand har beboet ejendommen i mindst 2 år af ejertiden.
 Derimod stilles der ikke krav til størrelsen af det grundareal, der  

 eventuelt hører til beboelsen.
Udgangspunktet for denne fordeling tages i den senest forud for afståelsen  

 ansatte kontantejendomsværdi med årsreguleringer.
Den forholdsmæssige  

 fordeling sker på grundlag af den fordeling, vurderingsrådet har foretaget af  

 kontantejendomsværdien for hele ejendommen.
Ejerboligen kan dog højst indgå  

 med et grundbeløb på 369.300 kr.
Grundbeløbet reguleres efter  

 udskrivningslovens § 4, og udgør 400.000 kr. i indkomståret 1982.
I tilfælde, hvor fordelingen ikke er foretaget i forbindelse med den  

 seneste vurdering forud for afståelsen, foretages fordelingen af  

 vurderingsrådet.
Som beregningsgrundlag anvendes den senest forud for  

 afståelsen ansatte kontantejendomsværdi reguleret efter vurderingslovens §  

 2A.
Fordelingen foretages i øvrigt efter samme retningslinier som den  

 fordeling, der foretages i forbindelse med vurderingen i henhold til  

 vurderingslovens § 33, stk. 4 og 5. Den skattepligtige kan anmode om  

 fordeling, når der er indgået en bindende aftale om ejendommens overdragelse.  

 Fordelingen kan endvidere begæres af de indkomstskattelignende myndigheder i  

 forbindelse med ligningen.
Vurderingsrådets fordeling kan påklages til skyldrådet.
Klagefristen er 4  

 uger fra den dag, afgørelsen er meddelt den pågældende.
Skyldrådets afgørelse  

 kan indbringes for landsskatteretten efter reglerne i skattestyrelsesloven.
 For så vidt angår muligheden for at opnå fradraget, uanset kravet om 2 års  

 beboelse ikke er opfyldt, henvises til det ovenfor under afsnit I, pkt. 2, C,  

 4), anførte.
 Den nærmere fremgangsmåde ved beregningen af den skat, der kan udløses ved  

 afståelse af en sådan ejendom, er illustreret i nedenstående eksempel.
 Eksempel:
En landbrugsejendom er anskaffet ved slutseddel af 1. juni 1976. I  

 ejertiden er i 1976, 1977, 1978, 1980 og 1982 afholdt udgifter til  

 forbedring, der overstiger beløbsgrænsen i § 5, stk. 2. Ejendommen afstås ved  

 slutseddel af 1. oktober 1982. Ved årsreguleringen i april 1982 var  

 ejendommen vurderet til 3.200.000 kr. kontant.
Heraf udgjorde ejendomsværdien  

 for stuehuset med have 320.000 kr. kontant.
Pristalsreguleringen er foretaget på grundlag af den procentvise udvikling  

 i reguleringspristallet med januar 1980=100 fra anskaffelsesåret til  

 afståelsesåret.
For 1976 udgør det tilbageregulerede pristal 75,0, for 1977,  

 80,8 osv.
For 1982 er pristallet 119,1. Jfr. herom i øvrigt nedenfor under  

 afsnit II, pkt. 12. Den beskatning, som afståelsen udløser, kan herefter  

 opgøres således: kr.
Kontantomregnet anskaffelsessum (hele ejendommen) 1.500.000 Pristalsregulering af anskaffelsessum E.
Erstatninger vedrørende fast ejendom.
 Fortjeneste, der er indvundet ved modtagelse af en erstatnings- eller  

 forsikringssum i anledning af indtruffen skade, skal i princippet medregnes  

 ved opgørelsen af særlig indkomst, jfr. § 2. Der er dog mulighed for at blive  

 fritaget for beskatning af en fortjeneste opnået ved modtagelse af en  

 skadeserstatning eller forsikringssum, jfr. lovens § 10 og nedenfor under  

 afsnit III.
 Erstatning i anledning af en foretaget ekspropriation eller fortjeneste  

 ved afståelse til en erhverver, der efter formålet med erhvervelsen, opfylder  

 betingelserne for at ekspropriere ejendommen, skal ikke medregnes i den  

 særlige indkomst, jfr. § 11. Der henvises endvidere til skattedepartementets  

 cirkulære nr. 21 af 31. marts 1980 om fritagelse for særlig indkomstskat af  

 ekspropriationserstatninger, som ændret ved cirkulære af 20. februar 1981.
 Erstatninger, der ydes i medfør af by- og landzonelovens § 12 eller  

 byreguleringslovens § 14 behandles på samme måde som  

 ekspropriationserstatninger.
F.
Ejendomsoverdragelse mellem ægtefæller.
Ejendomsoverdragelse mellem samlevende ægtefæller og mellem ægtefæller i  

 forbindelse med separation eller skilsmisse betragtes ikke som afståelse, der  

 kan bringe lovens bestemmelser i anvendelse.
Dette princip fremgår af § 26A i  

 kildeskatteloven og er blevet yderligere præciseret ved indførelsen af § 26B  

 ved lov nr. 227 af 26. maj 1982 om ændring af forskellige skattelove  

 (Skattemæssig ligestilling af ægtefæller).
G.
Afståelse af fast ejendom, tilhørende foreninger m.v.
 De i selskabsskattelovens § 1, stk. 1, nr. 6, omhandlede foreninger,  

 korporationer, stiftelser, legater og selvejende institutioner skal ikke ved  

 deres indkomstopgørelse medregne særlig indkomst, der stammer fra afståelse  

 af fast ejendom, med mindre ejendommen har tilknytning til  

 indkomstskattepligtig virksomhed.
H.
Afståelse af ejendomme med afskrivningsberettigede bygninger.
 Reglerne om opgørelse af fortjeneste ved salg af afskrivningsberettigede  

 bygninger er ændret ved lov nr. 197 af 18. maj 1982 om ændring af  

 afskrivningsloven og forskellige andre skattelove (Pristalsregulering af  

 afskrivningsgrundlaget m.v.). Loven har virkning for bygninger og  

 installationer, der er anskaffet den 1. januar 1982 eller senere.
 Ved afståelse af bygninger og særlige installationer i sådanne bygninger  

 samt dræningsanlæg på jordbrugsbedrifter, der er anskaffet før 1. januar  

 1982, og som derfor er afskrivningsberettigede efter de hidtil gældende  

 bestemmelser, skal de regler, der hidtil har været gældende ved beskatning af  

 genvundne afskrivninger, fortsat anvendes.
 Det vil sige, at udgangspunktet ved opgørelsen af fortjeneste i disse  

 tilfælde fortsat skal tages i bygningens oprindelige nominelle  

 anskaffelsessum, der hverken skal omregnes til kontantværdi eller  

 pristalsreguleres.
Fortjenesten opgøres som forskellen mellem salgssummen og de  

 afskrivningsberettigede udgifter til anskaffelse, forbedringer m.v. med  

 fradrag af samtlige foretagne afskrivninger, herunder forlodsafskrivning og  

 forskudsafskrivning.
Den således opgjorte fortjeneste medregnes ved  

 opgørelsen af særlig indkomst efter § 2, nr. 2, i lov om særlig indkomstskat  

 m.v.
Fortjenesten kan dog højst udgøre et beløb lig summen af samtlige  

 foretagne afskrivninger.
Tab kan ikke fratrækkes hverken i den almindelige  

 eller særlige indkomst.
 Ved ændringen af afskrivningsloven er bl.a. reglen for opgørelsen af  

 fortjeneste, der skal medregnes ved opgørelsen af den særlige indkomst efter  

 lov om særlig indkomstskat m.v. § 2, nr. 2, blevet ændret.
 De ændrede afskrivningsregler, der går ud på, at afskrivningsgrundlaget  

 pristalsreguleres, har udelukkende betydning for afskrivningsberettigede  

 bygninger og særlige installationer i sådanne bygninger, der er anskaffet den  

 1. januar 1982 eller senere.
Herefter skal fortjenesten opgøres som forskellen mellem bygningens  

 afståelsessum og de afskrivningsberettigede udgifter til anskaffelse,  

 forbedringer m.v., der efter eventuel forlodsafskrivning eller  

 forskudsafskrivning er pristalsreguleret indtil det år, hvori afståelse  

 finder sted og med fradrag af de skattemæssige pristalsregulerede  

 afskrivninger, bortset fra forlodsafskrivninger og forskudsafskrivninger.
De  

 nærmere regler for beregningen af de skattemæssige pristalsregulerede  

 afskrivninger fremgår af skattedepartementets cirkulære om afskrivningsloven.
 Fortjenesten kan dog højst udgøre summen af samtlige skattemæssige  

 pristalsregulerede afskrivninger, herunder de pristalsregulerede  

 forlodsafskrivninger og forskudsafskrivninger på det solgte formuegode.
 Tab kan fremdeles ikke fratrækkes.
Lovens § 15, stk. 2, indeholder en bestemmelse om, at den nye lovs regler  

 for opgørelse af fortjeneste ved salg af fast ejendom kan anvendes ved  

 afståelse af fast ejendom, der omfatter bygninger m.v., der har været  

 afskrivningsberettigede efter de hidtil gældende regler, hvis loven fører til  

 en lavere beskatning end de hidtil gældende regler.
Muligheden for at anvende  

 reglen består alene, hvor der er tale om bygninger og særlige installationer  

 i disse samt dræningsanlæg på jordbrugsbedrifter, der har været  

 afskrivningsberettigede efter de hidtil gældende regler.
Det vil sige, at  

 anskaffelsestidspunktet skal ligge før 1. januar 1982.
 Bestemmelsen kan derfor ikke benyttes, hvor der i ejendomssalget alene  

 indgår bygninger, der er afskrivningsberettigede efter de nye regler i  

 afskrivningsloven.
 Det er derimod uden betydning for bestemmelsens anvendelse, om der rent  

 faktisk har været foretaget afskrivninger på bygningen eller eventuelt kun  

 for en del.
I tilfælde, hvor den nye lov ikke fører til en lavere beskatning, og de  

 hidtidige regler ønskes benyttet, anvendes samtlige hidtil gældende  

 bestemmelser.
Dette vil bl.a. sige, at fortjenesten skal opgøres på grundlag  

 af den oprindelige anskaffelsessum med faste og procentvise reguleringer og  

 beskattes som almindelig eller særlig indkomst efter de regler, der gjaldt  

 indtil ikrafttrædelsen af den nye lov om beskatning af fortjeneste ved  

 afståelse af fast ejendom.
Det skal pointeres, at der - efter de nye regler -  

 ikke sker beskatning af en opnået fortjeneste ved salg, efter at ejendommen  

 har været i ejerens besiddelse i mere end 7 år.
I.
Afståelse af ejendomme, der har fået afløst jordrentepligt.
 Ifølge bestemmelsen i § 7, stk. 3, der svarer til den tidligere § 7A, stk.  

 10, i lov om særlig indkomstskat m.v., opgøres anskaffelsessummen for  

 ejendomme, der har fået afløst en jordrentepligt, som afløsningssummen for  

 jordrente med et tillæg for bygningsværdien.
 Reglerne for beregning af dette tillæg er fastsat ved ministeriet for  

 skatter og afgifters bekendtgørelse om beregning af bygningsværdien for  

 tidligere jordrentebrug ved opgørelsen af særlig indkomst og  

 frigørelsesværdi.
 Afløsningssummen omregnes til kontantværdi efter lovens § 4, stk. 1, og  

 ministeriet for skatter og afgifters bekendtgørelse nr. 511 af 22. september  

 1982.
Almindeligvis vil afløsningssummen for jordrente være fastsat efter  

 reglerne i § 20 i bekendtgørelse nr. 547 af 15. oktober 1973 om  

 statshusmandsbrug m.m. og jordrente.
Afløsningssummen er da fastsat som  

 grundværdien efter fradrag for forbedringer, således som denne er ansat på  

 tidspunktet for afløsningsbegæringens indgivelse, reguleret for  

 prisudviklingen siden den seneste vurdering forud for afløsningsbegæringen.
 I sådanne tilfælde vil tillægget for bygningsværdien kunne beregnes med  

 udgangspunkt i ejendommens kontante forskelsværdi, således som denne fremgår  

 af ejendoms- og grundværdiansættelsen ved den vurdering eller årsregulering,  

 der gælder i kalenderåret for afløsningsbegæringens indgivelse.
Afløsningssummen kan imidlertid, efter begæring af statens jordlovsudvalg  

 i medfør af § 21 i den nævnte bekendtgørelse, være fastsat under hensyntagen  

 til muligheden for en økonomisk bedre anvendelse af jorden end landbrug,  

 gartneri eller lignende.
I sådanne tilfælde påhviler det den stedlige  

 ligningsmyndighed at foretage ansættelse af bygningsværdien.
 Det samme gælder, såfremt afløsningssummen er fastsat af vedkommende  

 vurderingsråd efter ejerens begæring i medfør af bekendtgørelsens § 22.
Ligningsmyndighedens ansættelse af bygningsværdien skal foretages efter de  

 kontante prisforhold ved den sidst foretagne almindelige vurdering med  

 årsregulering forud for fremsættelsen af afløsningsbegæringen og efter  

 bygningernes tilstand på tidspunktet for denne vurdering, ligesom der ved  

 ansættelsen skal tages hensyn til størrelsen af det værditab, der skønnes at  

 ville være indtrådt i tilfælde af ejendommens overgang til økonomisk bedre  

 anvendelse end anvendelsen forud for afløsningsbegæringen.
Som udgangspunkt  

 for bygningsværdiansættelsen anvendes den kontante forskelsværdi, som ansat  

 ved almindelig vurdering eller ved den pr. 1. april i det pågældende  

 kalenderår foretagne regulering af kontantværdiansættelserne.
 Mener ligningsmyndigheden sig ikke i stand til at ansætte tillægget for  

 bygningsværdien med fornøden sikkerhed, kan spørgsmålet herom forelægges for  

 statsskattedirektoratet.
 Ved beregningen af den regulerede anskaffelsessum for ejendommen anses den  

 fremkomne bygningsværdi sammenlagt med den for grunden fastsatte  

 afløsningssum som ejerens anskaffelsesudgift, og tidspunktet for indgivelsen  

 af afløsningsbegæringen anses som ejerens anskaffelsestidspunkt.
Ved den endelige beregning af den regulerede anskaffelsessum skal den  

 således fremkomne anskaffelsesudgift reguleres efter de i afsnit II pkt. 11,  

 13 og 14 angivne regler.
Man må dog herved være opmærksom på, at der, hvor  

 forskelsværdien ved vurdering er anvendt som grundlag for beregningen af  

 bygningsværdien, kun vil kunne tages hensyn til udgifter til forbedringer og  

 vedligeholdelsesarbejder, der ikke er taget i betragtning ved vurderingen.
 For ejendomme, der har fået afløst jordrentepligt før 1981, omregnes  

 tillægget for den prioriterede bygningsværdi til kontantværdi efter følgende  

 satser (jfr. ministeriet for skatter og afgifters bekendtgørelse om beregning  

 af bygningsværdien for tidligere jordrentebrug ved opgørelsen af særlig  

 indkomst og frigørelsesværdi):
II.
Opgørelse af den skattepligtige fortjeneste.
 3. Fortjenesten opgøres som forskellen mellem på den  

 ene side afståelsessummen omregnet til kontantværdi og på den anden side den  

 kontantomregnede, pristalsregulerede anskaffelsessum med visse  

 pristalsregulerede tillæg, jfr. § 4, stk. 2.
 Afståelsesvederlaget.
 4. Udgangspunktet for opgørelsen af  

 afståelsesvederlaget er det beløb, der er anført i overdragelsesdokumentet  

 (normalt salgssum ifølge skøde eller slutseddel - eventuelt med tillæg af  

 vej- og kloakgæld, der overtages uden for salgssummen). Hvis overdragelsen  

 omfatter andre aktiver end den faste ejendom, skal der kun regnes med den del  

 af beløbet, som er vederlag for denne.
5. Ved gaveoverdragelser skal ejendommen betragtes som  

 afstået til den værdi, der lægges til grund ved beregningen af gaveafgift  

 eller indkomstskat af gaven.
Hvis gaven ikke er afgifts- eller  

 indkomstskattepligtig, går man også ud fra handelsværdien på  

 overdragelsestidspunktet, og denne værdi må da ansættes alene til brug ved  

 opgørelsen af afståelsesvederlaget.
6. Afståelsessummen skal efter lovens § 4 omregnes til  

 kontantværdi.
Dette sker ved at lægge en eventuel kontant udbetaling ved  

 salget sammen med kursværdien af ejendommens gældsposter.
Omregningen af ejendommens gældsposter skal foretages efter kursværdien  

 for disse på overdragelsestidspunktet.
Retningslinierne for omregningen til  

 kursværdi findes i ministeriet for skatter og afgifters bekendtgørelse nr.  

 511 af 22. september 1982.
 7. Ifølge bekendtgørelsen skal lån, der er ydet i  

 børsnoterede obligationer, herunder indekslån, ansættes til den kurs, hvortil  

 obligationerne er noteret på Københavns Fondsbørs, jfr. bekendtgørelsens § 3,  

 nr. 1. Da obligationer sædvanligvis noteres dagligt på offentlig tilgængelige  

 kurslister, vil oplysning om en bestemt kurs fremgå af de officielle  

 kurslister.
 Kontantlån, der er optaget i forbindelse med overdragelsen af ejendommen,  

 og som modsvares af børsnoterede obligationer, skal ansættes til lånets  

 pålydende, jfr. bekendtgørelsens § 3, nr. 2. Hvis kontantlånet ikke er  

 optaget i forbindelse med overdragelsen, skal børskursen på de underliggende  

 obligationer (obligationsrestgælden) anvendes.
Anslåede obligationslån skal ansættes til den børskurs, der var gældende  

 den dag, obligationerne blev udleveret fra realkreditinstituttet, jfr. nr. 3  

 i samme bestemmelse.
Det er i alle tilfælde, hvor børskursen skal anvendes,  

 den senest noterede køberkurs, der er tale om, idet denne til forskel fra  

 sælgerkursen sædvanligvis noteres dagligt, jfr. bekendtgørelsens § 3, stk. 2.  

 Det bemærkes, at sælgerkursen anvendes ved kursansættelse af gæld i  

 forbindelse med opgørelsen af den skattepligtige formue.
 I tilfælde, hvor anslåede ejerskiftelån efter underskrivelsen af  

 slutsedlen ændres til sælgerpantebreve, skal overdragelsessummens  

 kontantværdi omregnes på grundlag af sælgerpantebrevenes værdi på  

 overdragelsesdagen.
Private pantebreve skal omregnes til kontantværdien pr. overdragelsesdagen  

 ved hjælp af et tabelmateriale, der udsendes kvartalsvis af  

 statsskattedirektoratet.
Statsskattedirektoratet har ligeledes udarbejdet det  

 nødvendige tabelmateriale for perioden fra 1975. Tabelmaterialet kan  

 rekvireres hos den lokale ligningsmyndighed, jfr. bekendtgørelsens § 4, stk.  

 1.
 Det er udelukkende pantebrevets kontantværdi på salgstidspunktet, der er  

 af betydning - en senere indløsning eller et salg af pantebrevet giver ingen  

 anledning til ændring af afståelsesvederlaget.
Anden gæld omregnes ifølge § 4, stk. 3, i bekendtgørelsen efter samme  

 tabelmateriale som omtalt ovenfor.
Der skal dog foretages skønsmæssige  

 korrektioner for eventuelle særlige vilkår.
 For lån optaget i pengeinstitutter på de for disse institutter sædvanlige  

 rente- og afdragsvilkår betyder det normalt, at kursen kan ansættes til pari.
 De såkaldte knæklån, hvor tilbagebetalings- og rentevilkårene ændres på  

 forud fastlagte tidspunkter, kursansættes under hensyn til de varierende  

 forrentnings-, afdrags- og opsigelsesvilkår.
Hvor der er tale om en fast rente, men lånet i en periode er helt eller  

 delvis afdragsfrit, kursansættes lånet på grundlag af den samlede restløbetid  

 med mulighed for skønsmæssig korrektion.
I tilfælde, hvor renten er  

 "knækket", mens gælden afdrages på normale vilkår, kursansættes  

 lånet på grundlag af den højeste tilbageværende rente med samme mulighed for  

 skønsmæssig korrektion.
 Gæld, der kan indfries til pari, kan ifølge § 5 i bekendtgørelsen ikke  

 kursansættes højere end pari.
 8. Der gælder ikke som ved formueansættelsen særlige  

 regler for kursansættelse af gældsposter under 25.000 kr. eller med en  

 restløbetid på under 4 år.
 Reglerne afviger således på flere punkter fra de retningslinier, der ved  

 cirkulære af 16. december 1981 om ændringer i ligningsloven er fastsat om  

 kursansættelse af gæld i forbindelse med opgørelsen af den skattepligtige  

 formue.
Brugs-, rente- og indtægtsnydelser medtages til den kapitaliserede værdi,  

 jfr. bekendtgørelse nr. 161 af 28. marts 1973 om arve- og gaveafgift.
Ved  

 overdragelse af en ejendom, hvorpå der hviler en sådan forpligtelse, opgøres  

 kapitalværdien efter ydelsens årlige værdi og kapitaliseringsfaktorerne på  

 overdragelsestidspunktet.
9. Afståelsesvederlaget nedsættes med de  

 salgsomkostninger, som den skattepligtige har måttet afholde.
I  

 afståelsesvederlaget kan den skattepligtige endvidere fratrække udgifter til  

 arbejder, der er udført for dennes regning efter afhændelsen.  

 Ligningsmyndighederne vil i almindelighed ikke have anledning til at søge  

 kursansættelsen af gælden hos låntager afstemt med kursansættelsen af den  

 tilsvarende fordring hos långiver.
10. Engangsbeløb, som sælgeren er pligtig at indbetale  

 til binding i Grundejernes Investeringsfond, når en hidtil udlejet lejlighed  

 sælges som ejerlejlighed, kan ikke fradrages i afståelsesvederlaget.
De samme  

 gælder endvidere en rentedekort, der skyldes, at sælgeren har forlangt den  

 kontante del af købesummen betalt før overtagelsen.
 Indtræffer der en skade på en bygning f.eks ved brand, anses bygningen  

 eller den skaderamte del af denne for afstået for den forsikringssum, der  

 opnås, jfr. § 2.
 Den regulerede anskaffelsessum.
 11. Anskaffelsessummen omregnes til kontantværdi efter  

 de samme retningslinier, som er omtalt under pkt. 6-10 ovenfor om  

 afståelsesvederlaget.
 Kurstab kan, såfremt ejeren selv opfører og prioriterer ejendommen,  

 ligesom efter de hidtil gældende regler ikke medregnes i anskaffelsessummen.
12. Ifølge lovens § 5, stk. 1, skal anskaffelsessummen  

 pristalsreguleres.
Det pristal, der skal anvendes, har januar 1980=100 og  

 bekendtgøres hvert år i februar måned af statsskattedirektoratet.  

 Pristalsreguleringen sker i forhold til pristallets procentvise ændring fra  

 januar til januar afrundet til nærmeste hele procent.
Pristallet er af  

 Danmarks Statistik tilbagereguleret til brug for pristalsreguleringen af  

 anskaffelsessummer og tillæg i perioden 1975-79.
 Pristallet udgør for:
 Anskaffelsessummen pristalsreguleres for hvert påbegyndt kalenderår gennem  

 hele ejerperioden og således også i afståelsesåret.
a.
Det faste tillæg på 10.000 kr.
13. Efter § 5, stk. 2, skal den pristalsregulerede  

 anskaffelsessum forhøjes med et tillæg på 10.000 kr. pr. kalenderår.  

 Tillægget gives i anskaffelsesåret, men ikke i afståelsesåret, med mindre  

 disse år er sammenfaldende.
Tillægget gives, hvad enten der er foretaget  

 forbedrings- eller vedligeholdelsesarbejder på ejendommen eller ej.
Tillægget  

 pristalsreguleres fra det kalenderår, tillægget vedrører og til og med  

 afståelsesåret.
Reguleringen foretages på grundlag af pristallet for det år,  

 tillægget vedrører, jfr. ovenfor.
b.
Tillæg for vedligeholdelses- og forbedringsudgifter.
 14. Er der imidlertid afholdt vedligeholdelses- eller  

 forbedringsudgifter for mere end 10.000 kr. i et kalenderår, kan den  

 skattepligtige i stedet opnå et tillæg til den pristalsregulerede  

 anskaffelsessum svarende til de faktisk afholdte udgifter, jfr. § 5, stk. 3.  

 Er udgifterne mindre end 10.000 kr. pr. kalenderår gives i stedet det faste  

 tillæg.
 Det er nyt, at også vedligeholdelsesudgifter kan tillægges  

 anskaffelsessummen.
Der kan dog ikke medregnes vedligeholdelsesudgifter, for hvilke den  

 pågældende kunne opnå fradrag på selvangivelsen.
Det er uden betydning, om  

 sådanne udgifter rent faktisk er trukket fra.
Heller ikke udgifter til ombygning og forbedring, der er trukket fra ved  

 indkomstopgørelsen, og som ikke senere skal medtages ved opgørelsen af  

 genvundne afskrivninger, kan medregnes ved opgørelsen af tillægget, jfr.  

 afskrivningslovens § 21, stk. 2, som indført ved lov nr. 197 af 18. maj 1982  

 om ændring af afskrivningsloven og forskellige andre skattelove  

 (Pristalsregulering af afskrivningsgrundlaget m.v.). Det er for så vidt angår  

 disse udgifter af betydning, om udgiften rent faktisk er trukket fra eller  

 aktiveret.
Endelig kan udgifter til forbedringer, der er betalt ved skattefri  

 tilskud, heller ikke medregnes.
 Såfremt skatteyderen alene har haft ret til standardfradraget efter  

 ligningslovens § 15J vedrørende en- og tofamilieshuse m.v., kan afholdte  

 vedligeholdelsesudgifter dog medregnes, hvis de overstiger det faste tillæg  

 på 10.000 kr., og da i stedet for dette.
 Ved opgørelsen af de udgifter, der kan danne grundlag for dette tillæg,  

 kan værdien af eget arbejde kun medregnes, hvis den pågældende er beskattet  

 af værdien af eget arbejde.
Såfremt der i det kalenderår, hvori ejendommen afstås, er afholdt udgifter  

 til forbedring og vedligeholdelse udover beløbsgrænsen i § 5, stk. 2,  

 tillægges disse udgifter, i det omfang de overstiger 10.000 kr., også  

 anskaffelsessummen.
Der er således her en forskel fra det faste tillæg.
 Tillægget pristalsreguleres fra det kalenderår, hvori forbedringen eller  

 vedligeholdelsesarbejdet fuldføres til og med afståelsesåret.
15. Det er kun fortjeneste ved salg af fast ejendom,  

 der skal beskattes efter loven.
Tab skal der således ikke tages hensyn til,  

 hvis afståelsen er omfattet af loven, jfr. cirkulærets indledningsafsnit.  

 Fortjenesten opgøres for hver ejendom for sig i de tilfælde, hvor flere  

 ejendomme afstås samme år.
Fortjenesten medregnes fuldt ud i den særlige  

 indkomst, når afståelsen finder sted efter mindre end 3 års ejertid, jfr. §  

 6, stk. 1. Ved afståelse i de næstfølgende år nedsættes fortjenesten med 20  

 pct. for hvert år; således med 20 pct. i det fjerde ejerår, 40 pct. i det  

 femte ejerår og så fremdeles, således at salg efter 7 fulde års ejertid kan  

 ske skattefrit.
Ved beregningen af ejertiden er tidspunkterne for de bindende  

 aftalers indgåelse afgørende, jfr. nedenfor pkt. 21.
16. Den herefter fremkomne fortjeneste lægges for  

 personers vedkommende sammen med eventuelle andre former for særlig indkomst  

 i det pågældende indkomstår.
For selskabers, foreningers, korporationers,  

 selvejende institutioners og dødsboers vedkommende medregnes beløbet i den  

 skattepligtige almindelige indkomst.
Fortjenesten beskattes med 50 pct. hos  

 såvel personer som dødsboer og selskaber.
En faktisk beskatning på 50 pct.  

 også for dødsboer og selskaber opnås ved at forhøje fortjenesten for disse  

 med 25 pct.
Hvis ejendommen er pålignet frigørelsesafgift, nedsættes den  

 opgjorte fortjeneste med et beløb, der svarer til det dobbelte af den  

 pålignede frigørelsesafgift, jfr. § 6, stk. 4, og nedenfor under afsnit V.  

 Indkøbsforeninger og produktions- og salgsforeninger beskattes ikke af særlig  

 indkomst.
 Der gives ikke længere et beregningsfradrag på 6.000 kr. i den opgjorte  

 særlige indkomst for så vidt angår fortjeneste ved afståelse af fast ejendom,  

 der har fundet sted efter den 1. juli 1982.
17. Opgørelsen af den skattepligtige fortjeneste er  

 belyst i to eksempler nedenfor.
I det første eksempel afstås ejendommen efter  

 få års ejertid, mens ejertiden er betydelig længere i det andet eksempel.
 Eksempel:
 En ejendom er anskaffet ved slutseddel af 1. september 1980. I ejertiden  

 har der i 1980 og 1982 været afholdt udgifter til forbedringer, der  

 overstiger beløbsgrænsen på 10.000 kr. i § 5, stk. 2. Ejendommen sælges ved  

 slutseddel af 1. november 1982. Idet pristallet for 1981 og 1982 udgør  

 henholdsvis 107,6 og 119,1, jfr. ovenfor under afsnit II, pkt. 12, kan den  

 beskatning, som udløses ved afståelsen, herefter opgøres således:
 Eksempel:
En ejendom er anskaffet ved slutseddel af 1. oktober 1975. I ejerperioden  

 er i 1978 og 1981 afholdt udgifter til forbedringer, der overstiger  

 beløbsgrænsen på 10.000 kr. i henhold til § 5, stk. 2, mens udgifterne i  

 afståelsesåret ikke overstiger dette beløb.
Ejendommen sælges ved slutseddel  

 af 1. august 1982. Den beskatning, som udløses ved afståelsen, kan - idet der  

 med hensyn til den procentvise ændring i pristallet henvises til afsnit II,  

 pkt. 12 ovenfor - herefter opgøres således:
 Afståelse af en del af en ejendom.
18. Ved afståelse af en del af en ejendom omregnes  

 anskaffelsessummen for hele ejendommen til kontantværdi på sædvanlig vis,  

 jfr. pkt. 11 ovenfor, ligesom anskaffelsessummen pristalsreguleres gennem  

 hele ejerperioden, jfr. ovenfor.
Herefter foretages en forholdsmæssig  

 fordeling af den kontantomregnede, pristalsregulerede anskaffelsessum på  

 henholdsvis den afståede del og den resterende del af ejendommen.
 En tilsvarende opgørelsesmåde skal anvendes i tilfælde af delvis skade på  

 en ejendom.
Ved denne fordeling af anskaffelsessummen skal der ikke alene tages hensyn  

 til det frasolgte areals størrelse i forhold til hele ejendommen, men der må  

 også lægges vægt på de forskellige arealdeles beliggenhed,  

 udnyttelsesmulighed og bonitet.
Endvidere må det tages i betragtning, om de  

 oprindelige bygninger var beliggende på det frasolgte areal eller på  

 restejendommen.
I nogle tilfælde vil værdien af denne blive formindsket på  

 grund af frasalget, og i så fald må der overføres en til værdiforringelsen  

 svarende del af anskaffelsessummen til den anskaffelsessum, der skal regnes  

 med for det solgte areal.
 De skattelignende myndigheder vil ved henvendelse til  

 statsskattedirektoratet kunne få en udtalelse angående fordelingen af  

 anskaffelsessummen.
a.
Det faste tillæg, § 5, stk. 2, 3. pkt.
I de tilfælde, hvor den skattepligtige kun afstår en del af en fast  

 ejendom, skal det faste tillæg på 10.000 kr. nedsættes forholdsmæssigt.
Dette  

 sker efter forholdet mellem anskaffelsessummen for hele ejendommen og  

 anskaffelsessummen for den del af ejendommen, der afstås, jfr. § 5, stk. 2,  

 3. pkt., og pkt. 13 foran.
b.
Forbedrings- og vedligeholdelsestillægget i henhold til § 5, stk. 3, 5.  

 pkt.
Også tillægget for afholdte vedligeholdelses- og forbedringsudgifter  

 reduceres ved delsalg, jfr. pkt. 14 foran.
Den skattepligtige kan derefter  

 alene medregne sådanne udgifter, som kan henføres til den afståede del af  

 ejendommen.
Det er endvidere en betingelse, at disse udgifter overstiger det  

 faste forholdsmæssige tillæg, beregnet som angivet ovenfor.
Ved senere salg af restejendommen kan alene den endnu ikke udnyttede del  

 af faste tillæg eller tillæg for vedligeholdelses- og forbedringsudgifter  

 tillægges den reducerede anskaffelsessum.
Pristalsreguleringen foretages som  

 beskrevet under afsnit II, pkt. 12.
 I det følgende eksempel er udregningen og pristalsreguleringen af  

 anskaffelsessum og tillæg illustreret:
 Eksempel:
En udlejningsejendom er anskaffet ved slutseddel af 15. juni 1979 for  

 3.000.000 kr. kontant.
Ejendommen opdeles i ejerlejligheder i 1981. En af  

 ejerlejlighederne sælges ved slutseddel af 1. juli 1982. I afståelsesåret er  

 afholdt udgifter til forbedringer, der overstiger beløbsgrænsen i § 5, stk.  

 2, 3. pkt.
Den beskatning, der udløses ved afståelsen, kan herefter opgøres  

 således:
 Ved salg inden for 2 år kan køberen af ejerlejligheden selvstændigt opnå  

 de fulde tillæg efter § 5, stk. 2 og 3.
 Sameje.
 19. Såfremt den skattepligtige ejer en ejendom i  

 sameje med andre, nedsættes det faste tillæg på 10.000 kr. til en så stor del  

 af 10.000 kr., som svarer til den pågældende andel af ejendommen, jfr. § 5,  

 stk. 2, 4. pkt.
I sameje-situationen kan tilsvarende kun den del af vedligeholdelses- og  

 forbedringsudgifterne, som den pågældende selv har afholdt, medregnes ved  

 beregningen af tillæg efter § 5, stk. 3, jfr. § 5, stk. 3, 8. pkt.
Udgifterne  

 må endvidere have oversteget det forholdsmæssige faste tillæg efter § 5, stk.  

 2, 4. pkt. som beskrevet ovenfor.
 I nedenstående eksempel er beregningen og pristalsreguleringen af  

 anskaffelsessum og tillæggene illustreret.
 Eksempel:
 En erhvervsejendom er anskaffet af 4 personer i lige sameje ved slutseddel  

 af 1. februar 1977. Den ene deltager udtræder imidlertid og sælger sin  

 ideelle anpart af ejendommen ved slutseddel af 1. juli 1982. I ejerperioden  

 har den pågældende afholdt udgifter til forbedringer, der overstiger  

 beløbsgrænsen i § 5, stk. 2, 4. pkt. i 1978, 1980 og 1982. Den beskatning,  

 der udløses ved afståelsen, kan herefter opgøres således:
 Ved forskydninger i samejeforholdet skal der ved en eventuel senere  

 afståelse opgøres en reguleret anskaffelsessum for hver anpartserhvervelse.  

 Hvis den udtrædende samejer således i ovennævnte eksempel sælger sin  

 samejeandel til de tilbageværende samejere i lige store dele, skal disse ved  

 senere afståelse opgøre en reguleret anskaffelsessum for dels den oprindelige  

 fjerdedel, dels den tilkøbte tolvtedel.
 I denne situation kan tab på en andel modregnes i fortjeneste på den anden  

 andel under forudsætning af, at det drejer sig om samme ejendom.
 Tidspunktet for erhvervelse og afståelse.
 20. Ved opgørelsen af den skattepligtige fortjeneste  

 har det betydning at fastslå, på hvilket tidspunkt ejendommen er erhvervet  

 eller afstået.
Som nævnt i indledningen til cirkulæret er ejertidens længde afgørende for  

 beskatningen efter denne lov.
Den opgjorte fortjeneste beskattes således kun  

 fuldt ud ved afståelse inden for 3 års ejertid.
I perioden fra det 4. og til  

 og med det 7. års ejertid nedsættes den opgjorte fortjeneste med 20 pct. for  

 hvert år, således at salg efter 7 fulde års ejertid kan ske skattefrit, jfr.  

 § 6, stk. 1 og 2.
Afståelse af en- og tofamilieshuse, ejerlejligheder og sommerhuse er under  

 visse betingelser skattefri, hvis den skattepligtige eller dennes husstand  

 har beboet ejendommen i mindst 2 år af ejertiden.
Der henvises herom til  

 afsnit I, pkt. 2, C, ovenfor.
Betingelsen om 2 års beboelse er endvidere et  

 vilkår for at opnå fradraget efter lovens § 9 ved salg af landbrugsejendomme  

 eller blandede ejendomme.
 Erhvervelses- og afståelsestidspunktet har endvidere betydning for  

 antallet af kalenderår, for hvilke der kan ydes det faste tillæg på 10.000  

 kr. respektive forbedrings- og vedligeholdelsestillægget til  

 anskaffelsessummen, jfr. § 5, stk. 2 og 3.
 Endelig har overdragelsesdagen betydning for den kurs, der skal benyttes  

 ved kontantomregningen af prioritetsgæld, der indgår i overdragelsessummen,  

 jfr. ministeriet for skatter og afgifters bekendtgørelse nr. 511 af 22.  

 september 1982, og afsnit II, pkt. 6-10, ovenfor.
21. Hvor ejendomsoverdragelsen sker ved salg, anses  

 erhvervelsen henholdsvis afståelsen for sket på det tidspunkt, hvor der  

 mellem køber og sælger er indgået en endelig og bindende aftale om  

 ejendommens overdragelse.
Denne aftale foreligger normalt skriftligt.
Det er  

 imidlertid ikke nødvendigt, at der er tinglyst skøde.
I de tilfælde, hvor der  

 ved aftalens indgåelse oprettes en slutseddel underskrevet af parterne, er  

 datoen for den sidste underskrift afgørende.
Aftalen mellem parterne  

 indeholder ofte betingelser om, at visse nærmere fastsatte vilkår for  

 handelen opfyldes.
Der kan f.eks. være tale om købesummens betaling eller  

 offentlige myndigheders approbation af udstykning, frigørelse for  

 landbrugsforpligtelse eller lignende.
Uanset om sådanne vilkår først opfyldes  

 på et senere tidspunkt, betragtes erhvervelsen, henholdsvis afståelsen af  

 ejendommen som sket på det tidspunkt, hvor aftalen mellem parterne blev  

 indgået.
For at en ejendom kan anses for erhvervet, henholdsvis afstået, må  

 aftalen mellem parterne gå ud på, at ejendommen straks eller senere overtages  

 af køberen på nærmere fastsatte vilkår.
En ejendom anses således ikke for  

 afstået, hvis ejeren blot har indgået en aftale om, at en anden er berettiget  

 - men ikke forpligtet til - inden en forud fastsat frist at købe ejendommen  

 for en bestemt købesum (køberet). Den omstændighed, at datoen for overtagelse  

 af den faste ejendom er udskudt til et senere tidspunkt, må således ikke give  

 anledning til forveksling med de tilfælde, hvor der alene er tillagt en anden  

 køberet til en ejendom, uden at denne anden har forpligtet sig til at udnytte  

 retten.
Har ejeren modtaget vederlag for at give en anden ret til at købe sin  

 faste ejendom, anses dette vederlag dog som en afståelsessum vedrørende fast  

 ejendom, jfr. foran under afsnit I, punkt 1.
Lovens regler gælder også ved afståelse af fast ejendom, der sker i eller  

 til et selskab.
Ejendomsovergang ved skattefri fusion af aktieselskaber anses  

 ikke for afståelse, der bringer lovens regler i anvendelse.
Der henvises til  

 fusionsloven (lovbekendtgørelse nr. 495 af 24. september 1981).
 Erhverves eller afstås en ejendom ved gavedisposition, anses erhvervelsen,  

 henholdsvis afståelsen, for sket på det tidspunkt, hvor gavemodtageren er  

 underrettet om gaven.
 Om tidspunktet for erhvervelse og afståelse i forbindelse med dødsfald  

 henvises til det nedenfor under afsnit VI anført.
 Udbetales der i anledning af skade på en bygning en forsikringssum, anses  

 bygningen eller den skaderamte del af denne for afstået i det år, hvor skaden  

 er sket.
22. Ved erhvervelse af et eller flere yderligere  

 grundarealer, der sammenlægges med det oprindelige, anses de enkelte  

 grundarealkøb for anskaffelse af en ny ejendom i relation til § 6. Det vil  

 sige, at anskaffelsessummerne for de enkelte erhvervelser reguleres hver for  

 sig.
Den enkelte ejendoms anskaffelsestidspunkt er derfor også afgørende for  

 beskatningen af en eventuel fortjeneste.
Har ejeren i sin besiddelsestid opført bygninger på ejendommen eller  

 udført større forbedringer på denne, er der grundlag for tillægget i henhold  

 til § 5, stk. 3, jfr. pkt. 14 ovenfor.
Ejerperioden i relation til § 6 regnes  

 i disse tilfælde altid udelukkende fra grundens eller hovedejendommens  

 anskaffelse.
 Beskatning af yderligere vederlag.
23. § 13 indeholder en regel om beskatning i tilfælde,  

 hvor en ejendom afstås på sådanne vilkår, at erhververen skal yde den  

 tidligere ejer et yderligere vederlag for ejendommen ved erhververens senere  

 afståelse af ejendommen (f.eks. en andel af den fortjeneste, der opnås ved  

 afståelsen). Reglen svarer til den hidtil gældende bestemmelse i lov om  

 særlig indkomstskat m.v. § 7A, stk. 7, der er ophævet.
I disse tilfælde skal  

 den tidligere ejer give oplysning om det yderligere vederlag i sin  

 selvangivelse for det indkomstår, hvori retten til beløbet er erhvervet.
Der  

 skal foretages en ny opgørelse af fortjenesten for den tidligere ejer.
Ved  

 denne opgørelse skal fortjenesten beregnes, som om det samlede vederlag var  

 opnået allerede i det indkomstår, hvor ejendommen blev afstået.
Denne  

 omberegning skal foretages, selv om der ikke i det indkomstår, hvor  

 ejendommen blev afstået, er konstateret nogen skattepligtig fortjeneste, med  

 mindre afståelsen allerede på det tidspunkt kunne ske uden beskatning som  

 følge af ejertidens længde.
Skal der som følge af omberegningen opkræves  

 særlig indkomstskat hos den tidligere ejer, skal beløbet indbetales sammen  

 med eventuel anden særlig indkomstskat, der pålignes den pågældende for det  

 indkomstår, hvori retten til det yderligere vederlag blev erhvervet.
III.
Betinget fritagelse for beskatning ved visse afståelser.
24. Erstatnings- og forsikringssummer behandles  

 principielt som salgssummer, jfr. § 2, stk. 1. I § 10, stk. 1, er det  

 imidlertid bestemt, at fortjeneste, der er opnået ved modtagelse af  

 erstatnings- og forsikringssummer i anledning af en indtruffet skade, ikke  

 medregnes i fortjenesten, når den skattepligtige foretager genopførelse på  

 den beskadigede ejendom for et beløb, der mindst svarer til erstatnings-  

 eller forsikringssummen.
Det er en betingelse, at den skattepligtige søger  

 ligningsmyndigheden om fritagelse for at medregne fortjenesten, og at  

 genopførelsen sker enten i det år, hvor fortjenesten konstateres eller i det  

 nærmest følgende indkomstår.
Den skattepligtige har dog altid frist med  

 genopførelsen til udløbet af det indkomstår, der følger nærmest efter det,  

 hvori erstatningen er endeligt fastsat.
Derimod er det ikke en betingelse, at der genopføres bygninger eller  

 installationer af samme art, som de beskadigede.
Med genopførelse af den  

 beskadigede ejendom sidestilles ombygning af eksisterende bygning, jfr. § 10,  

 stk. 6.
25. Under ganske særlige omstændigheder kan de  

 omhandlede frister forlænges af vedkommende ligningsmyndighed efter ansøgning  

 fra skatteyderen.
Ligningsrådet kan endvidere dispensere fra kravet om, at  

 genopførelse skal ske på den skaderamte ejendom, såfremt lov eller offentlig  

 myndigheds bestemmelse hindrer, at genopførelse sker på den ejendom, hvor de  

 skaderamte formuegoder fandtes.
Dispensation kan dog kun opnås, hvis der i  

 stedet foretages genopførelse på en anden ejendom for et beløb, der svarer  

 til erstatnings- eller forsikringssummen.
 Ligningsrådet kan tillige meddele dispensation, hvis den skaderamte  

 anvender hele forsikringssummen til genopførelse dels på det oprindelige sted  

 dels på en anden ejendom.
 Herudover kan ligningsrådet tillade, at § 10 også kan anvendes i tilfælde,  

 hvor to eller flere erhvervsejendomme tilhører samme ejer og udgør en  

 driftsenhed, når genopførelsen (ombygningen) blot sker på en anden af de  

 ejendomme, som indgår i driftsenheden.
 Ligningsrådet skal i forbindelse med en dispensation træffe bestemmelse om  

 det fremtidige afskrivningsgrundlag og det grundlag, hvorpå den regulerede  

 anskaffelsessum skal gøres op, dersom skatteyderen senere afstår den ejendom,  

 hvorpå genopførelsen er sket.
 26. Skattefritagelse i anledning af modtagelse af en  

 brand- eller anden skadeserstatning opnås kun efter begæring, når den  

 skaderamte overfor ligningsmyndigheden meddeler, at der ønskes skattefri  

 genanbringelse af et beløb, der svarer til den udbetalte erstatning.
 Der skal så vidt muligt i forbindelse med indgivelse af selvangivelsen for  

 det indkomstår, hvori erstatnings- eller forsikringssummen er endeligt  

 fastsat, gives vedkommende ligningsmyndighed underretning om, at den  

 beskadigede bygning eller installation agtes genopført.
27. I § 10, stk. 3, bestemmes det, at der kun kan  

 foretages skattemæssige afskrivninger på den genopførte ejendom inden for de  

 rammer, der er fastsat i § 26A i afskrivningsloven.
Der henvises til  

 skattedepartementets cirkulære om afskrivningsloven.
 28. I § 10, stk. 4, er det fastsat, at skattepligtige,  

 der har fremsat den ovenfor omtalte begæring om fritagelse for beskatning af  

 erstatningssummer, ved senere afståelse af den genopførte ejendom kan  

 medregne følgende ved opgørelsen af den regulerede anskaffelsessum efter § 5:
 Loven har udvidet omfanget af udgifter, der kan medregnes, idet også ikke  

 fradragsberettigede vedligeholdelsesudgifter kan medregnes på samme måde som  

 egentlige forbedringsudgifter.
 Ved opgørelsen af den regulerede anskaffelsessum for den genopførte  

 ejendom beregnes faste tillæg og forbedrings- og vedligeholdelsestillæg efter  

 § 5, stk. 2 og 3, på sædvanlig vis fra anskaffelsesåret.
 Disse regler om opgørelse af den regulerede anskaffelsessum er uafhængige  

 af, om der kan afskrives på den pågældende ejendom og omfatter således også  

 tilfælde, hvor ejendommen eller en del af den ikke er afskrivningsberettiget.
 Når genopførelse sker på en anden ejendom, er det endvidere forudsat, at  

 der foretages en reduktion ved opgørelsen af den regulerede anskaffelsessum  

 for den oprindelige ejendom, såfremt skatteyderen senere afstår denne.  

 Reduktionen skal svare til det beløb, hvormed den beskadigede bygning indgik  

 i anskaffelsessummen for den oprindelige ejendom.
 Mageskifte af ubebyggede arealer.
 29. I henhold til lovens § 7, stk. 2, kan ministeren  

 for skatter og afgifter fritage fortjenester ved mageskifte for beskatning  

 efter bestemmelserne i § 4. Det er en betingelse for en sådan fritagelse, at  

 mageskiftet kun omfatter ubebyggede arealer, og at der ikke i forbindelse med  

 mageskiftet foruden arealet er ydet vederlag på mere end 10.000 kr.
 Vederlagsgrænsen er forhøjet, men i øvrigt svarer reglen til den tidligere  

 regel i lov om særlig indkomstskat m.v. § 7A, stk. 9.
Fritagelse kan kun meddeles på det i loven fastsatte vilkår, at  

 anskaffelsessummen for det ved mageskiftet erhvervede areal ved senere  

 afståelse opgøres, som om arealet var erhvervet på samme tidspunkt og for  

 samme beløb, som det ved mageskiftet afståede areal.
Ved opgørelsen af  

 anskaffelsessummen medregnes også forbedrings- og vedligeholdelsesudgifter,  

 der inden mageskiftet er afholdt vedrørende det afståede areal, og som kan  

 medregnes efter § 5, stk. 3, jfr. pkt. 14 ovenfor, samt det faste tillæg  

 efter § 5, stk. 2, jfr. pkt. 13 ovenfor.
 Ansøgning om fritagelse stiles til amtsskatteinspektoratet; for Københavns  

 og Frederiksberg kommuner dog til de pågældende skattedirektorater, jfr.  

 bekendtgørelse nr. 394 af 22. juli 1981, som ændret ved bekendtgørelse nr.  

 459 af 16. august 1982.
 Amtsskatteinspektoraternes samt skattedirektoraternes afgørelser kan  

 indbringes for statskattedirektoratet, hvis afgørelser kan indbringes for  

 skattedepartementet.
 Jordombytning.
 30. Er fast ejendom afstået ved jordombytning som led  

 i en jordfordelingssag efter lov om jordfordeling mellem landejendomme (lov  

 nr. 129 af 28. april 1955) eller efter lov om kommuneplanlægning § 34, kan  

 den skattepligtige ifølge § 7, stk. 1, forlange, at der ved opgørelsen af  

 fortjenesten ses bort fra den afståelse af ubebygget areal, der efter  

 værdiforholdene på tidspunktet for jordombytningen modsvares af modtaget  

 ubebygget areal.
31. Ved senere afståelse af et tilbyttet areal, der  

 efter værdiforholdene på tidspunktet for jordbyttet blev modsvaret af afgivet  

 areal, opgøres anskaffelsessummen for det tilbyttede areal, som om det var  

 erhvervet på samme tidspunkt og for samme beløb, som det i sin tid afgivne  

 areal.
Forbedrings- og vedligeholdelsesudgifter, der inden jordombytningen er  

 afholdt vedrørende det i sin tid afgivne areal, tages herved i betragtning i  

 det omfang, de kan medregnes efter lovens § 5, stk. 3.
Såfremt den skattepligtige ved en jordombytning afstår et areal af mindre  

 værdi end det areal, der modtages, vil den skattepligtige ved at fordre  

 bestemmelsen i § 7, stk. 1, anvendt, undgå, at den ved denne afståelse  

 opnåede fortjeneste medregnes til hans skattepligtige særlige indkomst i  

 ombytningsåret.
Ved senere afståelse benyttes anskaffelsessummen for det  

 afgivne mindre værdifulde areal som anskaffelsessum for det tilbyttede areal.
Såfremt den skattepligtige ved jordombytning har afstået et areal af  

 større værdi end det modtagne areal, vil anvendelsen af bestemmelsen i § 7,  

 stk. 1, føre til, at alene forskellen mellem det afgivne og det modtagne  

 areals værdi anses som afståelsesvederlag ved opgørelsen af en eventuel  

 fortjeneste.
Ved beregningen af den skattepligtige fortjeneste skal den  

 regulerede anskaffelsessum for det afgivne areal, opgjort efter reglerne i §§  

 4 og 5, reduceres med følgende brøk:
 Eksempel:
En skattepligtig afgiver som led i en jordombytning ubebygget areal til en  

 samlet værdi af 150.000 kr. og modtager i stedet ubebygget areal til en værdi  

 af 100.000 kr.
For det afgivne areal andrager den regulerede anskaffelsessum  

 opgjort efter reglerne i § 5, 90.000 kr.
 Fordrer den skattepligtige bestemmelsen i § 7, stk. 1, anvendt, skal hans  

 skattepligtige fortjeneste opgøres således:
 Om jordfordeling, der foretages ved ekspropriation henvises til pkt. 24.
IV.
Betinget henstand med betalingen af særlig indkomstskat i visse  

 tilfælde.
 32. Skatteyderen kan, når omstændighederne, herunder  

 navnlig hensynet til videreførelsen af en erhvervsvirksomhed, taler herfor,  

 under visse nærmere betingelser efter ansøgning opnå henstand med betalingen  

 af den særlige indkomstskat, der vedrører fortjeneste ved afståelse af fast  

 ejendom.
 Henstand kan indrømmes, uanset på hvilken måde fortjenesten er opstået  

 (salg, skade, m.v.).
Tilladelse til henstand kan omfatte den del af den pålignede skat, som kan  

 henføres til fortjenesten på den afståede ejendom.
I visse tilfælde kan det  

 være nødvendigt at udøve et skøn over det nævnte skattebeløbs størrelse.
Det  

 gælder f.eks., hvis den afståede ejendom tilhørte et aktieselskab eller et  

 dødsbo, idet disse skattepligtiges særlige indkomster beskattes sammen med  

 deres øvrige indkomst.
 33. Om henstandsordningen bemærkes i øvrigt følgende:
Er den særlige indkomst konstateret i anledning af en skade, udløber  

 fristen for genanskaffelse dog først med udgangen af det indkomstår, der  

 følger efter det, hvori erstatningen er endeligt fastsat.
Når ganske særlige  

 omstændigheder foreligger, kan fristerne for genanskaffelse forlænges efter  

 ansøgning.
For at opnå henstand skal det vederlag, der ydes for den eller de  

 genanskaffede faste ejendomme, mindst svare til vederlaget for den afståede  

 ejendom.
Ganske uvæsentlige differencer er dog ikke til hinder for, at  

 henstand kan indrømmes.
 34. Henstanden indrømmes i øvrigt på nærmere i hvert  

 enkelt tilfælde fastsatte vilkår, men som vejledning vedrørende  

 praktiseringen af henstandsordningen kan følgende oplysninger meddeles:
Henstandsbeløbet vil blive krævet forrentet fra det tidspunkt, hvor  

 skattebeløbet er forfaldent til betaling.
Forrentningen skal ske med en  

 rentesats på 1 pct. p.a. over Nationalbankens diskonto, dog aldrig under 6  

 pct. p.a.
Renteudgiften kan fratrækkes i den skattepligtige indkomst.
Endvidere vil henstandsbeløbet i almindelighed blive krævet afdraget inden  

 for et tidsrum af 15 år fra forfaldstidspunktet.
Hvor den særlige indkomst  

 hidrører fra en forsikrings- eller erstatningssum for brand eller anden  

 skade, kan der dog gives afdragsfri henstand, indtil skatteyderen måtte  

 afhænde den genanskaffede (genopførte) ejendom.
 Ansøgning om henstand skal indgives til amtsskatteinspektoratet; for  

 Københavns og Frederiksberg kommuners vedkommende dog til de pågældende  

 skattedirektorater, jfr. bekendtgørelse nr. 394 af 22. juli 1981, som ændret  

 ved bekendtgørelse nr. 459 af 16. august 1982. Amtsskatteinspektoraternes  

 samt skattedirektoraternes afgørelser kan indbringes for  

 statsskattedirektoratet, hvis afgørelser kan indbringes for  

 skattedepartementet.
V.
Frigørelsesafgiftsloven.
 35. I forbindelse med de ændrede regler om beskatning  

 af fortjeneste ved afståelse af fast ejendom er der ved lov nr. 246 af 9.  

 juni 1982 gennemført ændringer af frigørelsesafgiftsloven på følgende  

 områder:
 36. Efter frigørelsesafgiftsloven betales der  

 frigørelsesafgift, når ejendomme, der benyttes til landbrug, gartneri,  

 planteskole eller frugtplantage inddrages under byzone eller sommerhusområde.  

 Formålet med afgiften er at beskatte den værdistigning, som ændret zonestatus  

 giver for de overførte ejendomme i form af øgede anvendelsesmuligheder.
 Ved den første afståelse af ejendommen efter overførsel til byzone eller  

 sommerhusområde skulle der efter de hidtil gældende regler betales  

 afståelsesafgift som trådte i stedet for beskatningen efter lov om særlig  

 indkomstskat m.v.
Såfremt den afståede ejendom var omfattet af reglerne om næring eller  

 spekulation, skulle der dog ikke betales afståelsesafgift.
I disse tilfælde  

 skulle eventuel fortjeneste beskattes som almindelig indkomst, og sælgeren  

 kunne fratrække den betalte frigørelsesafgift, der var pålagt ejendommen i  

 ejertiden, jfr. ligningslovens § 4A, stk. 1.
 Den forenkling og lempelse af avancebeskatningen vedrørende fast ejendom,  

 som nu er gennemført, skal også have virkning for de ejendomme, der er  

 overført til byzone eller sommerhusområde, men endnu ikke har skiftet ejer  

 efter overførslen.
 Fortjeneste ved salg af disse ejendomme skal beskattes på samme måde som  

 fortjeneste ved salg af anden fast ejendom.
 Reglerne om afståelsesafgift i frigørelsesafgiftsloven er derfor ophævet,  

 og fortjeneste ved den første afståelse efter overførslen skal i fremtiden  

 som hovedregel beskattes efter reglerne i lov om beskatning af fortjeneste  

 ved afståelse af fast ejendom.
I disse tilfælde beregnes den skattepligtige fortjeneste i princippet som  

 forskellen mellem anskaffelsessum og afståelsessum efter reglerne i lov om  

 beskatning af fortjeneste ved afståelse af fast ejendom, og den opgjorte  

 fortjeneste bliver herefter nedsat med det dobbelte af den pålignede  

 frigørelsesafgift, jfr. § 6, stk. 4, i loven om beskatning af fortjeneste ved  

 afståelse af fast ejendom.
Herved opnås, at frigørelsesafgiften virker som en  

 a conto betaling på den avanceskat, der udløses ved første afståelse efter,  

 at der er indtrådt pligt til at betale frigørelsesafgift.
Hvis den dobbelte  

 frigørelsesafgift er større end fortjenesten, er der dog ikke fradragsret for  

 det overskydende beløb.
 I de tilfælde, hvor en ejendom, der er pålignet frigørelsesafgift, anses  

 som anskaffet i næring, skal fortjeneste som hidtil medregnes ved opgørelsen  

 af almindelig indkomst, og i disse tilfælde gives der fortsat fradrag for den  

 erlagte frigørelsesafgift efter bestemmelsen i ligningslovens § 4A.
 37. Efter reglerne i frigørelsesafgiftslovens § 6 kan  

 der efter begæring fra den skattepligtige ydes henstand med betaling af  

 frigørelsesafgift.
Henstandsbeløbet forfalder til betaling, hvis den ejendom, der er beregnet  

 frigørelsesafgift af, skifter ejer.
Efter de hidtil gældende regler i lovens  

 § 7 forfaldt henstandsbeløbet dog ikke til betaling, hvis erhververen var den  

 afgiftspligtiges ægtefælle eller var beslægtet eller besvogret med den  

 afgiftspligtige i op- eller nedstigende linie.
Det samme var tilfældet,  

 såfremt ejendommen var erhvervet i et dødsbo, og erhververen var en af de  

 ovennævnte personer.
 Som ovenfor nævnt er frigørelsesafgiftslovens regler om afståelsesafgift  

 ophævet, og den ny lov om beskatning af fortjeneste ved afståelse af fast  

 ejendom omfatter også ejendomme, der er pålignet frigørelsesafgift i den  

 periode, sælgeren har ejet ejendommen.
38. De nye avancebeskatningsregler omfatter også  

 overdragelse til nærtbeslægtede og -besvogrede.
På denne baggrund er de  

 regler ophævet, som tillod fortsat henstand med frigørelsesafgift uanset  

 ejerskifte til nærtbeslægtede og nærtbesvogrede.
 Henstand med frigørelsesafgift kan således i fremtiden kun forlanges ved  

 ejerskifte, såfremt ejendommen er erhvervet af den afgiftspligtiges  

 ægtefælle, eller ejendommen er erhvervet i et dødsbo af afdødes ægtefælle.
 39. Det hidtidige afsnit II i frigørelsesafgiftsloven  

 indeholdt regler om de landbrugsejendomme, der ved by- og landzonelovens  

 ikrafttræden den 1. januar 1970 lå i de daværende inder- eller mellemzoner og  

 derfor automatisk kom i de ny byzoner.
 Disse ejendomme blev ikke omfattet af de lempelige regler om  

 grundværdiansættelse af landbrugsejendomme i landzone eller af reglerne om  

 frigørelses- og afståelsesafgift.
Ejerne af disse ejendomme kunne imidlertid efter § 6B i lov om beskatning  

 til kommunerne af faste ejendomme afgive erklæring om, at de ønskede  

 frigørelsesafgiftslovens regler anvendt på deres ejendom.
Herved opnåede  

 ejerne, at grundskatterne og formueskatten blev beregnet, som om ejendommen  

 lå i landzone.
Til gengæld forpligtede ejerne sig til at svare frigørelsesafgift ved  

 ejendommens overgang til anden anvendelse.
Afgiftspligten skulle dog senest  

 indtræde ved 17. almindelige vurdering pr. 1. april 1981.
 Som en konsekvens af, at afgiftspligten nu er indtrådt, er  

 frigørelsesafgiftslovens afsnit II om disse ejendomme ophævet.
 I de tilfælde, hvor frigørelsesafgiftspligten for § 6B-ejendomme er  

 indtrådt ved 17. almindelige vurdering, har ejerne mulighed for at opnå  

 henstand med frigørelsesafgiftens betaling i indtil 4 år efter forfaldsdagen,  

 jfr. den hidtidige bestemmelse i frigørelsesafgiftslovens § 14. I 4 år efter  

 afgiftspligtens indtræden kan ejerne endvidere kræve ejendommene overtaget af  

 den kommune, hvori ejendommen er beliggende, jfr. den hidtidige bestemmelse i  

 lovens § 15.
 I overgangsbestemmelsen i § 8 i lov nr. 246 af 9. juni 1982 er det derfor  

 bestemt, at selv om afsnit II i frigørelsesafgiftsloven er ophævet, skal  

 bestemmelserne i §§ 14 og 15 om henstand og overtagelsespligt fortsat gælde  

 for de ejendomme, som har været omfattet af afsnit II, og for hvilke pligt  

 til at svare frigørelsesafgift indtrådte ved 17. almindelige vurdering.
 40. Ved by- og landzonelovens indførelse pr. 1. januar  

 1970 kom en del arealer i landzone, uanset at vedkommende offentlige  

 myndighed forinden havde disponeret arealet til bymæssig bebyggelse eller  

 sommerhusbebyggelse.
 Overførsel til byzone eller sommerhusområde af disse arealer ville  

 egentlig medføre frigørelsesafgiftspligt.
 Frigørelsesafgiftslovens hidtidige § 19A fastsatte imidlertid, at  

 byplannævnet kunne bestemme, at frigørelsesafgiftsloven ikke skulle finde  

 anvendelse på sådanne arealer.
 Denne bestemmelse er nu ophævet under hensyn til, at der er forløbet 12 år  

 fra by- og landzonelovens ikrafttrædelse, hvorfor bestemmelsen må anses for  

 at have udspillet sin rolle.
VI.
Beskatning ved dødsfald.
 41. Med virkning for arveudlæg, der foretages med  

 skæringsdag den 1. juli 1982 eller senere, skal dødsboet ikke beskattes af en  

 herved opnået fortjeneste, jfr. § 14, stk. 1.
 Reglen betyder et brud med det hidtil gældende princip om kontinuitet i  

 beskatningen.
 Beskatning af fortjeneste undlades, uanset hvor længe afdøde har besiddet  

 ejendommen, ligesom det er uden betydning, om værdien af den udlagte ejendom  

 overstiger modtagerens andel i boet.
42. Udlægsmodtageren kan ikke som tidligere indtræde i  

 afdødes skattemæssige stilling.
Der er som følge heraf ikke længere mulighed  

 for beregning af passivposter.
Af § 14, stk. 2, fremgår, at udlægsmodtageren skal anvende  

 udlægstidspunktet og udlægsværdien i boopgørelsen som henholdsvis  

 anskaffelsestidspunkt og anskaffelsessum.
Kravet om, at udlægstidspunktet  

 skal benyttes som arvingens erhvervelsestidspunkt ved senere afståelse  

 betyder, at udlægsmodtager selvstændigt skal opfylde betingelsen om en  

 besiddelsestid på mindst 7 år regnet fra udlægsdatoen for at kunne opnå  

 skattefrihed, jfr. § 6.
Som anført ovenfor er udlægsværdien i boopgørelsen udlægsmodtagers  

 anskaffelsessum.
Anskaffelsessummen får betydning ved afståelse inden 7 år  

 efter udlægget og behandles i den forbindelse som enhver anden  

 anskaffelsessum i relation til omregning til kontantværdi og  

 pristalsregulering efter § 5, stk. 1, og tillæggene til anskaffelsessummen  

 efter § 5, stk. 2 og 3, jfr. ovenfor afsnit II, pkt. 13 og 14.
 43. Udlægsværdien vil fremgå af en af de følgende  

 opgørelser:
 - Den endelige boopgørelse i offentligt behandlede boer samt i  

 privatskiftede boer.
 - En opgørelse efter kildeskattelovens § 20, stk. 2, hvor et privatskiftet  

 bo ikke er afsluttet inden 15 måneder efter dødsfaldet.
 - En opgørelse efter kildeskattelovens § 20C, stk. 4, hvor et bo efter 15  

 måneders forløb udleveres fra offentlig behandling til privat skifte.
 - En meddelelse efter kildeskattelovens § 17, stk. 2, ved udlæg inden  

 skæringsdagen.
 Såfremt skattemyndighederne ændrer værdiansættelsen i en af de ovenfor  

 nævnte boopgørelser, er det den ændrede værdi, der skal lægges til grund.  

 Hvis boet i den endelige boopgørelse ændrer værdiansættelsen ved a conto  

 udlægget, er det værdien i den endelige boopgørelse, der anses for  

 anskaffelsessum, medens tidspunktet for a conto udlægget fortsat anses for  

 anskaffelsestidspunktet.
44. Hvis ejendommen afstås af boet, anvendes de  

 almindelige regler om beskatning af fortjeneste.
Om afståelsen kan ske  

 skattefrit efter § 6, stk. 1 og 2, afhænger af afdødes og boets samlede  

 besiddelsestid.
Derimod er en skattefri afståelse efter § 8 eller § 9, stk.  

 4, alene afhængig af, hvor længe afdøde havde ejet og beboet ejendommen.
Som nævnt under afsnit I, pkt. 2, D, er landbrugets stuehuse og beboelsen  

 på blandede ejendomme ved lovændringen i videre omfang end tidligere blevet  

 ligestillet med parcelhuse.
Dette er bl.a. gjort ved, at der for disse  

 ejendomstyper gives et fradrag i den opgjorte fortjeneste svarende til den  

 del af fortjenesten, der kan henføres til ejerboligen.
Såfremt der ved  

 afståelse før dødsfaldet ville være givet et sådant fradrag, kan et dødsbo  

 ved salg af disse ejendomme opnå et tilsvarende fradrag.
 I andre tilfælde skal boet medregne hele fortjenesten efter § 6.
45. Hvis der ved arveudlægget af en ejendom, der er  

 omfattet af loven, konstateres et tab for boet, kan boet ikke fratrække tabet  

 i anden fortjeneste eller indkomst.
Tilsvarende kan udlægsmodtageren af  

 ejendommen heller ikke fratrække et eventuelt tab ved senere afståelse af den  

 modtagne ejendom.
Dette gælder generelt, og således også, hvis arvingen samme  

 år måtte have afstået en anden ejendom med fortjeneste.
 46. For så vidt angår ejendomme anskaffet som led i  

 afdødes næringsvej opretholdes kontinuiteten i beskatningen.
Udlæg fra et bo kan således som hidtil ske med beskatning i boet eller med  

 succession.
Såfremt udlæg med succession vælges, indtræder udlægsmodtager  

 både i afdødes anskaffelsestid og anskaffelsessum samt i bedømmelsen af, om  

 ejendommen er erhvervet som et led i afdødes næringsvej.
Passivposter kan  

 beregnes som hidtil.
 47. I visse tilfælde er der efter hidtil gældende  

 regler ikke adgang for en udlægsmodtager til at indtræde i boets  

 skattemæssige stilling.
Disse regler er uændrede.
Det vil sige, at der ikke kan ske udlæg med  

 succession, - hvis der ved udlæg af en ejendom konstateres tab, - ved arveforskud, - i et skattefrit bo, - hvis længstlevende ægtefælle, der hensidder i uskiftet bo, skifter med  

 enkelte arvinger, medens resten af boet udleveres til fortsat hensidden i  

 uskiftet bo, samt - hvor aktiver i et privatskiftet bo ved 15 måneders fristens udløb stadig  

 befinder sig i boet.
 48. I visse situationer indtræder en længstlevende  

 ægtefælle fuldt ud i afdødes skattemæssige stilling.
Disse regler er ligeledes uændrede.
Den længstlevende ægtefælle indtræder  

 således altid i afdødes skattemæssige stilling, hvor - boet udleveres ægtefællen til hensidden i uskiftet bo, - ægtefællen får udsættelse med arveafgiftspligtens indtræden efter  

 arveafgiftslovens § 14A, - boet udlægges ægtefællen uden skiftebehandling efter skiftelovens § 57,  

 stk. 1.
 Den skattemæssige behandling af fortjeneste ved en længstlevende  

 ægtefælles ejendomsafståelse svarer derfor i disse tilfælde ganske til den  

 skattemæssige behandling, en af førstafdøde opnået fortjeneste ville have  

 fået.
VII.
Ikrafttræden m.v.
 49. De nye regler skal anvendes på afståelser, der  

 finder sted den 1. juli 1982 eller senere, medens de hidtil gældende regler  

 skal anvendes på afståelser til og med den 30. juni 1982.
Er afståelse således sket før den 1. juli 1982, skal en eventuel  

 fortjeneste herved opgøres efter de hidtidige regler i lov om særlig  

 indkomstskat m.v.
Det vil sige, at fortjenesten skal indgå i almindelig eller  

 særlig indkomst afhængig af, om der er tale om almindeligt salg eller  

 afståelse af en ejendom, der er erhvervet i spekulationsøjemed eller som led  

 i næringsvejen.
Der kan dog ved salg inden den 1. juli 1982 blive tale om  

 betaling af afståelsesafgift i stedet for særlig indkomstskat.
 50. Ifølge den nye afskrivningslov nr. 197 af 18. maj  

 1982 skal bygninger samt særlige installationer i bygninger, der har været  

 afskrivningsberettigede efter de hidtil gældende regler, dvs. bygninger m.v.,  

 der er anskaffet inden den 1. januar 1982, fortsat afskrives efter disse  

 regler.
 Det følger herefter af ejendomsavancebeskatningslovens § 15, stk. 2, at  

 denne lovs bestemmelser i disse tilfælde kun kan anvendes, for så vidt dette  

 fører til en lavere beskatning, end en anvendelse af de tidligere gældende  

 regler ville have gjort.
Den oprindelige nominelle anskaffelsessum med de tidligere reguleringer  

 vil således undertiden stadig kunne anvendes som udgangspunkt for en  

 opgørelse af fortjeneste ved afståelse af fast ejendom, jfr. ovenfor under  

 afsnit I, pkt.
H.
 Vedrørende dødsboer.
 51. Fortjeneste ved afståelse af ejendomme, der er  

 erhvervet som led i næringsvejen, behandles som hidtil.
Det vil sige, at fortjeneste ved salg af en ejendom, der er udlagt til en  

 arving med succession, og hvor arvingen således er indtrådt i afdødes  

 skattemæssige stilling - fortsat skal medtages ved opgørelsen af den  

 almindelige indkomst.
Dette gælder, uanset om udlægget er foretaget før eller  

 efter den 1. juli 1982, og uanset om arvingen sælger før eller efter den 1.  

 juli 1982.
 Reglerne om beregning af passivposter finder anvendelse som hidtil, jfr.  

 kildeskattelovens § 33A.
52. Hvis ejendommen i disse tilfælde er afstået af  

 udlægsmodtageren inden den 1. juli 1982, skal en eventuel fortjeneste herved  

 behandles efter de hidtil gældende regler.
Dette gælder, hvadenten ejendommen  

 er udlagt med succession eller ikke.
 Hvis ejendommen er udlagt med succession, indebærer dette, at  

 udlægsmodtageren, da denne er indtrådt i afdødes skattemæssige stilling, skal  

 anvende afdødes anskaffelsessum og indtræde i afdødes anskaffelseshensigt ved  

 opgørelsen af en eventuel fortjeneste.
 Hvis ejendommen ikke er udlagt med succession, skal udlægsværdien anvendes  

 ved opgørelsen.
 Hvis arvingen derimod først sælger den udlagte ejendom efter den 1. juli  

 1982, skal de nye avancebeskatningsregler anvendes.
Hvor ejendommen i disse tilfælde er udlagt til en arving med succession,  

 regnes lovens frister fra afdødes anskaffelsestidspunkt, og afdødes  

 anskaffelsessum lægges til grund som anskaffelsesværdi.
Hvorvidt arvingen kan  

 afstå ejendommen skattefrit, afhænger således af afdødes, boets og arvingens  

 samlede besiddelsestid; det er uden betydning, om afdøde har erhvervet  

 ejendommen i spekulationsøjemed, eller om der i forbindelse med successionen  

 er beregnet passivposter.
 Dette gælder tillige ved a conto udlæg foretaget før den 1. juli 1982.  

 Såfremt der i anledning af et sådant a conto udlæg var mulighed for beregning  

 af passivposter, kan dette også ske, selv om skæringsdagen i den endelige  

 boopgørelse lægges efter den 1. juli 1982. Afgørende er således tidspunket  

 for a conto udlæggets foretagelse.
 Hvor ejendommen derimod ikke er udlagt med succession, anvendes  

 udlægstidspunktet og udlægsværdien ved opgørelsen af en eventuel fortjeneste.
 53. I disse situationer finder de nye regler  

 anvendelse såvel på udlægget som på arvingens senere salg.
 Det skal pointeres, at udlæg med succession ikke længere er muligt.
 54. Skattedepartementets cirkulære nr. 250 af 29.  

 december 1975 ophæves.
