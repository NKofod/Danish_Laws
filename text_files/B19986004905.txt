Bekendtgørelse om Vest Stadil Fjord  

 Vildtreservat I medfør af § 33 og § 49, stk. 1 og 3, i lov om jagt  

 og vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Vest Stadil Fjord som raste- og fourageringsområde for  

 vandfugle.
Afgrænsning § 2. Vest Stadil Fjord Vildtreservat i  

 Ringkøbing Amt omfatter jf. kortbilag:
1)	Det nordlige område: del nr. 5 af matr. nr. 12b Husby  

 Klit, Husby samt del nr. 6 af matr. nr. 141 Hovedejerlavet,  

 Vedersø; det sydlige område: del nr. 1 af matr. nr. 12a, lodder af  

 7a, lodder af 8c, lodder af 9a, Husby Klit, Husby, matr.  

 nr. 264 Søgård Hovedgård, Nysogn samt del nr. 3, 4, 5, 6,  

 7 og 8 af matr. nr. 169a Hovedejerlavet, Stadil.
 2)	Det mellemste område: del nr. 2, 9, 10, 11 og 16 af matr. nr.  

 1a Husby Klit, Husby samt del nr. 3-4 af matr. nr. 112b  

 Hovedejerlavet, Stadil.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle.
 Stk. 2. Færdsel med ladt skydevåben er  

 forbudt.
 Stk. 3. På de i § 2, nr. 2, nævnte statsejede  

 landarealer kan der dog i perioden 1. september til 31. december afholdes  

 jagt på vandfugle én gang ugentligt og afholdes indtil fire  

 jagter på ikke trækkende vildt.
Dispensation og tilsyn § 4. Skov- og Naturstyrelsen kan, når  

 særlige forhold taler derfor, dispensere fra bestemmelserne i  

 § 3.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 5. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttræden § 6. Efter § 54, stk. 1, nr. 5 og nr. 7,  

 i lov om jagt og vildtforvaltning, jf. lovbekendtgørelse nr. 114 af  

 28. januar 1997, straffes overtrædelse af bestemmelserne i § 3  

 eller tilsidesættelse af vilkår, der er fastsat i en dispensation  

 i medfør af § 4 med bøde, med mindre strengere straf er  

 forskyldt efter anden lovgivning.
 § 7. Bekendtgørelsen træder i kraft  

 den 1. september 1998.
