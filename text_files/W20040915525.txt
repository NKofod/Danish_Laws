Landsskatteretskendelse vedr. glødelampeafgift af lejede  

 lyskæder Klagen skyldes, at regionen har anset A/S A for pligtig at  

 betale glødelampeafgift af indførte lyskæder, og ikke berettiget til at få  

 godtgjort glødelampeafgiften.
Det fremgår af sagen, at A/S A (forlystelsespark) hvert år  

 til brug for As julemarked anvender et stort antal lyskæder.
I  

 forbindelse med  

 As julemarked i 2001 lejede A hos en amerikansk udlejer et antal  

 lyskæder, som  

 efterfølgende skulle returneres til den amerikanske udlejer.
Fysisk er  

 lyskæderne sendt til Danmark fra Hong Kong og efter endt brug returneret til  

 Hong Kong.
 De omhandlede lyskæder ankom i september 2001 til Danmark,  

 hvor de blev angivet til fortoldning til fri omsætning.
Repræsentanten har oplyst, at A i forbindelse med  

 nedtagningen har været nødt til at klippe lyskæderne over enkelte steder for  

 at  

 lette nedtagningen.
Lyskæderne vil efter returneringen blive loddet sammen og  

 siden udlejet til tilsvarende formål.
Told- og skatteregionen har ved den påklagede afgørelse  

 anset A for pligtig at betale glødelampeafgift på 262.500 kr. af de  

 omhandlede  

 lyskæder.
Regionen har herved ikke anset A for berettiget til at indføre  

 lyskæderne efter reglerne om midlertidig indførsel eller til at udføre  

 lyskæderne efter reglerne om afgiftsgodtgørelse.
A er anset for forpligtet  

 til  

 at betale afgift af glødelamper for lyskæderne, uanset om selskabet  

 registreres  

 som varemodtager eller oplagshaver, og ikke berettiget til at opnå  

 afgiftsfritagelse for varer, der har været anvendt her i landet.
Regionen har som begrundelse for afgørelsen anført, at der  

 skal betales afgift af glødelamper, der indføres fra udlandet, og at det  

 ingen  

 betydning har for pligten hertil, om varerne købes eller lejes.
Regionen har  

 bemærket, at virksomheder, der indfører afgiftspligtige varer, har pligt til  

 at  

 lade sig registrere hos ToldSkat enten som varemodtager eller som oplagshaver  

 efter lov om forskellige forbrugsafgifter.
Regionen har bemærket, at valget  

 ikke har betydning for betaling af afgiften af glødelamper i denne sag.
En  

 virksomheds forbrug af egne varer sidestilles således med udlevering, jf.  

 afsnit A.7.1.1 i Punktafgiftsvejledningen.
Når virksomheden har brugt  

 varerne,  

 kan de ikke tilbageføres i afgiftsregnskabet.
Regionen har videre anført, at varemodtagere i visse  

 tilfælde kan få afgiften godtgjort, når varernes leveres til udlandet, jf.  

 afsnit A.8.2 i Punktafgiftsvejledningen.
Det er en betingelse for at få  

 godtgørelse, at varerne skal være i uforandret stand som gode og forsvarlige  

 handelsvarer.
Dette vil sige, at varerne ikke må være brugt i virksomheden  

 eller hos virksomhedens kunder.
As repræsentant har over for Landsskatteretten fremsat  

 principal påstand om, at A ikke skal betale glødelampeafgift af de indførte  

 lyskæder.
Subsidiært har repræsentanten fremsat påstand om, at A er  

 berettiget  

 til at få godtgjort betalt glødelampeafgift, når lyskæderne efter brug  

 udføres  

 af Danmark.
 Repræsentanten har anført, at lyskæderne ikke skulle være  

 angivet til fri omsætning, men derimod til proceduren for midlertidig  

 indførsel.
Repræsentanten har til støtte for den principale påstand  

 bl.a. anført, at en bevilling til midlertidig indførsel indebærer, at A ikke  

 skal betale glødelampeafgift af lyskæderne, jf. § 24, stk. 2, i  

 forbrugsafgiftsloven.
Hvis S ikke kan få bevilling til midlertidig indførsel  

 af  

 lyskæderne, skal/kan A registreres som oplagshaver efter  

 forbrugsafgiftslovens  

 § 14 a, stk. 1, da A modtager afgiftspligtige varer fra udlandet.
En  

 registrering som oplagshaver indebærer, at den registrerede virksomhed kan  

 modtage afgiftspligtige varer fra udlandet uden at afgiftsberigtige disse,  

 jf.  

 forbrugsafgiftslovens §  

    

  

 14a.
Repræsentanten har anført, at punktafgiftsvejledningens  

 afsnit om, at en virksomheds forbrug af egne varer sidestilles med udlevering  

 og derfor er afgiftspligtig, ikke er i overensstemmelse med  

 forbrugsafgiftsloven.
Det fremgår således af forbrugsafgiftslovens § 14 a,  

 stk.  

 2, at en oplagshaver skal betale glødelampeafgift i forbindelse med varernes  

 udlevering.  

 Dette medfører, at A principielt skal betale afgift, når lyskæderne  

 tilbageleveres til den amerikanske udlejer.
Imidlertid udføres lyskæderne af  

 Danmark, hvorfor tilbageleveringen kan ske uden afgiftsbetaling, jf.  

 forbrugsafgiftslovens § 24, stk. 1. Efter denne bestemmelse er registrerede  

 virksomheders levering af varer til udlandet således fritaget for afgift.
Repræsentanten har videre anført, at det ingen steder i  

 forbrugsafgiftsloven fremgår, at virksomheder skal betale afgift af varer,  

 der bruges/anvendes  

 i virksomheden, og der er således ikke hjemmel til at kræve afgift af varer,  

 der forbruges i virksomheden.
Det forhold, at det fremgår af  

 punktafgiftsvejledningen, at der skal betales afgift af varer, der forbruges  

 i  

 virksomheden, er ikke tilstrækkelig hjemmel, idet opkrævning af skatter og  

 afgifter kræver en klar lovhjemmel, jf. grundlovens § 43.
Repræsentanten har henvist til, at det fremgår positivt af  

 en række andre afgiftslove, bl.a. vin- og spiritusafgiftsloven,  

 chokoladeafgiftsloven og emballageafgiftsloven, men ikke af  

 forbrugsafgiftsloven, at forbrug/anvendelse af afgiftspligtige varer i en  

 registreret virksomhed skal sidestilles med udlevering.
Han anførte dertil,  

 at  

 når man i disse love direkte har fastsat regler om, at forbrug udløser  

 afgiftspligt, viser det, at det kræver en direkte hjemmel til at lade forbrug  

 af egne varer udløse afgiftspligt.
I modsat fald havde disse bestemmelser  

 ikke  

 været nødvendige.
Som eksempel har repræsentanten angivet, at ved en ændring  

 af pvc-afgiftsloven, (L 68  

    

  

 af 27.  

 oktober 1999), er der i § 6, stk. 2, indsat en regel om forbrug af egne  

 varer.  

 Endvidere er der en definition af eget forbrug.
Hvis ikke § 6, stk. 2, var  

 indsat, havde der ikke været hjemmel til at pålægge afgift efter  

 pvc-afgiftsloven ved forbrug af egne varer.
Ligeledes er der ved L 90 af 2.  

 juni 1998 om ændring af emballageafgiftsloven foreslået en § 4, stk. 2, om at  

 forbrug af egne varer sidestilles med udlevering.
Ved den endelige lov kom  

 bestemmelsen  

 til at fremgå af § 4, stk. 1, hvoraf fremgår ..eller virksomhedens  

 forbrug af  

 egne varer.
Han har tillige henvist til L 70 af 28. oktober 1992 om  

 affald og  

 råstof, hvor justitsministeriet tidligere havde udtalt, at det ikke var i  

 overensstemmelse med grundlovens § 43, at ministeriet fastsætter regler om  

 fritagelser og pligter.
Han har dertil anført, at også en række domme og afgørelser  

 støtter dette fortolkningsprincip, om at der skal være direkte hjemmel for at  

 afgiftspligten udløses.
Han har herved henvist til TfS 2003.155H og TfS  

 1995.556  

 TSS.
Endelig har repræsentanten anført, at ToldSkats  

 vejledningsmateriale ingen retskraft har.
De retningslinier, der er indeholdt  

 heri, kan kun binde myndighederne selv og kun i det omfang, retningslinierne  

 er  

 i overensstemmelse med loven.
Til støtte for den subsidiære påstand har repræsentanten  

 anført, at ordlyden af bestemmelsen i forbrugsafgiftslovens § 24, stk. 1, 2.  

 pkt. indebærer en ubegrænset adgang til afgiftsgodtgørelse af varer, der  

 udføres til udlandet.
Der er således ikke hjemmel til at stille krav om, at  

 varerne udføres i uforandret stand og som gode og forsvarlige handelsvarer.
Repræsentanten har dertil anført, at lyskæderne rent faktisk  

 genudføres som gode og forsvarlige handelsvarer, hvilket bl.a. ses af, at  

 lyskæderne af udlejer genudlejes efter returneringen til denne.
Hertil  

 kommer,  

 at uforandret stand og som gode og forsvarlige handelsvarer må  

 fortolkes  

 derhen, at der ikke gives godtgørelse for ukurante varer.
 Landsskatteretten  

 skal udtale:
 Efter forbrugsafgiftslovens § 3, stk. 1, svares der afgift  

 af elektriske glødelamper.
 Forbrugsafgiftslovens § 14 a (lovbekendtgørelse nr. 638 af  

 21. august 1998) har følgende ordlyd:
Stk. 1. Virksomheder, der fremstiller eller fra udlandet  

 modtager afgiftspligtige varer, skal registreres hos de statslige told- og  

 skattemyndigheder.
Til de registrerede virksomheder udstedes et bevis for  

 registreringen.
 Stk. 2. Afgiften svares ved varernes udlevering fra de  

 registrerede virksomheder.
 Stk. 3. Registrerede virksomheder er berettiget til uden at  

 afgiften er berigtiget, fra andre registrerede virksomheder eller fra  

 udlandet  

 at modtage afgiftspligtige varer.
Stk. 4. ( ) Det følger af forbrugsafgiftslovens § 16 a, at ved indførsel  

 af varer fra steder uden for EU  

    

  

 svares  

 afgiften ved indførsel medmindre varerne indføres efter reglerne i § 14 a.
Landsskatteretten finder i overensstemmelse med regionen, at  

 A er forpligtet til at svare glødelampeafgift af de omhandlede lyskæder,  

 uanset  

 om A registreres som oplagshaver efter forbrugsafgiftslovens 14, a, stk.  

 1.  

    

  

 Efter forbrugsafgiftslovens § 14 a,  

 stk. 2, svares afgiften således ved varernes udlevering fra de registrerede  

 virksomheder.
Retten finder, at lyskæderne ved overgang til anvendelse i  

 virksomheden må anses for udleveret i henhold til § 14 a, stk. 2. Retten  

 fortolker herved bestemmelsen således, at udlevering fra de registrerede  

 virksomheder også omfatter udlevering fra virksomhedens/oplagshaverens lager  

 med henblik på anvendelse i virksomheden.
 Forbrugsafgiftslovens  

    

  

 § 24 har følgende ordlyd:
Stk. 1. Afgiftspligtige varer, der af registrerede  

 virksomheder leveres til udlandet, er fritaget for afgift.
De statslige told-  

 og skattemyndigheder kan meddele bevilling til godtgørelse af afgiften af  

 afgiftsberigtige varer, der erhvervsmæssig udleveres til udlandet.  

 Afgiftsbeløb  

 på under 50 kr. udbetales ikke.
 Stk. 2. Der er afgiftsfrihed for varer, der indføres eller  

 modtages fra udlandet, i samme omfang og under tilsvarende betingelser som er  

 fastsat for afgiftsfrihed efter merværdiafgiftslovens § 36, stk. 1, nr. 1-3.
Stk. 3 ( ) Efter merværdiafgiftslovens § 36, stk. 1, nr. 1-3, er  

 indførsel af varer fra steder uden for EU fritaget for afgift, når der er  

 toldfrihed ved midlertidig indførsel, når indførslen sker i overensstemmelse  

 med EF´s regler om afgiftsfrihed ved indførsel eller når den samlede værdi  

 ved  

 erhvervsmæssige forsendelser ikke overstiger 80 kr.
 A har ikke opnået tilladelse til midlertidig indførsel af de  

 pågældende lyskæder, hvorfor der ikke er afgiftsfrihed for lyskæderne efter  

 forbrugsafgiftslovens  

 § 24, stk. 2.
Landsskatteretten finder endvidere, at det for at opnå  

 afgiftsgodtgørelse efter forbrugsafgiftslovens § 24, stk. 1 er en betingelse,  

 at det er nøjagtig den samme vare, der udleveres til udlandet, som tidligere  

 er  

 blevet afgiftsberigtiget.
De omhandlede lyskæder har været anvendt af A i  

 forbindelse med julemarkedet 2001, og retten finder således ikke at  

 lyskæderne  

 efter denne anvendelse i afgiftsmæssig henseende kan karakteriseres som  

 nøjagtig den samme vare.
A er således ikke berettiget til afgiftsgodtgørelse  

 efter forbrugsafgiftslovens § 24, stk. 1.
 Landsskatteretten stadfæster derfor told- og skatteregionens  

 afgørelse.
