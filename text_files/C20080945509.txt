Bilag 1 Cirkulære om organisationsaftale for ledere under COIIs forhandlingsområde ved en række uddannelsesinstitutioner Generelle bemærkninger Finansministeriet og Statstjenestemændenes Centralorganisation II (COII) har indgået vedlagte organisationsaftale, der har virkning fra 1. december 2007.
 Aftalen supplerer og/eller fraviger fællesoverenskomsten mellem Finansministeriet og COII, LC og OC.
Aftalen indebærer at en række lederstillinger ved MVU-institutioner under COIIs forhandlingsområde overenskomstdækkes.
Da parterne har aftalt, at genforhandle aftalen når ledelsesstrukturen ved de nye professionshøjskoler er fastlagt, henstilles det til institutionerne at implementere denne aftale hurtigst muligt.
Bemærkninger til aftalens enkelte bestemmelser Til § 1. Organisationsaftalens dækningsområde Socialrådgivere ansat i lederstillinger ved VU-institutioner samt marketings- og salgschefer, udviklingschefer, udviklings- og salgschefer og uddannelseschefer ved AMU-centrene overgår til denne organisationsaftale.
 Organisationsaftalen respekterer i øvrigt andre overenskomster og organisationsaftaler, der omfatter ledere ved MVU-institutioner.
Til § 3. Tillæg Om opsigelse af tillæg henvises til cirkulære om rammeaftale om nye lønsystemer i staten.
Ikrafttræden Cirkulæret har virkning fra 1. december 2007.
Organisationsaftale for ledere under COIIs forhandlingsområde ved en række uddannelsesinstitutioner Organisationsaftalens bestemmelser supplerer og/eller fraviger fællesoverenskomsten mellem Finansministeriet og Statstjenestemændenes Centralorganisation II (COII), Lærernes Centralorganisation (LC) og Overenskomstansattes Centralorganisation (OC).
§ 1. Organisationsaftalens område Organisationsaftalen omfatter:
 1. Ledere under COIIs forhandlingsområde ved statslige og selvejende institutioner for mellemlange videregående uddannelser, herunder centre for videregående uddannelser, som ansættes med en grunduddannelse som:
a) Ergoterapeut, b) Fysioterapeut, c) Bioanalytiker, d) Socialrådgiver/socionom, e) Sygeplejerske, f) Radiograf, g) Jordemoder eller h) Afspændingspædagog a) Markerings- og salgschefer, b) Udviklingschefer, c) Udviklings- og salgschefer eller d) Uddannelseschefer Stk. 2. Organisationsaftalens parter kan aftale, at organisationsaftalen også gælder for andre institutioner, personer med anden grunduddannelse eller anden stilling end nævnt i stk. 1.
 Stk. 3. Organisationsaftalen omfatter ikke ledere ved følgende videregående institutioner:
1) Lærerseminarier 2) Den frie Lærerskole i Ollerup 3) Ernærings- og husholdningsseminarier 4) Pædagogseminarier 5) Håndarbejdsseminarier 6) Danmarks Erhvervspædagogiske Læreruddannelse 7) Navigationsskoler Stk. 4. Ansatte omfattet af stk. 1, der er overført som led i kommunalreformen, overgår til ansættelse efter organisationsaftalen og omfattes af aftale om ansættelsesvilkår for ansatte, der overgår til ansættelse i staten mv. som i forbindelse med kommunalreformen.
De ansatte bevarer hidtidige løn- og pensionsvilkår til og med 31. marts 2008, men kan vælge at overgå fuld ud til denne aftale inden 31. marts 2008. Disse ansatte omfattes ikke af overgangsordningen i § 5, idet der i forbindelse med overgang kan optages forhandling om tillæg efter § 3.
§ 2. Lønsystemet Lønsystemet for ledere består af en basisløn, jf. stk. 2 samt tillæg efter § 3.
Stk. 2. Basislønnen udgør følgende årlige grundbeløb (1. oktober 1997 niveau) For stillinger som CVU-rektor i basisløngruppe 1, der forud for organisationsaftalens indgåelse var klassificeret i lønramme 38 forhøjes, basislønnen med 54.800 kr.
 Stk. 3. Stillinger, der forud for organisationsaftalens ikrafttræden har været klassificeret i lønramme 37 eller 38 efter en aftale indgået mellem organisationsaftalens parter, indplaceres på basisløn 1. Indplacering i øvrigt på basisløntrin 1 forudsætter særskilt aftale mellem overenskomstens parter.
 Stk. 4. Til basisløntrin 2 henføres stillinger med ledelse af et selvstændigt uddannelsesområde eller afdeling (f.eks. hidtidige stillinger som rektor og studierektor). Endvidere henføres stillinger som afdelingsleder for en tværgående afdeling, f.eks. efter-/videreuddannelsesafdeling, men reference til institutionens øverste chef ved et CVU eller en social højskole.
 Stk. 5. Til basisløntrin 3 henføres stillinger med ledelse af et pædagogisk område typisk med reference til en leder, der er indplaceret i basisløntrin 2 (f.eks. hidtidige stillinger som afdelingsleder, afsnitsleder, uddannelsesleder eller studieleder). Der er forudsæt at der til stillingerne er knyttet personaleledelse.
 Stk. 6. Stillinger som marketings- og salgschefer, udviklingschefer, udviklings- og salgschefer og uddannelseschefer ved AMU-centre henføres til basisløntrin 3.
§ 3. Tillæg Til ansatte, der er indplaceret på basisløntrin 1, kan der aftales tillæg efter bestemmelserne i cirkulære om aftale om chefløn af 13. august 2003.
 Stk. 2. Til ansatte, der er indplaceret på basisløntrin 2 og 3 kan der ydes tillæg efter følgende regler:
a) Der kan aftales varige eller midlertidige tillæg for kvalifikationer eller varetagelse af særlige funktioner.Aftaler om varige og midlertidige tillæg indgås på grundlag af en forhandling mellem ledelsen og de enkelte ansatte, som kan vælge under forhandlingen at lade sig bistå af sin faglige organisation.
Resultatet af forhandlingen indsendes til den forhandlingsberettigede organisations godkendelse.Hvis resultatet af forhandlingen ikke kan godkendes, kan organisationen (medmindre der er aftalt en længere frist) inden for 7 dage fra modtagelsen af resultatet af forhandlingen kræve optaget forhandling med ledelsen.
Såfremt sådant krav ikke er fremsat inden fristens udløb, anses forhandlingsresultatet for godkendt af organisationen.Såfremt vedkommende ikke ønsker selv at forhandle varige og midlertidige tillæg med ledelsen, føres forhandlingen med henblik på indgåelse af aftaler herom direkte mellem ansættelsesmyndigheden og den forhandlingsberettigede organisation.
b) Engangsvederlag fastsættes af ledelsen efter forhandling med de enkelte ansatte.
Engangsvederlag kan f.eks. ydes som:
 c) Bestemmelserne i rammeaftale om nye lønsystemer følges med hensyn til opsigelse af aftaler om tillæg efter punkt a).
§ 4. Lønregulering Basislønnen efter § 2, funktionstillæg efter § 3 reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
 Stk. 2. Tilsvarende gælder for kvalifikationstillæg efter § 3, medmindre andet aftales.
§ 5. Overgangsordning Ved organisationsaftalens ikrafttræden indplaceres allerede ansatte ledere på basisløntrin i henhold til § 2.
Stk. 2. Ved indplacering på basisløntrin 1 videreføres hidtidige varige og midlertidige tillæg.
Hvis den samlede løn ved indplacering på basisløntrin 1 er lavere end den hidtidige samlede faste løn ydes et tillæg til udligning af forskellen.
Stk. 3. Hvis den samlede faste løn inkl. eventuelt tillæg der samtidig aftales efter § 3, ved indplacering på basisløntrin 2 eller 3 er lavere end den hidtidige samlede fast løn, ydes et tillæg til udligning af forskellen.
Tillægget er midlertidigt i det omfang, der træder i stedet for hidtidige midlertidige tillæg.
 Stk. 4. Tillæg efter stk. 2 og 3 reguleres som i § 4.
§ 6. Pension I henhold til fællesoverenskomst Cirkulære om fællesoverenskomst mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (COII/LC/OC-fællesoverenskomsten).
 Stk. 2. Ansættelsesmyndigheden indbetaler et pensionsbidrag på 18 pct. af:
1) basisløn efter § 2, 2) varige tillæg efter § 3, stk. 2, 3) midlertidige tillæg efter § 3, stk. 2, der er aftalt efter denne organisationsaftales ikrafttrædelse, 4) tillæg efter § 5.
Stk. 3. Af pensionsbidraget, der indbetales af ansættelsesmyndigheden, anses 1/3 for at være den ansattes eget bidrag.
Lønspecifikationen skal indeholde oplysning herom.
Ansættelsesmyndigheden indbetaler pensionsbidragene til vedkommende pensionsordning, jf. bilag 1.
§ 7. Arbejdstid De ansatte er omfattet af aftale om arbejdstid for tjenestemænd i staten, jf. dog § 3, stk. 1 og 2.
§ 8. Ikrafttræden Denne organisationsaftale har virkning fra 1. december 2007, og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2008.
København, den 8. januar 2008 Personalestyrelsen, den 28. januar 2008 Anders Lønstrup Graugaard Bilag 1 Oversigt over pensionsordninger For marketings- og salgschefer, udviklingschefer, udviklings- og salgschefer og uddannelseschefer ved AMU-centrene indbetales Pensionsbidraget af ansættelsesmyndigheden til CO II Pension i PFA Pension.
 For de øvrige ansatte indbetales pensionsbidrag efter organisationsaftalens § 6 til følgende pensionsordninger efter den ansattes grunduddannelse:
