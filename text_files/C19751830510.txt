 Vejledningen - der ikke er udtømmende - er et supplement til de  

 foreliggende vurderingsvejledninger (cirkulære 17. november 1972 om 15. alm.  

 vurdering og cirkulære 16. april 1974 om vurderingsmyndighedernes opgaver i  

 forbindelse med frigørelsesafgiftsloven); den sigter på de almindeligste  

 spørgsmål, medens mere komplicerede spørgsmål bør forelægges  

 ligningsdirektoratet.
 Afgørelsen af, om en ejendom er omfattet af frigørelsesafgiftsloven,  

 påhviler alene de indkomstlignende myndigheder.
 Vurderingsregler.
I.
Ejendomsværdien ansættes for ejendomme, der benyttes til landbrug m.v.,  

 ligesom for alle andre ejendomme efter værdien i handel og vandel efter  

 ejendommens faktiske tilstand på vurderingstidspunktet, men efter  

 prisforholdene på tidspunktet for den sidste almindelige vurdering.
Dette  

 gælder for ejendomme såvel i landzone som i byzone og sommerhusområde.
Er der  

 tale om en ulovlig anvendelse, f.eks. en anvendelse, der er i strid med  

 ejendommens zonebeliggenhed, eller en anvendelse efter byggemodning og  

 byggeri inden zoneinddragelse, ses der ved ansættelsen af ejendomsfærdien  

 bort fra de ved den ulovlige anvendelse tilførte værdier, og ejendommen  

 ansættes som om disse ikke forelå.
II.
Grundværdien ansættes med udgangspunkt i ejendommens zonemæssige  

 beliggenhed og ejendommens anvendelse.
Udgangspunkt: faktiske anvendelse på  

 vurderingstidspunktet; eventuel landbrugsnotering betydningsløs.
III.
Fradrag for forbedringer ansættes efter sædvanlige regler, d.v.s. med  

 udgangspunkt i den ansatte grundværdi.
Herefter ansættes der ikke fradrag for  

 forbedringer i den ovenfor under II, 19) nævnte situation i landzone.
IV.
Differencebeløb efter § 14, stk. 6.
A.
Ansættes i alle tilfælde, hvor grundværdien er ansat efter § 14, stk.  

 1-3, jfr. stk. 5. Beløbet ansættes evt. med 0 kr.
B.
Ansættes efter zoneinddragelse aldrig for det zoneinddragne areal (men  

 derimod evt. for den del af ejendommen, der ikke er inddraget.) Ved skønnet over størrelsen af differencebeløbet - der udtrykker  

 forskellen mellem ejendommens landbrugsmæssige grundværdi og grundværdien  

 ansat efter jordens handelsværdi - må man være påmærksom på, at pligten til  

 at svare frigørelsesafgift vil påvirke handelsværdien af landzonejorden.  

 Differencebeløbet vil derfor normalt ikke overstige 50-60% af det beløb, som  

 man skønner, at råjordsværdien i byzone er højere end værdien efter  

 »bondegårdsreglen«.
Differencebeløbet må i det hele ansættes under  

 hensyn til usikkerheden om, hvornår arealet kan forventes overført.
V.
Differencebeløb efter § 14, stk. 7.
A.
I landzoner: kan ikke forekomme.
B.
I byzone/sommerhusområde: ansættes kun, hvis der er afgivet § 6  

 B-erklæring og kun sålænge ejendommen anvendes til landbrug m.v.
VI.
Værditab.
 Ansættes ikke særskilt, men noteres af vurderingsrådet i internt  

 arbejdsmateriale.
 Der må principielt påregnes at være basis for værditab ved en vurdering,  

 så snart der er ansat differencebeløb efter § 14, stk. 6.
 VVI. § 4 A-vurdering skal foretages uden ugrundet ophold efter at  

 vurderingsrådet er underrettet om zoneinddragelse eller - hvis § 6  

 B-reklæring er afgivet - arealet er overgået til anden anvendelse efter 1.  

 januar 1970. Vurderingen afventer ikke salg.
Zoneinddragelsen er efter miljøministeriets opfattelse sket fra datoen for  

 miljøministeriets godkendelse af byplanvedtægt eller tillæg hertil eller  

 tillæg til bygningsvedtægt, eller ved byplanudvalgets godkendelse af  

 udvidelsen af en byudviklingsplans byzone.
Fastsætter godkendelsesskrivelsen  

 en anden ikrafttrædelsesdato, er denne afgørende.
 Frigørelsesasfgiftspligten indtræder fra datoen for miljøministeriets  

 bekendtgørelse i Statstidende af de af ministeriet eller byplannævnet  

 godkendte planer.
 Der foretages kun § 4 A-vurdering af ejendomme, hvis grundværdi helt eller  

 delvis var ansat efter § 14, stk. 1-3, jfr. stk. 5 - ikke af andre ejendomme.
 § 4  A-vurderingen foretages efter ejendommens  

 faktiske og retlige tilstand på vurderingstidspunktet (ikke på  

 zoneinddragelsens tidspunkt), det vil bl.a. sige efter de matrikulære forhold  

 på dette tidspunkt og i de da forekommende driftsenheder, jfr.  

 vurderingslovens § 8. Prisforholdene på tidspunktet for den sidste  

 almindelige vurdering forud for vurderingstidspunktet lægges til grund.
 Hvor overførslen sker umiddelbart før en 1.april, kan ejendommene medtages  

 ved årsomvurderingen, men der skal i så fald i forbindelse med vurderingen  

 gives forlods meddelelse til ejer, kommunen, skyldrådet og  

 ligningsdirektoratet om, at ansættelsen er at betragte som en § 4  

 A-vurdering.
Kan man ikke hos kommunens tekniske forvaltning få oplyst den nøjagtige  

 størrelse af de overførte arealer, må vurderingen foretages på grundlag af en  

 grov opmåling på kortet, som man om fornødent senere kan ændre ved en  

 revision.
Supplerede bemærkninger vedrørende visse værdiskøn og fordelinger  

  Værdi af bygninger.
Ved skønnet over bygningernes værdi må man ikke lade sig vildlede af, at  

 de måske fortsat udnyttes fuldt ud på grund af rent personlige forhold.
Man  

 skal finde frem til det beløb, en fornuftig køber vil give, når han ved, at  

 en del af arealet skal udstykkes.
For en ejendom hvor arealet omkring bygningerne forventes udlagt til åben  

 lav boligbebyggelse, kan man derfor ikke tillægge avlsbygningerne nogen  

 nævneværdi værdi.
Såfremt der ikke ansættes differencebeløb for hele  

 ejendommens areal, skal det resterende areal indgå i ejendomsværdien med en  

 normal tillægsparcelpris i de tilfælde, hvor avlsbygningerne ansses for  

 værdiløse.
 Forventes arealet udlagt til blandet bolig- og erhvervsområde, kan der i  

 nogle tilfælde være anledning til at overveje, om enkelte bygninger evt. kan  

 anvendes til det ny formål.
Hvor forventning om overførsel alene vedrører arealer uden bygninger, skal  

 avlsbygningernes værdi også reduceres, når man første gang ansætter  

 differencebeløb.
Hvor arealet omkring bygningerne også må formodes, at ville  

 blive overført indenfor en overskuelig fremtid, må reduktionen være af  

 omtrent samme størrelsesorden, som den del af avlsbygningernes værdi, der ved  

 en fordeling på grundlag af en ren landbrugsmæssig grundværdi, vil falde på  

 arealet med differencebeløb.
Venter man derimod, at arealet omkring  

 bygningerne ikke vil blive overført, og restejendommen fortsat har en sådan  

 størrelse, at den vil kunne sælges som landbrugsejendom, skal reduktionen  

 være en del mindre.
En evt. mulighed for tilkøb af tillægsjord kan der ikke  

 tages hensyn til, før handlen reelt er afsluttet.
For stuehusets vedkommende vil man normalt kunne gå ud fra, at det i  

 mindre bysamfund oftest vil kunne bevares efter en udbygning af området.
I  

 andre områder må en del stuehuse anses for at være så miljøfremmede, at en  

 nedrivning må forudses.
Der kommer normalt ingen værdinedgang for stuehuset,  

 som følge af frasalg af areal, sålænge ejendommen kan opretholdes som  

 landbrugsejendom.
Udstykkes ejendommen helt, og stuehuset sælges som et  

 parcelhus, vil der fremkomme en værdistigning på dette, som først kan komme  

 til udtryk efter udstykningen.
Visse specialbygninger, som f.eks. til fjerkræproduktion, kan være  

 uafhængige af jordarealets størrelse, at fraslag af jord ikke medfører nogen  

 værdinedgang.
For disse bygninger må man dog ofte overveje, om det er muligt  

 at opretholde produktionen når byen rykker tættere på.  Værditab.
Den nedgang i bygningsværdien eller værdien af beplantningen m.v. der  

 skyldes forventet zoneovergang, og som kan konstateres i basisvurderingen, er  

 det værditab, der kan anvendes til reduktion af frigørelsesværdien.
Man må  

 dog være opmærksom på, at en del af værditabet evt. kan skyldes andre  

 forhold, f.eks. at der på et tidligere tidspunkt er udstykket grunde fra  

 ejendommen.
Hvor værdinedgangen skyldes, at ejendomme i nogen tid før  

 zoneovergang har været anvendt f.eks. som sommerhus (med et tilhørende  

 bortforpagtet areal), er der ikke grundlag for at ansætte værditab.  

  Fordeling af basis- og slutvurderinger. (Ligningsdirektoratets cirkulære af  

 16. april 1974 afsnit IV - VI).
I ciruklærets fordelingssituationer A B går man ud fra en vurdering, der  

 alene omfatter en ren landbrugsmæssig værdi, medens man i C og D har en  

 vurdering, hvori der er regnet med et værditab på 40.000 kr.
Hvis man på  

 tidspunktet for basisvurderingen kunne forudse, at 5 ha omkring bygningerne  

 ville blive udlagt til åben lav boligbebyggelse, kunne man tillægge  

 avlsbygningerne en meget begrænset værdi, og vurderingen og fordelingen kunne  

 f.eks. se således ud:
 Såfremt der tidligere er udstykket byggegrunde fra ejendommen, skal en del  

 af værditabet henføres til disse.
Fordelngerne skal altid foretages ud fra forholdene på tidspunktet for  

 basisvurderingen, herunder navnlig usikkerheden med hensyn til, hvor stor  

 værdi man kan tillægge bygningerne.
Der må ikke tages hensyn til, om  

 byudviklingen er blevet en anden, end man forventede.
Man skal alene finde  

 frem til, hvad den zoneinddragne del af ejendommen indgår med i en  

 basisvurdering, der er korrekt ansat efter forholdene dengang.
Fordeling af en købesum sker i princippet bedst ved, at man efter  

 forholdene på købstidspunktet skønner over, hvor stor en del af ejendommen  

 man måtte forvente fortsat ville blive i landzone i en overskuelig fremtid.  

 For denne del anslås en normal landbrugsmæssig værdi, der trækkes fra  

 købesummen.
Restbeløbet må være betalt for udstykningsmuligheder, der ofte  

 vil vedrøre et større eller et mindre areal, end der faktisk er blevet  

 zoneinddraget.
Forholdene på købstidspunktet må undersøges nøje, og metoden  

 bør ikke anvendes helt skematisk.
Ved fordeling af en slutvurdering til brug beregning af afståelsesafgift  

 for en del af et zoneinddraget areal må man være opmærksom på, at det  

 salgbare areal oftest er væsentligt mindre end bruttoarealet ved §  

 A-vurderingen på grund af vejarealer, fællesarealer m.m.
Hvor det salgbare  

 areal har samme værdi pr. kvadratmeter, kan man dividrer dette areal op i  

 slutbeløbet, hvorved man får en gennemsnitspris pr. kvadratmeter nettoareal.  

 Hvor der er forskel i handelsværdien må der tages hensyn hertil ved  

 fordelingen.
