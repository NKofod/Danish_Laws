 I.
 Kompetence.
 § 1.  Institutionens leder bestemmer, om indsatte, der  

 udstår straf af fængsel i under 5 år, skal løslades på prøve i henhold til §  

 38, stk. 1, i borgerlig straffelov.
 Stk. 2.  Institutionens leder bestemmer, om udenlandske  

 indsatte, der efter udståelse af fængselsstraf skal udvises, skal løslades på  

 prøve i henhold til straffelovens § 38, stk. 2, når 7/12, dog mindst 2  

 måneder af straffetiden er udstået.
 Stk. 3.  Institutionens leder bestemmer, om indsatte,  

 der udstår straf af fængsel for overtrædelse af § 35 i civilforsvarsloven af  

 27. maj 1981, § 6 i lov om værnepligtens opfyldelse ved civilt arbejde, jf.  

 lovbekendtgørelse nr. 473 af 20. september 1976 og § 23, stk. 1, 2. punktum,  

 i den militære straffelov af 26. april 1973, skal løslades på prøve i henhold  

 til straffelovens § 38, stk. 2, når halvdelen, dog mindst 2 måneder af  

 straffetiden er udstået.
§ 2.  Spørgsmålet om løsladelse på prøve skal dog  

 forelægges for justitsministeriet, hvis Stk.2.  Spørgsmålet om løsladelse på prøve forelægges  

 uden for de i § 1 nævnte tilfælde for justitsministeriet efter reglerne i  

 afsnit III.
 § 3.  Institutionens leder kan ophæve vilkår om tilsyn  

 eller andre vilkår, der er fastsat for en af institutionen bestemt  

 prøveløsladelse.
Stk. 2.  Er der uenighed mellem institutionens leder og  

 vedkommende afdeling af kriminalforsorgen, skal sagen forelægges for  

 justitsministeriet.
Genpart af institutionens indstilling sendes til  

 afdelingen.
 II.
 Ekspeditionen af sager, hvor afgørelsen træffes af institutionens leder.
 § 4.  Institutionens afgørelse om løsladelse på prøve  

 træffes så vidt muligt 4 uger inden prøveløsladelsesdatoen.
 § 5.  Finder institutionen, at der bør fastsættes  

 vilkår om tilsyn og eventuelt andre vilkår, indhentes en udtalelse, der så  

 vidt muligt skal afgives skriftligt, om tilsynets muligheder og om  

 vilkårsfastsættelsen fra den afdeling af kriminalforsorgen, der må antages at  

 skulle føre tilsyn med den pågældende i tilfælde af prøveløsladelse.  

 Udtalelsen afgives på en særlig blanket (D.f.k. 3).
 Stk. 2.  Har den indsatte tidligere været undergivet  

 tilsyn, indhentes tilsvarende udtalelse som nævnt i stk. 1. For så vidt angår  

 indsatte, der udstår fængsel i under 5 måneder, indhentes udtalelse dog kun,  

 såfremt omstændighederne i det enkelte tilfælde taler derfor.
Stk. 3.  Er der tvivl om, hvorvidt den indsatte vil  

 frembyde fare for andre menneskers liv eller helbred, indhentes der i  

 almindelighed en udtalelse fra retslægerådet.
Til brug ved sagens  

 forelæggelse skal der tilvejebringes en psykiatrisk erklæring om den  

 indsatte.
Sagen forelægges derefter anklagemyndigheden til udtalelse.
 Stk. 4.  Udtalelse fra anklagemyndigheden indhentes  

 endvidere, hvis det antages, at anklagemyndigheden kan fremkomme med særlige  

 oplysninger, som er af betydning for afgørelsen.
 Stk. 5.  Såfremt en indsat, der udstår straf for  

 sædelighedsforbrydelser mod mindreårige, efter løsladelsen forventes at tage  

 ophold hos personer, hos hvem der opholder sig mindreårige børn, skal der  

 indhentes en udtalelse om vilkårsfastsættelsen fra det sociale udvalg.
 § 6.  Før institutionens leder træffer bestemmelse om  

 prøveløsladelsesspørgsmålet, skal den indsatte orienteres om de  

 indstillinger, der vil blive lagt til grund for afgørelsen, og have lejlighed  

 til at udtale sig.
 § 7.  Såfremt der fra anklagemyndigheden gives  

 meddelelse om en verserende straffesag mod en indsat, underretter  

 institutionen snarest muligt vedkommende politimyndighed om tidspunktet for  

 den pågældendes eventuelle prøveløsladelse.
 Stk. 2.  Såfremt straffesagen ikke kan forventes  

 afsluttet inden prøveløsladelsesdatoen, indhenter institutionen så vidt  

 muligt skriftligt oplysninger fra anklagemyndigheden om straffesagens art og  

 omfang og tidspunktet for straffesagens forventede afslutning.
 § 8.  Ved bestemmelse om løsladelse på prøve benyttes  

 et formularsæt (D.f.k. 99).
Stk. 2.  Om afgørelsen skal institutionen underrette Stk. 3.  Ved underretning af de i stk. 2 nævnte  

 myndigheder benyttes formularsættet.
Ved underretning af det centrale  

 kriminalregister benyttes dog blanket D.f.k. 18.
§ 9.  Træffer institutionens leder bestemmelse om, at  

 den indsatte ikke skal løslades på prøve, skal den pågældende samtidig gøres  

 bekendt med, at afgørelsen kan forlanges forelagt for justitsministeriet.  

 Såfremt den indsatte tilkendegiver, at han ønsker sagen forelagt for  

 justitsministeriet, skal institutionen snarest muligt og inden 10 dage sende  

 sagen til justitsministeriet.
Tilsvarende gælder i tilfælde, hvor der på  

 anden måde er indgivet klage over afgørelsen.
 Stk. 2.  Institutionen bør i det enkelte tilfælde  

 overveje, om der på et senere tidspunkt er grundlag for prøveløsladelse.
 § 10.  Ved bestemmelsen om afslag benyttes et  

 formularsæt (D.f.k.115).
 Stk. 2.  Institutionen underretter den afdeling af  

 kriminalforsorgen, der har afgivet udtalelse i sagen, samt eventuelle andre  

 hørte myndigheder om afgørelsen (formularsæt D.f.k. 115).
 § 11.  Senest en uge efter hvert kvartals udløb  

 afgives indberetning til justitsministeriet om de i kvartalet trufne  

 afgørelser (formularsæt D.f.k. 99/115).
 § 12.  Såfremt en ansøgning om ophævelse af vilkår  

 ikke imødekommes, skal den pågældende gøres bekendt med, at afgørelsen kan  

 påklages til justitsministeriet.
 III.
 Ekspedition af sager, der skal forelægges for justitsministeriet.
§ 13.  Indstilling til justitsministeriet i sager om  

 løsladelse på prøve skal indeholde en redegørelse for den indsattes forhold  

 med oplysning om de drøftelser, der har fundet sted i institutionen.
Til brug  

 herfor indhentes en udtalelse som nævnt i § 5, stk. 1 og 2. Indstillingen  

 skal indeholde forslag til vilkårsfastsættelse, uanset om institutionen anser  

 prøveløsladelse for utilrådelig.
Stk. 2.  Med anstaltens indstilling, der så vidt muligt  

 afgives 6 uger inden prøveløsladelsesdatoen, skal følge stamrulleudskrift,  

 domsudskrifter, udtalelse fra vedkommende afdeling af kriminalforsorgen,  

 genpart af eventuelle mental- og personundersøgelseserklæringer og af  

 eventuelle tidligere tilsynserklæringer og andre bilag, som i øvrigt kan  

 bidrage til sagens belysning.
Indstilling kan afgives på et særligt skema  

 (D.f.k. 13).
Stk. 3.  Med arresthusets indstilling, der så vidt  

 muligt afgives 6 uger inden prøveløsladelsesdatoen, skal følge sagens akter,  

 udtalelse fra vedkommende afdeling af kriminalforsorgen og andre bilag, som i  

 øvrigt kan bidrage til sagens belysning.
Indstilling kan afgives på et  

 særligt skema (Arrv. 14).
 Stk. 4.  Såfremt sagen forelægges for justitsministeriet  

 i henhold til § 2, stk. 1,nr. 3, sendes genpart af indstillingen til  

 vedkommende afdeling af kriminalforsorgen.
 Stk. 5.  Reglen i § 6 finder tilsvarende anvendelse.
§ 14.  Indsatte, der selv rejser spørgsmål om  

 løsladelse på prøve i henhold til straffelovens § 38, stk. 2, skal vejledes  

 om de gældende regler og praksis.
Den pågældende opfordres samtidig til at  

 aflevere en eventuel ansøgning til institutionen.
Stk. 2.  Når ansøgningen er modtaget i institutionen,  

 skal der afgives indstilling til justitsministeriet med en redegørelse for  

 den indsattes forhold og for de drøftelser, der har fundet sted i  

 institutionen.
Såfremt institutionen finder, at der er grundlag for  

 løsladelse på prøve, indhentes en udtalelse som nævnt i § 5, stk. 1 og 2.
 Stk. 3.  Er ansøgning om løsladelse begrundet med  

 vanskeligheder i den indsattes hjem, skal institutionen foranledige besøg  

 aflagt i hjemmet, medmindre forholdene på forhånd er institutionen bekendt  

 eller de forhold, den indsatte anfører til støtte for ansøgningen, efter  

 praksis ikke kan medføre, at ansøgningen imødekommes.
 Stk. 4.  De i § 13, stk. 2 og 3, nævnte bilag vedlægges  

 indstillingen.
 Stk. 5.  Reglen i § 6 finder tilsvarende anvendelse.
 IV.
 Fællesregler.
§ 15.  Bestemmelse om løsladelse på prøve skal snarest  

 muligt forkyndes for den indsatte.
Institutionen giver samtidig den indsatte  

 udførlig vejledning om afgørelsens betydning, herunder om forståelsen af de  

 fastsatte vilkår og om virkningen af vilkårsovertrædelser, jf. straffelovens  

 § 40. Den indsatte skal ved underskrift på prøveløsladelsesresolutionen  

 bekræfte, at resolutionen er forkyndt, og at der er givet ham vejledning om  

 forståelse af vilkårene.
 Stk. 2.  Efter anmodning skal der til den indsatte  

 udleveres en genpart af løsladelsesresolutionen.
§ 16.  Såfremt forudsætningerne for prøveløsladelse  

 opfyldes under udgang, kan løsladelse efter institutionens bestemmelse  

 iværksættes af tilsynsmyndigheden, eller hvis den indsatte under udgangen har  

 haft ophold i arresthus, af arrestinspektøren.
Institutionen skal sikre sig  

 omgående besked fra den løsladende myndighed om løsladelsesdatoen.
 § 17.  De i cirkulæret nævnte formularsæt m.v.  

 rekvireres i statsfængslet i Nyborg.
 § 18.  Sager, der efter reglerne i dette cirkulære  

 skal forelægges justitsministeriet, sendes til justitsministeriet,  

 direktoratet for kriminalforsorgen, Klareboderne 1, 1115 København K.
 V.
 Ikrafttræden.
 § 19.  Cirkulæret gælder for sager, hvor  

 prøveløsladelsesdatoen indtræder den 1. juli 1982 eller senere.
 Stk. 2.  Justitsministeriets cirkulære nr. 112 af 25.  

 juni 1975 om behandling af sager om løsladelse på prøve m.v. ophæves.
Justitsministeriet, den 16. juni 1982 P.M.V.
F.
Hellborn /E.
Steiner Til kriminalforsorgens anstalter og arrestinspektørerne.
