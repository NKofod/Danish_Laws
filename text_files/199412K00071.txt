Nr LSF 71 Forslag til Lov om ændring af lov om sygehusvæsenet (Forsøgsordning) Fremsat af sundhedsministeren (Yvonne Herløv Andersen) den 23. november 1994 Vedtaget ved tredjebehandling den 15. december 1994 Lov nr. 1134 af 21/12/1994 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 452 af 1. juni 1994, foretages følgende  

 ændring:
 Efter § 5 b indsættes:
» § 5 c.
Sundhedsministeren kan fastsætte regler om  

 forsøgsordninger, der sikrer, at patienter, der er henvist til bestemte  

 operationer på offentlige sygehuse, tilbydes operation inden for en samlet  

 ventetid på højst tre måneder.
 Stk. 2. Sundhedsministeren kan fastsætte nærmere regler om  

 amtskommunernes betaling for de operationer, der fastsættes regler om efter  

 stk. 1.
Stk. 3. Sundhedsministeren kan endvidere fastsætte regler om, at  

 amtsrådene skal sikre, at budgetrammen for det behandlende sygehus øges med  

 den i stk. 2 nævnte betaling.
Sundhedsministeren kan i den forbindelse i  

 fornødent omfang fravige bestemmelserne i kapitel V i lov om kommunernes  

 styrelse.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 452 af 1. juni 1994, foretages følgende  

 ændring:
 Efter § 5 b indsættes:
» § 5 c.
Sundhedsministeren kan fastsætte regler om  

 forsøgsordninger, der sikrer, at patienter, der er henvist til bestemte  

 operationer på offentlige sygehuse, tilbydes operation inden for en samlet  

 ventetid på højst tre måneder.
 Stk. 2. Sundhedsministeren kan fastsætte nærmere regler om  

 amtskommunernes betaling for de operationer, der fastsættes regler om efter  

 stk. 1.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Formålet med lovforslaget er at tilvejebringe en hjemmel til, at  

 sundhedsministeren kan fastsætte regler om gennemførelse af en eetårig  

 forsøgsordning på sygehusområdet, hvorefter pengene følger patienterne.
Forsøgsordningen skal i henhold til aftalen om finansloven for 1995  

 omfatte to operationstyper.
Forsøgsordningen skal gennemføres inden for  

 rammerne af lov om sygehusvæsenet, men i forhold til de nuværende regler om  

 frit sygehusvalg i lovens § 5 b, vil der for de af forsøgsordningen omfattede  

 behandlinger påhviler bopælsamtet en egentlig pligt til at tilbyde patienten  

 behandling på offentlige sygehuse eller sygehuse, som amtet indgår aftale  

 med, inden for en samlet ventetid på 3 måneder.
 Ved udformningen af de nærmere regler for forsøgsordningen skal følgende  

 hensyn tilgodeses:
 - Den enkelte patient skal senest 14 dage efter, at der er truffet  

 beslutning om operation, have oplyst, om det sygehus, der har besluttet, at  

 patienten skal tilbydes en operation, selv kan udføre den inden for en samlet  

 ventetid på 3 måneder.
 - Den enkelte patient skal have oplyst, hvilke andre offentlige sygehuse  

 eller sygehuse, som amtet indgår aftale med, der kan udføre operationen inden  

 for en samlet ventetid på 3 måneder.
 - vælger patienten behandling uden for bopælsamtet, betaler amtet et beløb  

 svarende til den gennemsnitlige sygehusudgift på landsplan for den konkrete  

 operation til det sygehus, hvor patienten vælger at blive behandlet.  

 Betalingen skal således tilgå det behandlede sygehus.
 - Der skal efter forsøgsordningens udløb foretages en samlet evaluering af  

 resultaterne.
Det er formålet med forsøgsordningen at afprøve, hvorledes indførelse af  

 en direkte betaling fra patientens bopælsamt til det behandlende sygehus  

 påvirker sygehusenes incitamenter til at forøge aktiviteten og dermed  

 medvirke til en hurtigere afvikling af ventelisterne.
Det er i denne  

 forbindelse vigtigt, at taksten for de af forsøgsordningen omfattede  

 behandlinger giver de behandlende sygehuse et incitament til at øge  

 produktionen.
Forsøgsordningen påvirker ikke amternes hidtidige muligheder  

 for at udlicitere et antal behandlinger og derigenem opnå en mere fordelagtig  

 pris, end den af Sundhedsministeriet fastsatte takst.
Sundhedsministeriet vil til brug for forsøgsordningen fastsætte en takst  

 for hver af de omfattede operationstyper.
Taksten vil blive fastsat, så den  

 dækker de gennemsnitlige sygehusudgifter i landet for de pågældende  

 operationer.
Taksten udbetales som en fast takst uanset liggetid o.lign. for  

 de konkrete patienter.
Ordningen vil derved adskille sig fra de nuværende  

 betalinger mellem amterne for fritvalgspatienter på basisniveau, hvor taksten  

 er aftalt til 2.000 kr. pr. sengedag.
 Det er desuden vigtigt, at de to operationstyper, der skal omfattes af  

 ordningen, udvælges på en sådan måde, at det ikke på forhånd kan slås fast,  

 at det f.eks. vil være umuligt at sikre det fornødne antal læger og andet  

 personale til at varetage de omfattede operationstyper.
 I forhandlingerne om finansloven for 1995 er det aftalt, at ordningen skal  

 omfatte knæledsalloplastik (udskiftning af knæled) og operation for  

 diskusprolaps.
I forbindelse med udarbejdelsen af de nærmere regler for forsøgsordningens  

 tilrettelæggelse skal der også tages stilling til, hvorledes den skal  

 evalueres.
En række forudsætninger vedrørende hidtidigt indikationsniveau for  

 gennemførelse af operation, de praktiserende lægers og sygehusenes  

 henvisningspraksis, allerede planlagte ventelisteafviklingsprojekter m.v.  

 skal klarlægges og beskrives.
Forsøgsordningen vil blive igangsat så hurtigt som muligt.
Da det som  

 anført vil være nødvendigt forinden at analysere en række forudsætninger for  

 ordningen nærmere, forventes det, at ordningen tidligst kan sættes i værk den  

 1. april 1995.
Økonomiske og administrative konsekvenser Den daværende regering har i 1993 og igen ved forhandlingerne i juni 1994  

 om amternes økonomi i 1995 indgået aftale med amterne om forøgelse af  

 aktiviteten på ventelisteområderne med henblik på opfyldelse af aktiviteten  

 på ventelisteområderne med henblik på opfyldelse af den fælles målsætning om  

 en maksimal ventetid på 3 måneder ved udgangen af 1995. De økonomiske vilkår  

 herfor er ligeledes aftalt.
Den nu foreslåede ordning for to konkrete  

 operationstyper vil derfor ikke medføre merudgifter for amterne ud over, hvad  

 der allerede har været forudsat og indregnet i 1995-budgetterne.
Som ovenfor anført skal der efter forsøgsordningens udløb foretages en  

 samlet evaluering af resultaterne.
Dette vil forudsætte, at der i tilknytning  

 til forsøgsordningen afsættes administrative ressourcer med henblik på at  

 gennemføre en analyse, som muliggør dette.
Efter 2. behandling den 13. december 1994 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 452 af 1. juni 1994, foretages følgende  

 ændring:
 Efter § 5 b indsættes:
» § 5 c.
Sundhedsministeren kan fastsætte regler om  

 forsøgsordninger, der sikrer, at patienter, der er henvist til bestemte  

 operationer på offentlige sygehuse, tilbydes operation inden for en samlet  

 ventetid på højst tre måneder.
 Stk. 2. Sundhedsministeren kan fastsætte nærmere regler om  

 amtskommunernes betaling for de operationer, der fastsættes regler om efter  

 stk. 1.
Stk. 3. Sundhedsministeren kan endvidere fastsætte regler om, at  

 amtsrådene skal sikre, at budgetrammen for det behandlende sygehus øges med  

 den i stk. 2 nævnte betaling.
Sundhedsministeren kan i den forbindelse i  

 fornødent omfang fravige bestemmelserne i kapitel V i lov om kommunernes  

 styrelse.« § 2 Loven træder i kraft dagen efter bekendtgørelsen i Lovtidende.
