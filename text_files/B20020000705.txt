Bekendtgørelse om mærkning m.m.  

 af lægemidler1) I medfør af § 6, stk. 2, og § 44, stk. 2, i lov  

 om lægemidler, jf. lovbekendtgørelse nr. 656 af 28. juli 1995,  

 fastsættes:
Kapitel 1 Område og definitioner § 1. Denne bekendtgørelse omfatter  

 mærkning på og indlægssedler til lægemidler, der skal  

 godkendes efter lægemiddellovens § 13, samt  

 pakningsstørrelser og emballage til lægemidlerne.
 Stk. 2. Lægemidler omfattet af  

 bekendtgørelse om homøopatiske lægemidler er ikke  

 omfattet af denne bekendtgørelse.
 § 2. Ved mærkning forstås al tekst og  

 grafik på emballagen til et lægemiddel.
Kapitel 2 Almindelige bestemmelser § 3. Mærkning skal være 1)	let læselig, 2)	let forståelig og 3)	uudslettelig.
 § 4. Mærkning i form af tekst skal  

 være affattet på dansk.
 Stk. 2. Mærkningen kan være affattet på  

 flere sprog under forudsætning af, at oplysningerne på alle de  

 valgte sprog er identiske.
Stk. 3. Mærkning på den indre emballage kan  

 være affattet på andre sprog end dansk, når  

 forbrugerbeskyttelseshensyn ikke tilsiger andet.
Dette gælder dog kun,  

 hvis lægemidlet tillige er pakket i en ydre emballage.
 Stk. 4. Lægemiddelstyrelsen kan tillade, at  

 radioaktive lægemidler mærkes på andre sprog end dansk.
 § 5. Indlægssedlen til et lægemiddel  

 skal være på dansk, let læselig samt klar og  

 forståelig for brugeren.
 Stk. 2. Indlægssedlen kan affattes på flere  

 sprog under forudsætning af, at de samme oplysninger anføres  

 på alle de valgte sprog.
 § 6. Et lægemiddels mærkning og  

 indlægsseddel må ikke indeholde elementer, der har  

 reklamemæssig karakter.
 Stk. 2. Mærkning og indlægsseddel kan  

 indeholde tegn og piktogrammer til forklaring af de oplysninger, der gives  

 på emballagen eller i indlægssedlen, samt andre  

 sundhedsoplysninger, der er i overensstemmelse med  

 produktresuméet.
 Stk. 3. Logo for indehaveren af  

 markedsføringstilladelsen og en eventuel dansk repræsentant kan  

 anføres på emballagen.
 § 7. Mærkning og indlægsseddel  

 må ikke være vildledende og må ikke være egnet til at  

 fremkalde forveksling med andre lægemidler, lægemiddelformer  

 eller  styrker.
 § 8. Et lægemiddels emballage må ikke  

 give anledning til forveksling af lægemidlet med nærings- og  

 nydelsesmidler eller med kosmetiske produkter.
 § 9. Samtidig med ansøgning om  

 markedsføringstilladelse til et lægemiddel skal ansøgeren  

 indsende udkast til mærkning af ydre og indre emballage samt udkast til  

 indlægsseddel til Lægemiddelstyrelsen.
 § 10. Hvis der påtænkes ændring  

 af et element i mærkningen eller indlægssedlen til et  

 lægemiddel til human brug, efter at markedsføringstilladelsen er  

 udstedt, og den påtænkte ændring er omfattet af  

 bestemmelserne i denne bekendtgørelse, men ikke omfattet af  

 produktresuméet, skal et udkast til ændringen forelægges  

 Lægemiddelstyrelsen. Ændringen kan foretages, hvis  

 Lægemiddelstyrelsen ikke inden 90 dage fra modtagelsen af udkastet har  

 gjort indsigelse mod den påtænkte ændring.
 § 11. Indlægsedlen kan udelades, hvis  

 lægemidlet er beregnet til udelukkende at skulle administreres af  

 sundhedspersonale eller dyrlæger.
Kapitel 3 Pakningsstørrelser og -emballage § 12. Indholdsmængden i  

 lægemiddelpakninger skal afpasses efter det enkelte lægemiddels  

 terapeutiske formål, dosering, holdbarhed og eventuelle  

 afhængighedsskabende egenskaber.
 § 13. Emballagen skal i fysisk og mekanisk  

 henseende være formålstjenlig og udformet således, at den  

 ikke giver anledning til misforståelser med hensyn til måden,  

 hvorpå lægemidlet skal anvendes.
 § 14. Lægemidler, der er omfattet af  

 § 4 i bekendtgørelse om recepter og receptpligt m.m. (visse  

 afhængighedsskabende stoffer m.m.) skal være emballeret  

 således, at brud på pakningen let kan konstateres.
 § 15. Lægemidler til oral anvendelse, som  

 doseres dråbevis eller ved hjælp af medicinmål, skal som en  

 del af pakningen eller emballagen være forsynet med passende  

 afdrypningsanordning/dråbestav, medicinmål eller lignende.
Kapitel 4 Mærkning af lægemidler § 16. De mærkningsoplysninger, der  

 kræves i denne bekendtgørelse, skal anføres både  

 på ydre og indre emballage, medmindre andet er bestemt.
Oplysningerne  

 skal være i overensstemmelse med det af Lægemiddelstyrelsen  

 godkendte produktresumé.
 § 17. Mærkning skal omfatte  

 følgende:
 1)	Lægemidlets navn, jf. § 22, stk. 1.
 2)	Lægemiddelform, jf. § 22, stk. 1.
 3)	Lægemidlets styrke jf. §§ 22, stk. 2 og 23.
 4)	Pakningsstørrelse (indholdsmængde), jf. §24.
 5)	Deklaration, jf. §§ 25-26.
 6)	Anvendelsesmåde og om nødvendigt administrationsvej,  

 jf. § 27.
 7)	Særlige oplysninger, jf. §§ 28-30.
 8)	Advarsler, jf. § 30.
 9)	Opbevaringsbetingelser, jf. §31.
 10)	Batchnummer og udløbsdato.
 11)	Navn og adresse på indehaveren af  

 markedsføringstilladelsen, jf. § 32.
 12)	Markedsføringstilladelsens nummer.
Stk. 2. Lægemidlers emballage skal være  

 påført varenummer, jf. lægemiddellovens § 22a, og  

 bekendtgørelse om varenumre til lægemidler.
Varenummeret kan  

 tillige være påført som stregkode.
 § 18. Mærkning på små indre  

 emballager til lægemidler til human brug, hvor fuldstændig  

 angivelse ikke er mulig, kan begrænses til følgende:
 1)	Lægemidlets navn.
 2)	Anvendelsesmåde og om nødvendigt styrke og  

 administrationsvej.
 3)	Batchnummer.
 4)	Udløbsdato.
 5)	Indholdsmængde.
§ 19. Mærkning på blisterkort  

 indeholdende lægemidler til human brug kan, når de leveres i en ydre emballage, begrænses til følgende:
 1)	Lægemidlets navn.
 2)	Navn på indehaveren af markedsføringstilladelsen.
 3)	Batchnummer.
 4)	Udløbsdato.
 § 20. Mærkning på små indre  

 emballager til flergangsdosering til lægemidler til veterinær  

 brug kan, når de leveres i en ydre emballage, begrænses til  

 følgende:
 1)	Lægemidlets navn.
 2)	Mængde af aktive indholdsstoffer.
 3)	Administrationsvej, hvis nødvendigt.
 4)	Batchnummer.
 5)	Udløbsdato.
 6)	Ordene »Til dyr«.
 Stk. 2. Små pakninger til enkeltdosering af  

 lægemidler til veterinær brug, hvor angivelse af  

 mærkningsoplysninger efter stk. 1 ikke er mulig, skal som minimum  

 påføres lægemidlets navn, styrke og batchnummer.
 § 21. Ved mærkning af radioaktive  

 lægemidler skal lægemidlets navn eller kode angives på  

 hætteglasset/ampullen, herunder navn eller kemisk symbol for det  

 pågældende radionuklid, batchnummer, udløbsdato, det  

 internationale symbol for radioaktivitet, indehaveren af  

 markedsføringstilladelsens navn og mængden af radioaktivitet,  

 jf. § 23, stk. 5.
 § 22. Navn og lægemiddelformbetegnelse skal  

 anføres som godkendt af Lægemiddelstyrelsen.
Stk. 2. For lægemidler med kun ét aktivt  

 indholdsstof skal der tillige anføres oplysning om præparatets  

 styrke.
Dette gælder dog ikke for lægemidler, der er omfattet af  

 bekendtgørelse om naturlægemidler.
 § 23. Styrken angives efter følgende  

 regler:
1)	For ikke-doserede flydende lægemidler: Mængde aktivt  

 indholdsstof pr. ml.
For flydende lægemidler, der tilberedes ved  

 opløsning eller suspendering før udlevering (pulver til oral  

 opløsning, pulver til injektionsvæske m.v.), skal styrken  

 angives for den færdige orale opløsning, injektionsvæske  

 etc.
Dog angives styrken for visse radioaktive lægemidler  

 (præparationssæt) som mængde aktivt indholdsstof pr.  

 hætteglas.
 2)	For ikke-doserede faste eller halvfaste lægemidler:  

 Mængde aktivt indholdsstof pr. g eller vægtprocent.
 3)	For doserede lægemidler: Mængde aktivt indholdsstof pr.  

 dosis.
 Stk. 2. For lægemidler til oral anvendelse, som  

 doseres ved hjælp af medicinmål, angives tillige mængde  

 aktivt indholdsstof eller mængde lægemiddel pr.  

 medicinmål.
 Stk. 3. For radioaktive lægemidler skal der om  

 nødvendigt på afskærmningens etiket, være angivet  

 mængde radioaktivitet pr. doseret enhed eller pr. hætteglas/  

 ampul til et angivet tidspunkt og antal kapsler eller for væsker, antal  

 milliliter i beholdere.
Stk. 4. Mængde aktivt indholdsstof angives i mg.  

 Mængder på 1 gram eller derover angives dog i g, og mængder  

 under 0,1 mg angives i mikrogram (mikrog.). Hvis lægemidlet findes i  

 flere styrker, skal styrken angives i samme mængdeangivelse.
I  

 særlige tilfælde kan andre internationale mængdebetegnelser  

 anvendes, f.eks.
IE (Internationale enheder) eller mmol.
For immunologiske  

 præparater benyttes enheder af biologisk aktivitet, antal kim eller om  

 muligt specifikt proteinindhold.
For radioaktive lægemidler benyttes  

 enheden Becquerel (kBq, MBq eller GBq).
 Stk. 5. Hvis styrken angives for et  

 kombinationspræparat, skal styrken for hvert enkelt aktivt indholdsstof  

 angives adskilt af en skråstreg.
 § 24. Pakningsstørrelse  

 (indholdsmængden) angives efter følgende regler:
 1)	For ikke-doserede flydende lægemidler i ml.
 2)	For ikke-doserede faste eller halvfaste lægemidler i g eller  

 ml.
 3)	For doserede lægemidler i antal.
 Stk. 2. For lægemidler, hvis indhold er under tryk,  

 angives derudover såvel brutto- som nettovægt.
 Stk. 3. Overskud i ampuller eller hætteglas angives  

 ikke.
 § 25. Kvalitativt og kvantitativt indhold af  

 aktive indholdsstoffer skal angives.
 Stk. 2. For lægemidler til human brug skal  

 hjælpestoffer angives, hvis de er omfattet af bilag 1.
 Stk. 3. Hvis et radioaktivt lægemiddel indeholder  

 et radionuklid, skal navn og eventuel kode for præparatet samt navn  

 eller kemisk symbol for det pågældende radionuklid angives  

 på afskærmningens etiket.
 § 26. Aktive indholdsstoffer skal angives med et  

 navn fra følgende nomenklatursystemer (i prioriteret  

 rækkefølge):
 1)	INN-navn (International Nonproprietary Name).
 2)	DLS-navn (Danske Lægemiddelstandarder).
 3)	BAN-navn (British Approved Name).
 4)	USAN-navn (United States Approved Name).
 5)	Kemiske betegnelser ifølge IUPAC's regler (International  

 Union of Pure and Applied Chemistry).
 Anvendes BAN-navn eller USAN-navn skal navnekilde  

 angives.
 Stk. 2. Er der ikke fastsat et navn for stoffet, kan  

 handelsnavnet benyttes.
Stk. 3. For lægemidler omfattet af  

 bekendtgørelsen om naturlægemidler skal de virksomme bestanddele  

 betegnes med et entydigt dansk navn som anført i Danske  

 Lægemiddelstandarder eller Dansk Feltflora.
Er dette ikke muligt,  

 anvendes i stedet den latinske betegnelse eller det gængse  

 handelsnavn.
 Stk. 4. Den kvantitative deklaration af indholdsstofferne  

 angives i overensstemmelse med § 23. For lægemidler, som er  

 omfattet af bekendtgørelse om naturlægemidler og som indeholder  

 en eller flere virksomme droger, angives mængde af virksom(me) droge(r)  

 pr. dosis eller mængde af virksom droge angivet som et interval  

 svarende til en defineret mængde af terapeutisk aktive indholdsstoffer,  

 jf. § 23, stk. 1 og 3.
 § 27. Administrationsvej skal angives, hvis  

 Lægemiddelstyrelsen finder, at det er nødvendigt ved godkendelse  

 af lægemidlet.
 § 28. På  

 håndkøbslægemidler (receptfrie lægemidler) skal  

 indikationsområde, angives i overensstemmelse med produktresumeet  

 på en for forbrugeren forstålig måde.
 Stk. 2. Lægemidler til veterinær brug,  

 godkendt med en særlig markering: »V«, i medfør af  

 bekendtgørelse om undtagelse fra apoteksforbehold af visse jern- og  

 vitaminpræparater, skal tillige forsynes med indikationsområde og  

 normaldosering som fastsat af Lægemiddelstyrelsen.
 Stk. 3. Betegnelsen »Naturlægemiddel« skal angives  

 i forbindelse med indikationsområdet for lægemidler omfattet af  

 bekendtgørelse om naturlægemidler.
 Stk. 4. Betegnelsen »Stærkt vitaminpræparat«,  

 »Stærkt mineralpræparat« eller »Stærkt  

 vitamin-mineralpræparat« skal angives i forbindelse med  

 indikationsområdet for lægemidler omfattet af  

 bekendtgørelse om vitamin- og mineralpræparater mv.
 Stk. 5. Ved angivelse af dosering på  

 lægemidler, omfattet af bekendtgørelse om vitamin og  

 mineralpræparater mv., skal det fremgå, at doseringen er til  

 voksne.
 § 29. På lægemidler til  

 veterinær brug skal der angives hvilke dyrearter, lægemidlet er  

 godkendt til.
 Stk. 2. Oplysninger om tilbageholdstid skal angives for  

 lægemidler, som gives til dyrearter, hvis kød eller produkter er  

 beregnet til menneskeføde.
§ 30. Oplysningen »Opbevares utilgængeligt  

 for børn« skal angives.
Dette gælder dog ikke for de i § 11  

 nævnte lægemidler.
Stk. 2. For håndkøbslægemidler, for  

 hvilke der foreligger en godkendt håndkøbsdosering for  

 børn, og for alle natur- og vitamin- og mineralpræparater skal  

 oplysningen »Bør ikke anvendes til børn under 2 år uden  

 lægens anvisning« angives.
For håndkøbslægemidler,  

 for hvilke der ikke foreligger en godkendt håndkøbsdosering for  

 børn, skal oplysningen »Bør ikke anvendes til børn under  

 15 år uden lægens anvisning« angives.
Stk. 3. Lægemidler, som ifølge  

 produktresuméet kan nedsætte evnen til at føre  

 motorkøretøj eller betjene farlige maskiner, skal mærkes  

 med advarselstrekant.
Trekanten skal anbringes på en  

 iøjnefaldende plads på pakningsmaterialet.
Trekanten skal  

 være ligesidet, og størrelsen skal være afpasset efter den  

 øvrige tekst og etiketstørrelse, dog skal sidelængden  

 være mindst 10 mm.
Trekanten skal bestå af en rød ramme af  

 ca. 2 mm bredde på hvid bund.
Den skal være orienteret med  

 spidsen opad.
 Stk. 4. Andre advarsler skal anføres som  

 nævnt i bilag 1 og bilag 2, eller hvis der er fastsat krav herom i  

 Danske Lægemiddelstandarder.
 § 31. Opbevaringsbetingelser og oplysninger om  

 begrænset holdbarhed skal anføres, hvis  

 Lægemiddelstyrelsen finder det nødvendigt ved godkendelse af  

 lægemidlet.
 § 32. Registreringsindehaverens navn og adresse  

 skal anføres.
 Stk. 2. For lægemidler til veterinær brug  

 skal navn og adresse på fremstilleren angives, hvis fremstilleren er  

 forskellig fra indehaveren af markedsføringstilladelsen.
 Stk. 3. En eventuel dansk repræsentant i Danmark for  

 indehaveren af markedsføringstilladelsen, jf. lægemiddellovens  

 § 14, stk. 2, kan anføres.
Kapitel 5 Indlægsseddel til lægemidler til human  

 brug § 33. En lægemiddelpakning skal indeholde en  

 indlægsseddel bestemt til brugeren, medmindre alle de oplysninger, der  

 kræves i dette kapitel, er angivet direkte på den ydre eller  

 indre emballage, jf. dog § 11.
§ 34. Indlægssedlen skal udformes i  

 overensstemmelse med produktresuméet.
Den skal indeholde  

 følgende oplysninger i den anførte  

 rækkefølge:
 1)	Lægemidlets navn, lægemiddelformbetegnelse og styrke,  

 jf. §§ 22 og 23.
 2)	Kvalitativ angivelse af aktive indholdsstoffer og  

 hjælpestoffer.
 3)	Kvantitativ angivelse af aktive indholdsstoffer, jf. § 23 og af  

 hjælpestoffer, jf. bilag 1.
 4)	Lægemiddelgruppe eller virkemåde.
 5)	Navn og adresse på indehaveren af  

 markedsføringstilladelsen samt på fremstilleren, hvis denne er  

 forskellig fra indehaveren af markedsføringstilladelsen.
 6)	Terapeutiske indikationer, medmindre andet er bestemt af  

 Lægemiddelstyrelsen, fordi oplysningerne kan medføre alvorlig  

 ulempe for patienten.
7)	Oplysninger, som patienten skal have kendskab til før  

 indtagelsen af lægemidlet, særligt a)	kontraindikationer, b)	forsigtighedsregler under brugen, c)	interaktionsforhold og d)	advarsler, herunder de i bilag 1 og 2 nævnte  

 advarsler.
8)	Oplysninger om korrekt anvendelse, særligt a)	dosering, b)	anvendelsesmåde og om nødvendigt  

 administrationsvej, c)	anvendelseshyppighed og, hvis nødvendigt, hvornår  

 lægemidlet bør anvendes, og d)	efter omstændighederne andre oplysninger om behandlingen,  

 når dette skønnes nødvendigt af  

 Lægemiddelstyrelsen.
9)	Beskrivelse af bivirkninger, der kan optræde ved normal  

 anvendelse af lægemidlet.
Patienten skal udtrykkeligt opfordres til at  

 meddele sin læge eller apoteker enhver bivirkning af lægemidlet,  

 som ikke fremgår af indlægssedlen.
10)	Henvisning til emballagens oplysning om udløbsdato, 11)	Særlige opbevaringsbetingelser, hvis nødvendigt, jf.  

 § 31.
 12)	Advarsel mod overskridelse af udløbsdatoen og, hvis  

 nødvendigt, mod synlige tegn på fordærv.
 13)	Dato for seneste revision af indlægssedlen.
Kapitel 6 Indlægsseddel til lægemidler til  

 veterinær brug § 35. En lægemiddelpakning skal indeholde en  

 indlægsseddel bestemt til brugeren, medmindre alle de oplysninger, der  

 kræves i dette kapitel, er angivet direkte på den ydre eller  

 indre emballage, jf. dog § 11.
§ 36. Indlægssedlen skal udformes i  

 overensstemmelse med produktresuméet.
Den skal indeholde  

 følgende oplysninger:
 1)	Lægemidlets navn, lægemiddelformbetegnelse og styrke,  

 jf. §§ 22 og 23.
 2)	Kvalitativ angivelse af aktive indholdsstoffer.
 3)	Kvantitativ angivelse af aktive indholdsstoffer, jf. § 23.
 4)	Navn og adresse på indehaveren af  

 markedsføringstilladelsen samt på fremstilleren, hvis denne er  

 forskellig fra indehaveren af markedsføringstilladelsen.
 5)	Følgende oplysninger angives i det omfang, de er  

 nødvendige for brugeren:
 a)	Terapeutiske indikationer.
 b)	Kontraindikationer.
 c)	Uønskede virkninger (bivirkninger).
 d)	Særlige forsigtighedsregler eller advarsler.
 6)	De(n) dyreart(er), lægemidlet er bestemt til.
 7)	Dosering for hver enkelt dyreart.
 8)	Anvendelsesmåde og om nødvendigt  

 administrationsvej.
 9)	Om nødvendigt andre oplysninger om korrekt anvendelse.
 10)	Tilbageholdelsestid, hvis lægemidlet gives til dyrearter,  

 hvis kød eller produkter er beregnet til menneskeføde.
 11)	Eventuelle særlige opbevaringsbetinglser, jf. § 31.
 12)	Eventuelle særlige forholdsregler ved bortskaffelse af  

 ubrugte produkter eller affald.
 Stk. 2. Eventuelle oplysninger udover de i stk. 1  

 nævnte skal være klart adskilt fra disse.
Kapitel 8 Dispensation § 37. Lægemiddelstyrelsen kan i  

 særlige tilfælde og på betingelser, der fastsættes i  

 hvert enkelt tilfælde, dispensere fra bekendtgørelsens  

 bestemmelser.
 § 38. Lægemiddelstyrelsen kan i  

 særlige tilfælde stille yderligere krav, jf.  

 lægemiddellovens § 6, stk. 2.
Kapitel 9 Straffebestemmelser § 39. Med bøde straffes den, der  

 overtræder § 3, § 4, stk. 1, § 5, stk. 1,  

 § 6, stk. 1, §§ 7-10, §12, §17, §§21- 23, § 24,  

 stk. 1 og 2, §§ 25-28, §§ 30- 37.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
Kapitel 10 Ikrafttrædelses- og overgangsbestemmelser § 40. Bekendtgørelsen træder i kraft  

 den 19. januar 2002 Stk. 2. Lægemidler, som udelukkende sælges  

 eller udleveres til hospitaler eller lignende institutioner, og som ikke er  

 omfattet af § 11, skal senest 2 år fra bekendtgørelsens  

 ikrafttræden indeholde en indlægsseddel, der opfylder  

 bekendtgørelsens regler, når lægemidlet leveres til  

 grossist.
 Stk. 3. Kvalitativ angivelse af hjælpestoffer i  

 lægemidler til human brug skal senest 2 år fra  

 bekendtgørelsens ikrafttræden opfylde bekendtgørelsens  

 krav i § 25, stk. 2, når lægemidlet leveres til  

 grossist.
 Stk. 4. Angivelse af indikationsområde efter § 28,  

 stk. 1, skal opfylde bekendtgørelsens krav senest 2 år fra  

 bekendtgørelsens ikrafttræden, når lægemidlet  

 leveres til grossist.
 Stk. 5. Bekendtgørelse nr. 314 af 18. maj 1993 om  

 mærkning af og indlægssedler til lægemidler optaget i  

 Sundhedsstyrelsens specialitetsregister ophæves.
Lægemiddelstyrelsen, den 8. januar  

 2002 Jytte Lyngvig /Per Helboe Bilag 1 Navn E nummer Mærkning kun påkrævet,  

 når:
Oplysninger i indlægssedlen (disse skal anføres  

 på et for forbrugeren letforståeligt sprog) Jordnødolie Altid Aspartam E 951 Altid Indeholder spor af phenylalanin Benzalkoniumchlorid Kun for øjenpræparater Kendt for at kunne misfarve bløde kontaktlinser Benzoesyre og benzoater E 210 til E213 Altid Benzoesyre virker mildt irriterende på hud, øjne og  

 slimhinder.
Det kan øge risikoen for gulsot hos nyfødte.
Benzylalkohol Kun for parenterale præparater Kontraindiceret til spædbørn og småbørn op til 3  

 år Borsyre, salte og estere heraf Altid Kontraindiceret til spædbørn og småbørn op til 3  

 år Bovint aprotinin Altid Bronopol Altid Butylhydroxyanisol E 320 Altid Virker irriterende på øjne, hud og slimhinder Butylhydroxytoluen E 321 Altid Virker irriterende på øjne, hud og slimhinder Chlorbutanol Altid Dimethylsulfoxid Altid Kan medføre mavetilfælde, diarré, døsighed og  

 hovedpine Ethanol % indholdet i præparatet skal anføres.
Hvis en enkeltdosis af præparatet indeholder mere end 0,05 g ethanol  

 skal der anføres : »Se indlægsseddel« Hvis kvantiteten i den maksimale daglige dosis er mellem 0,05 g og 3  

 g:
ADVARSEL: Dette præparat indeholder  vol % ethanol.
Hver dosis  

 indeholder op til  g alkohol.
Skadeligt for personer som lider af  

 leversygdom, alkoholisme, epilepsi, hjerneskade eller sygdomme i hjernen  

 såvel som for gravide og børn.
Kan nedsætte eller  

 øge effekten af anden medicin.
 Hvis kvantiteten i den maksimale daglige dosis overstiger 3 g:
ADVARSEL: Dette præparat indeholder  .vol % alkohol.
Hver dosis  

 indeholder op til   g alkohol.
Forsigtighed! Denne medicin må ikke indtages af børn, gravide  

 og personer, der lider af leversygdom, epilepsi og alkoholisme og hjerneskade  

 eller sygdomme i hjernen.
Reaktionsevnen under bilkørsel og ved  

 maskinbetjening kan være nedsat.
Kan nedsætte eller øge  

 effekten af anden medicin.
 Topikale præparater: Hyppig påsmøring af huden  

 kan medføre irriteret og tør hud.
Formaldehyd Indholdet af den ubundne substans i lægemidlet overstiger 0,05%  

 w/w Hvis til stede i præparater til indvortes brug: kan medføre  

 mavetilfælde og diarré. Dampe kan irritere øjne og  

 næse.
Hvis tilstede i topikale præparater: Kendt for at kunne  

 medføre allergi Fructose Altid Dette lægemiddel indeholder  g fructose.
Når dosisanbefalingen  

 overholdes, kan hver dosis give op til  g fructose.
Bør ikke anvendes  

 ved arvelig fructose intolerans.
 Grundet muligheden for endnu ikke påvist medfødt fructose  

 intolerans, bør dette lægemiddel først gives til  

 spædbørn og småbørn efter samråd med  

 læge.
Galactose Altid Dette lægemiddel indeholder  g galactose.
Når  

 dosis-anbefalingen overholdes, kan hver dosis give op til  g glucose.
 Bør ikke anvendes til personer med laktase insufficiens,  

 galactosæmi eller glucose/galactose malabsorption syndrom.
Glucose Altid Dette lægemiddel indeholder  g glucose.
Når dosis-anbefalingen  

 overholdes, kan hver dosis give op til  g glucose Glycerol Kun orale lægemiddel-former Skadelig i høje doser.
Kan medføre hovedpine,  

 mavetilfælde og diarré.
Invertose indholdet i den maksimale daglige dosis overstiger 5 g Dette lægemiddel indeholder  g glucose og  g fructose.
Når  

 dosis-anbefalingen overholdes, kan hver dosis give op til  g glucose og  g  

 fructose.
Bør ikke anvendes ved arvelig fructose intolerans.
Lactose indholdet i den maksimale daglige dosis overstiger 5 g Dette lægemiddel indeholder  g lactose.
Når dosis-anbefalingen  

 overholdes, kan hver dosis give op til  g lactose.
 Bør ikke anvendes til personer med laktase insufficiens,  

 galactosæmi eller glucose/galactose malabsorptions syndrom.
Lanolin Altid Mannitol Altid Organiske mercuri forbindelser Altid Kan medføre nyreskader.
Paraformaldehyd indholdet af den ubundne substans i læge-midlet over-stiger  

 0,5%w/w Hvis tilstede i præparater til indvortes brug: Kan  

 medføre mavetilfælde og diarré.
 Dampe kan irritere øjne og næse.
Hvis tilstede i topikale præparater: »Kendt for at kunne  

 medføre allergi.« Parahydroxybenzoat og estere heraf E214 -E219 indholdet af den ubundne substans i læge-midlet over-stiger  

 0,5%w/w Kendt for at kunne medføre nældefeber.
Almindeligvis sentype  

 reaktioner (celle-medierede) reaktioner såsom kontakteksem.  

 Sjælden straksreaktion med nældefeber og bronkospasmer.
Phenylalanin Altid Skadelig for personer med phenylketonuri.
Phenylmercurisalte (acetat, borat, nitrat) Altid Virker hudirriterende.
Anvendelse i øjet har været forbundet  

 med kviksølvaflejringer på linse og hornhinde (atypisk  

 båndkeratopati).
Polyethoxyleret ricinusolie Altid Advarsel for parenterale lægemiddelformer:
 -overfølsomhed, -blodtryksfald, -cirku-lationsforstyrrelser,  

 -åndenød, -hedeture.
 Advarsel for orale lægemiddelformer:
 -kvalme, -opkastninger, -kolik, -kraftigt afførende (høje  

 doser). Anvendes ikke ved tarmobstruktion.
Polyoler indholdet i lægemidlet overstiger 10%.
 Kan medføre diarré.
Kalium Altid Skadelig for personer på lav kaliumdiæt.
 Hyperkalæmi   kan medføre mavetilfælde og diarré  

 efter oral ind-tagelse.
 Præparater administreret i.v.: kan medføre smerte på  

 injektionsstedet eller phlebitis.
Propylglycol, salte og estere heraf Altid Salicylsyre Altid Mildt irriterende middel  kan medføre dermatitis.
Natrium indholdet i den maksimale daglige dosis overstiger 200 mg natrium Kan være skadelig for personer på lav natriumdiæt Sorbinsyre og salte heraf E200  E203 Altid Irriterende middel: kan medføre dermatitis Sorbitol indholdet i den maksimale daglige dosis overstiger 2 g Dette lægemiddel indeholder  g sorbitol.
Når dosisanbefalingen  

 overholdes, kan hver dosis give op til  g sorbitol.
Bør ikke anvendes  

 ved arvelig fructose intolerans.
 Kan medføre mavetilfælde og diarré.
Soya olie Altid Saccharose indholdet i den maksimale daglige dosis overstiger 5 g.
Dette lægemiddel indeholder  g saccharose.
Når  

 dosisanbefalingen overholdes, kan hver dosis give op til  g saccharose.  

 Bør ikke anvendes ved arvelig fructose intolerans, glucose/galactose  

 malabsorption syndrom eller sucrase-isomaltase mangel.
Sulfitter (metasulfitter) E220- E228 Altid Kan medføre allergiske reaktioner herunder anafylaktiske symptomer  

 og bronkospasmer hos følsomme personer, især personer med astma  

 eller allergi anamnese.
Tartrazin og azofarvestoffer E102, E110 E122 -E124, E151 Altid Kan medføre allergiske reaktioner herunder astma.
Allergi  

 forekommer hyppigere hos personer som er allergiske overfor salicylater.
Urea Altid Præparater administreret i.v: kan medføre venetromboser eller  

 phlebitis.
 Topikal anvendelse kan virke irriterende på sart hud.
Hvedestivelse Altid Kan virke skadelig for personer med cøliaki.
Bilag 2 Advarsler Udformningen af de angivne advarsler kan omformuleres, når meningen  

 ikke ændres.
Dette gælder dog ikke, når ordlyden er angivet  

 i citationstegn.
Cytostatika til injektion eller infusion »Cytostaticum« Dextropropoxyphen, lægemidler indeholdende »Tag ikke større doser end foreskrevet af lægen.
Samtidig  

 indtagelse af alkohol bør undgås«.
Koncentrater Skal fortyndes Paracetamol, lægemidler indeholdende »Overskrides den anbefalede dosis, kan der opstå livstruende  

 forgiftning.
Hvis der er mistanke om overdosering, bør De straks  

 søge læge.« Salicylater, lægemidler indeholdende »Overskrides den anbefalede dosis, kan der opstå livstruende  

 forgiftning.
Hvis der er mistanke om overdosering, bør De straks  

 søge læge.« »Forsigtighed ved mavesår.« Bør ikke anvendes ved overfølsomhed overfor  

 acetylsalicylsyre.
 Bør ikke anvendes af gravide de sidste 3 måneder før  

 forventet fødsel.
 Bør ikke tages sammen med blodfortyndende midler uden lægens  

 anvisning.
 Bør ikke gives til børn med feber uden lægens  

 anvisning.
Smertestillende lægemidler, nonsteroide antiinflammatoriske  

 stoffer »Forsigtighed ved mavesår.« Bør ikke anvendes ved overfølsomhed overfor  

 acetylsalicylsyre.
 Bør ikke anvendes af gravide de sidste 3 måneder før  

 forventet fødsel.
 Bør ikke tages sammen med blodfortyndende midler, vanddrivende  

 midler og lithiumpræparater uden lægens anvisning.
 Lægemidler til veterinær brug, der er godkendt med  

 særlig markering:»V«.
»Må ikke opbevares sammen med nærings- og nydelsesmidler samt  

 foderstoffer.« 1)   Bekendtgørelsen indeholder  

 bestemmelser, der gennemfører Europa parlamentets og Rådets  

 direktiver 2001/82/EF og 2001/83/EF af 6. november 2001 om oprettelse af en  

 fællesskabskodeks for veterinærlægemilder og  

 humanmedicinske lægemidler, EF-tidende 2001 L 311 s.1 og 67.  

 Forskriften er som udkast notificeret i overensstemmelse med Rådets  

 direktiv 83/189/EØF som ændret senest ved direktiv 94/10/EF.
