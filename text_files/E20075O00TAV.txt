Indholdsfortegnelse over hovedafsnit 17. juli 2007 Skattecenter Høje Taastrup Afgift Vejledningen giver et samlet overblik over de regler, der gælder  

 indenfor tinglysning og registrering af ejer- og  

 panterettigheder.
 I afsnit  

 C.2.2 .,  

 er de nye regler i § 5a om "overførsel af afgift" mellem pantebreve  

 tinglyst efter 1.7.2007, omtalt.
 Afsnit  

 C.2.4  

 om "Afløsning af lån" i forbindelse med anvendelse af afgiftsnedsættelsen  

 i § 5 stk. 2, er ændret i overenstemmelse med Landsskatterettens kendelse  

 af 22. december 2006.
 Herudover er der kun foretaget mindre redaktionelle ændringer.
978-87-7059-177-6 A.
Indledning Denne vejledning vedrører tinglysningsafgiftsloven, lovbekendtgørelse  

 nr. 462 af 14. maj 2007 om afgift af tinglysning og registrering af ejer-  

 og panterettigheder m.v., som ændret ved Lov nr. 577 af 6. juni  

 2007.
 Til loven er knyttet bekendtgørelse nr. 725 af 15. september 1999 om  

 afgift ved tinglysning og registrering af ejer- og panterettigheder  

 mv.
 Tinglysningsafgiftsloven omfatter dokumenter, der bliver anmeldt til  

 tinglysning og registrering fra den 1. januar 2000.
Tinglysningsafgiftsloven afløste stempelloven og den del af  

 retsafgiftsloven, der vedrørte afgift ved tinglysninger.
Stempelloven er  

 kun videreført for skadesforsikringer, og foreligger nu som  

 lovbekendtgørelse nr. 321 af 21. maj 2002 om stempelafgift.
Til loven er  

 knyttet bekendtgørelse nr. 25 af 17. januar 2000.
Tinglysningsafgiften forfalder ved anmeldelsen til tinglysning eller  

 registrering af et dokument.
Det er kun anmeldelse til tinglysning eller  

 registrering, der udløser afgiften.
Et dokument, der ikke skal tinglyses  

 eller registreres, er derfor afgiftsfrit.
Noteringer er afgiftsfri.
Det  

 afgørende for afgiftspligten er anmeldelse til tinglysning eller  

 registrering i et dansk register.
Det er uden betydning for  

 afgiftspligten, hvor og mellem hvem en aftale om en rettighed er  

 indgået.
Skattecenter Høje-Taastrup varetager på vegne af told- og  

 skatteforvaltningen administrationen af  

 tinglysningsafgiftsloven.
Tinglysningsafgiften beregnes altid på  

 grundlag af den tinglysningsmæssige ekspedition, et dokument har  

 modtaget.
Told- og skatteforvaltningen har ikke kompetence til at  

 tage stilling til tinglysningsmæssige spørgsmål.
Er man som anmelder eller afgiftspligtig ikke enig i rettens  

 tinglysningsmæssige behandling af et dokument - og dermed eventuelt også  

 uenig i størrelsen af den opkrævede tinglysningsafgift - er den  

 afgiftspligtige og/eller anmelderen henvist til at kære den  

 tinglysningsmæssige ekspedition til Landsretten, jf.  

 tinglysningslovens § 36. Kærefristen er 14 dage.
Kun i de situationer hvor  

 Landsretten ændrer den tinglysningsmæssige ekspedition, kan grundlaget for  

 afgiftens beregning også ændres.
Har tinglysningskontoret foretaget en  

 åbenbar fejlagtig tinglysning på en ejendom, som anmeldelsen ikke  

 vedrører, udløses dog ingen afgift.
Registreringsmyndigheden modtager betaling af tinglysningsafgiften, når  

 dokumentet bliver anmeldt til tinglysning eller registrering.  

 Registreringsmyndigheden for fast ejendom er  

 tinglysningskontorerne og Registreringsmyndigheden for pant i løsøre  

 mv. er Bil- og Personbogen i Århus.
Registreringsmyndigheden for skibe er  

 Skibsregistret og registreringsmyndigheden for fly er Statens  

 Luftfartsvæsen.
 Landsskatteretten er klageinstans for told- og  

 skatteforvaltningens afgørelser om tinglysningsafgift.
Henvisning til paragraffer i vejledningen vedrører  

 tinglysningsafgiftsloven, medmindre andet er angivet.
Henvisning til  

 bekendtgørelsen i vejledningen vedrører bekendtgørelse nr. 725 af 15.  

 september 1999 om afgift ved tinglysning og registrering af ejer- og  

 panterettigheder mv., medmindre andet er angivet.
B.
Afgiftspligtige registreringer De afgiftspligtige registreringer omfatter Tinglysningsafgiften forfalder ved anmeldelsen til tinglysning (  

 se pkt.       H.1 ).  

 Det påvirker ikke tinglysningen eller registreringen, at der ikke er  

 betalt den korrekte afgift ved anmeldelsen til tinglysning.
Hvis  

 tinglysnings- eller registreringsmyndigheden skønner, at der ikke er  

 betalt den korrekte afgift, sendes sagen til afgiftsprøve hos told-  

 og skatteforvaltningen (  

 se pkt.       H.5  

).
C.
Fast ejendom C.1 Overdragelse af fast ejendom For enhver tinglysning af ejerskifte af fast  

 ejendom, der tinglyses som et ejerskifte, skal der beregnes afgift efter  

 tinglysningsafgiftslovens § 4. Afgiften er toleddet og består af en fast  

 afgift på 1.400 kr. og en procentafgift (variabel afgift) på 0,6 % af  

 afgiftsgrundlaget.
Dette gælder også tinglysning af et betinget ejerskifte  

 af fast ejendom.
Den endelige indføring i  

    

 tingbogen af ejerforholdet er herefter afgiftsfri, jf. § 8.
 Afgiftspligten indtræder ved anmeldelsen til tinglysning, og afgiften  

 forfalder samtidig hermed, jf. § 16. Dette gælder ikke for anmeldelser  

 omfattet af storkundeordningen jf. § 17. Betales afgiften, eller en del  

 heraf ikke ved anmeldelsen til tinglysning, skal der betales en forhøjet  

 afgift på 5 % af det skyldige beløb ? dog mindst 200 kr., jf. § 20. Se  

 nærmere herom  

 punkt       H.6  

.
Flere rettigheder Hvis anmeldelsen af skødet udløser tinglysning af forskellige  

 rettigheder, skal der betales 1.400 kr. for hver rettighedstype, jf. § 7,  

 stk. 2. Der er tre rettighedstyper; henholdsvis adkomst, hæftelse (pant)  

 og byrde.
Tinglysning af adkomst udløser afgift efter § 4, tinglysning af  

 en pantstiftende bestemmelse i skødet udløser afgift efter § 5 (se om pant  

 punkt       C.2 )  

 og tinglysning af en servitutstiftende bestemmelse udløser afgift efter §  

 7, stk. 1 (se om andre tinglysninger  

 punkt       C.3 ).
C.1.1 Fast ejendom Ved en fast ejendom eller en ideel andel af en fast ejendom  

 forstås jord eller en ideel andel af jord, med eller uden bygninger.
En  

 ejerlejlighed og en bygning på lejet grund anses for fast ejendom.
Begrebet fast ejendom i tinglysningsafgiftsloven fortolkes i  

 overensstemmelse med afgrænsningen i tinglysningslovens §§ 37 og 38,  

 således at grund, bygninger og bygningsbestanddele m.v., som er omfattet  

 af tinglysningslovens § 38, anses som fast ejendom Ved overdragelse af en grund med vindmølle betragtes vindmøllen som en  

 del af den faste ejendom,  

jf.       tinglysningslovens § 38.
 Der skal ikke betales afgift for overdragelse af løsøre.  

 Det er retspraksis omkring tinglysningslovens §§ 37 og 38, der er  

 afgørende for, hvad der anses som afgiftsfrit erhvervsløsøre,  

jf.       tinglysningslovens § 37, og  

 hvad der må anses som afgiftspligtigt  

 tilbehør m.v. til den faste ejendom,  

jf.       tinglysningslovens § 38.
Som afgiftsfrit løsøre anses bl.a. driftsinventar og driftsmateriel,  

 maskiner og tekniske anlæg til brug for en erhvervsvirksomhed.  

 Installationer der er indlagt til brug for ejendommen, eksempelvis  

 varmeanlæg, belysning, elevatorer og almindelige ventilationsanlæg, er  

 omfattet af tinglysningslovens § 38 og er dermed en del af  

 afgiftsgrundlaget.
Det samme gælder sædvanlige hårde hvidevarer.
 Ved landbrugsejendomme omfatter afgiftsfrit løsøre tillige ejendommens  

 besætning, gødning, afgrøder og beholdninger, medens gyllebeholdere og  

 større siloer anses som en del af den faste ejendom, og vederlaget herfor  

 skal indgå i afgiftsgrundlaget.
 Mælkekvoter, roekvoter, betalingsrettigheder og lign., anses i  

 afgiftsmæssig henseende som løsøre.
C.1.2 Ejerskifte Et ejerskifte er defineret som en transaktion vedrørende fast ejendom,  

 der tinglyses som en adkomstændring.
Det vil sige, at den pågældende  

 transaktion er registreret i tingbogen som en ændring af adkomsthaveren  

 fra et retssubjekt til et andet retssubjekt.
 Adkomstændringer som følge af kommunalreformen - herunder mellem  

 kommunale og amtskommunale feriefonde - eller som følge af beslutning  

 truffet truffet af indenrigs- og sundhedsministeren om ændring af den  

 kommunale eller regionale inddeling m.m., er afgiftsfri, jf. § 1a, stk.  

 1.
 Skødet skal ved anmeldelse til tinglysning være påført en erklæring om  

 afgiftsfritagelsen i h.t. § 1a, stk. 1. Erklæringen kan eksempelvis have  

 følgende ordlyd:
"Denne tinglysning er afgiftsfri i henhold til  

 tinglysningsafgiftslovens § 1a, stk. 1, idet anmeldelsen sker i medfør af  

 kommunalreformen som led i regeringens aftale fra 2004 om en  

 strukturreform." Visse adkomstændringer i forbindelse med et selskabs mv. fusion,  

 fission, omdannelse eller tilførsel af aktiver anses ikke som ejerskifte i  

 relation til tinglysningsafgiftsloven.
Se   

 pkt.
C.1.11  

.
 Overdragelse  

 af fast ejendom mellem statslige institutioner anses efter  

 tinglysningsafgiftsloven ikke som et ejerskifte, men som en anden  

 tinglysning, der udløser afgift efter § 7.
Almennyttigt boligselskabs afdelinger Overdragelse af fast ejendom mellem et almennyttigt boligselskabs  

 afdelinger anses som udgangspunkt ikke for et ejerskifte.
Se  

 pkt.
C.       3.4.
C.1.2.1 Ejerskifte af flere faste ejendomme  

 beliggende i samme retskreds Ved anmeldelse til tinglysning af et ejerskifte, der vedrører flere  

 faste ejendomme beliggende i samme retskreds, skal der kun betales en fast  

 afgift på 1.400 kr. og 0,6 % af det samlede afgiftsgrundlag efter  

 tinglysningsafgiftslovens § 4, stk. 1.
C.1.2.2 Ejerskifte af en eller flere faste  

 ejendomme beliggende i flere retskredse Hvis tinglysningen af ejerskiftet skal foretages i mere end én  

 retskreds på grund af en fast ejendoms beliggenhed, skal der kun betales  

 afgift efter tinglysningsafgiftslovens § 4, stk. 1 for anmeldelsen til  

 tinglysning i den første retskreds, som ejerskiftet anmeldes til, jf.  

 tinglysningsafgiftslovens § 9. Der skal ikke betales afgift i de øvrige  

 retskredse.
Dette kan eksempelvis være tilfældet, når der er tale om flere  

 ejendomme, som er noteret som én samlet ejendom i matriklen.
 Hvis flere selvstændige faste ejendomme ligger i flere retskredse, og  

 ejerskiftet skal tinglyses i mere end én retskreds, skal der betales  

 tinglysningsafgift for tinglysningen i den første retskreds efter  

 tinglysningsafgiftslovens § 4, stk. 1 med 1.400 kr. samt 0,6 % af  

 afgiftsgrundlaget, medens der for hver af tinglysningerne i de øvrige  

 retskredse, skal betales tinglysningsafgift med 1.400 kr. efter lovens §  

 7, stk. 1.
C.1.3 Afgiftsgrundlaget Afgiftsgrundlaget er enten  

 ejerskiftesummen eller den seneste offentliggjorte ejendomsværdi.
Hvis  

 ejendomsværdien er højere end ejerskiftesummen, skal den variable afgift  

 beregnes på grundlag af ejendomsværdien, jf. § 4, stk. 2. Hvis der ikke  

 foreligger en ejerskiftesum beregnes afgiften af ejendomsværdien, jf. § 3,  

 stk. 2.
Andel af fast ejendom Er der er tale om en tinglysning af en overdragelse af en andel af  

 en fast ejendom, skal afgiften beregnes på grundlag af den forholdsmæssige  

 del af ejendommens værdi, hvis denne værdi er højere end ejerskiftesummen.
Efter § 2 skal afgiften  

 oprundes til nærmeste kronebeløb, der er deleligt med 100. Se nærmere  

 herom  

 pkt.
H.2  

.
C.1.3.1 Ejerskiftesummen Ved ejerskiftesummen forstås den modydelse, der skal præsteres ved  

 ejerskiftet.
 Til ejerskiftesummen medregnes det samlede nominelle (pålydende)  

 vederlag :
C.1.3.2 Valget af finansieringsform Afgiften skal beregnes på grundlag af det samlede nominelle vederlag.
Det har den  

 konsekvens, at der ikke er adgang til at fradrage eventuelle kurstab i  

 afgiftsgrundlaget i forbindelse med købers overtagelse af indestående lån  

 - herunder ejerskiftelån og lån optaget af sælger for købers  

 regning.
Et sådant lån skal derfor indgå i afgiftsgrundlaget med den  

 hovedstol, som køber har forpligtet sig til over restløbetiden afdragsvis  

 at tilbagebetale til långiveren.
Den aktuelle kursværdi på et  

 obligationslån er derfor uden betydning for afgiftsgrundlagets størrelse.  

 For så vidt angår kontantlån er obligationsrestgælden ligeledes  

 uvedkommende for afgiftsgrundlaget.
Når køber som led i købesummens berigtigelse udsteder et  

 sælgerpantebrev, skal dette - uanset hvad der i øvrigt måtte være  

 aftalt om indfrielseskurser m.m. - medtages i afgiftsgrundlaget til  

 pålydende værdi.
Er sælgerpantebrevet indfriet af køberen inden skødet  

 anmeldes til tinglysning, skal det beløb, køberen i denne forbindelse har  

 betalt, dog medregnes til den kontante betaling.
Kontant handel Fremgår det af det anmeldte skøde, at der er tale om en kontanthandel,  

 skal der betales afgift af den kontante købesum.
Hvis køber vælger at  

 finansiere den kontante betaling ved at optage lån i ejendommen i eget  

 navn og for egen risiko, påvirker dette ikke afgiftsgrundlagets  

 størrelse.
C.1.3.3 Medregnes ikke til  

 ejerskiftesummen Følgende medregnes ikke til ejerskiftesummen:
 5.    

 MomsreguleringsforpligtelseOvertager køberen af ejendommen  

 sælgerens momsreguleringsforpligtelse, påvirkes ejerskiftesummen ikke  

 heraf, idet der ikke er tale om en aktuel gældsforpligtelse.
C.1.3.4 Ejendomsværdien Et ejerskifte kan normalt ikke tinglyses, før kommunen har sat en  

 ejendomsværdipåtegning på overdragelsesdokumentet.
Et  

 overdragelsesdokument, der ikke indeholder oplysninger om ejendomsværdien,  

 afvises fra tinglysning, jf. § 4, stk. 2, 4. pkt.
Kommunens  

 ejendomsværdipåtegning angiver ejendommens værdi ved den seneste  

 offentliggjorte ejendomsvurdering, (den almindelige vurdering, jf.  

vurderingslovens       § 1). Alle  

 vurderingerne kan sædvanligvis ses på internettet (  

 http://www.vurdering.skat.dk/  )  

 efter den 15. april.
Er ejendommen ikke selvstændigt vurderet, fremgår det af  

 påtegningen.
Det er anmelderen, der skal indhente kommunens påtegning.
Er ejendommen omvurderet efter vurderingslovens § 3 eller §4, kan  

 den afgiftspligtige anvende den ændrede ejendomsværdi ved beregning  

 af tinglysningsafgiften, jf. tinglysningsafgiftslovens § 4, stk. 2, 6.  

 pkt.
Dette gælder selvom dokumentet allerede er påtegnet med en højere  

 ejendomsværdi fra kommunen.
Anvendelse af den ændrede ejendomsværdi  

 forudsætter, at der vedlægges kopi af ændringsmeddelelsen ved anmeldelsen  

 til tinglysning.
Hvis ejendomsværdien nedsættes efter anmeldelsen til tinglysning, kan  

 den ændrede ejendomsværdi ikke anvendes som grundlag for beregningen af  

 tinglysningsafgiften.
Hvis der er indgivet klage over vurderingen  

 inden anmeldelsen til tinglysning, men ejendomsværdien først er ændret  

 efter anmeldelsen, er det ligeledes ikke muligt at anvende den ændrede  

 ejendomsværdi.
 En meddelelse fra vurderingsmyndigheden (Told- og skatteforvaltningen  

 eller vurderingsankenævnet) om, at man agter at ændre ejendomsværdien, kan  

 ikke anvendes som grundlag for afgiftens beregning.
 Hvis der er tvivl om rigtigheden af den afgivne værdi af ejendommen,  

 kan afgiftsmyndigheden lade ejendommen vurdere efter reglerne i  

 vurderingsloven, jf. § 4, stk. 3.
C.1.4 Afgrænsning i forhold til  

 entreprise Anmeldelse til tinglysning af et dokument om opførelse eller ombygning  

 af fast ejendom (entreprisekontrakt) er afgiftsfri.
Hvis entreprisekontrakten er helt eller delvist indeholdt i et  

 skøde, opdeles vederlaget  på henholdsvis den faste ejendom og  

 entreprisen.
Er byggeriet ikke påbegyndt ved skødets anmeldelse til  

 tinglysning, beregnes afgiften af vederlaget for den faste ejendom.
Værdierklæring Er opførelsen/ombygningen af ejendommen påbegyndt på det tidspunkt,  

 hvor skødet anmeldes til tinglysning, skal skødet indeholde en  

 værdierklæring, som afspejler værdien af ejendommen på  

 anmeldelsestidspunktet.
Er erklæringen afgivet i forbindelse med skødets  

 oprettelse og ejendommens værdi er ændret forinden skødet anmeldes til  

 tinglysning, skal der vedlægges en ny værdierklæring ved skødets  

 fremsendelse til tinglysningskontoret.
Er ejendommen ikke særskilt vurderet, skal skødet indeholde en  

 erklæring om ejendommens værdi på anmeldelsestidspunktet.
I følge § 3 stk.  

 2. i bekendtgørelsen, skal erklæringen have følgende ordlyd:
"Ejendommen er ikke særskilt vurderet.
Værdien af ejendommen på  

 anmeldelsestidspunktet udgør efter mit bedste skøn x kr." Indeholder skødet en ejendomsværdipåtegning, skal erklæringen i h. t. §  

 3 stk. 2. i bekendtgørelsen have følgende ordlyd:
"Ejendommen er bebygget /ombygget siden den seneste ejendomsvurdering.  

 Værdien af ejendommen på anmeldelsestidspunktet udgør efter mit bedste  

 skøn x kr." Hvis entreprisen er færdigjort ved skødets anmeldelse til tinglysning,  

 beregnes afgiften af det samlede vederlag.
C.1.5 Mageskifte En anmeldelse til  

 tinglysning af et dokument om mageskifte er omfattet af  

 tinglysningsafgiftsloven § 4. Den variable afgift på 0,6 % betales af  

 ejerskiftesummen for hver ejendom, der mageskiftes.
Hvis der ikke  

 foreligger en ejerskiftesum for hver ejendom, skal afgiften beregnes af  

 den seneste offentlige vurdering af ejendommene, jf. § 3 stk. 2. Den faste  

 afgift på 1.400 kr. betales for hvert skøde, der tinglyses som led i  

 mageskiftet.
C.1.6 Matrikulære ændringer C.1.6.1 Arealoverførsel U  

 den       skøde Såfremt værdien af den del af ejendommen der arealoverføres, ikke  

 overstiger 40.000 kr. kan arealoverførsel ske uden tinglysning af skøde,  

 jf.  

udstykningslovens       § 25, stk. 3.  

 Ved meddelelse om den matrikulære ændring, sker der  

 notering om arealoverførslen i ejendommens oplysningsrubrik.
Der sker ikke  

 tinglysning af adkomstændringen, men kun en afgiftsfri notering.
M  

 ed       skøde Hvis værdien af den del af ejendommen, der arealoverføres, overstiger  

 40.000 kr., skal arealoverførslen tinglyses som byrde og med frist til  

 endelig berigtigelse på både den ejendom, der afgiver arealet, og den  

 ejendom, der modtager arealet.
Der betales en afgift på 0,6 % af  

 købesummen, dog mindst ejendomsværdien af den overførte jord og den faste  

 afgift på 1.400 kr., jf. § 4. Når arealoverførelsen endeligt berigtiges,  

 overføres skødet, der er lyst som byrde, fra byrderubrikken til  

 adkomstrubrikken.
Den endelige indførsel er afgiftsfri.
Efter udstykningslovens § 25, stk. 2 skal skødet tinglyses på  

 både den modtagende ejendom og den afgivende ejendom.
Den variable afgift  

 på 0,6 % samt fast afgift på 1.400 kr., jf. § 4, betales dog kun en  

 gang.
C.1.6.2 Sammenlægninger En sammenlægning af flere faste ejendomme til en samlet fast ejendom,  

 sker på grundlag af en meddelelse fra Kort- og Matrikelstyrelsen eller  

 indhentelse af dommerattest.
Såfremt betingelsen for sammenlægning er  

 opfyldt på tidspunktet for anmeldelsen til tinglysning, føres ejendommene  

 på samme blad i tingbogen.
Der er her tale om en afgiftsfri notering, da  

 der alene sker en indføring af meddelelsen i rubrikken  

 "oplysninger".
C.1.6.3 Udstykninger Ved udstykning sker der en registrering i matriklen, hvorved der  

 fraskilles et eller flere arealer fra en samlet fast ejendom, som fremover  

 skal udgøre en eller flere selvstændige faste ejendomme med hver sit  

 matrikelnummer.
Adkomsten mv. overføres til samtlige udstykkede ejendomme.  

 Dette sker ved en afgiftsfri indførsel i tingbogen, idet der ikke  

 herved er ændret på ejerforholdene.
Opdeling i ejerlejligheder Notering af en ejendoms opdeling i ejerlejligheder er afgiftsfri.
Hvis  

 der i forbindelse med opdelingen af ejerlejlighederne sker en ændring i  

 ejerforholdet som tinglyses, skal dette afgiftsberigtiges i henhold til  

 lovens § 4, stk.1.
C.1.6.4 Jordfordelinger På baggrund af en jordfordelingsoverenskomst efter jordfordelingsloven  

 afsiger Jordbrugskommissionen en foreløbig jordfordelingskendelse over de  

 involverede faste ejendomme.
Denne kendelse tinglyses som byrde på hver  

 ejendom.
Der betales en afgift på 0,6 % af ejerskiftesummerne - dog mindst  

 af den senest offentlige vurdering - og den faste afgift på 1.400 kr., jf.  

 § 4. Såfremt kendelsen tinglyses i flere retskredse, skal der betales  

 1.400 kr. for hver retskreds, jf. § 7, stk. 2.
 Når meddelelse om matrikuleringen foreligger fra Kort-og  

 Matrikelstyrelsen sammen med den endelige jordfordelingskendelse,  

 tinglyses jordfordelingskendelsen som adkomst på de ejendomme, der berøres  

 af jordfordelingen, og den foreløbige kendelse aflyses som byrde.  

 Overførelsen fra byrderubrikken til adkomstrubrikken sker uden afgift, jf.  

 § 8, stk. 2, nr. 3.
Jordfordelings-kendelse uden foreløbig kendelse Ved en lille jordfordeling afsiger Jordbrugskommissionen straks en  

 endelig jordfordelingskendelse, der tinglyses som adkomst på hver ejendom.  

 Der betales for hver ejendom en afgift på 0,6 % af ejerskiftesummen, dog  

 mindst ejendomsværdien af den overførte jord samt den faste afgift på  

 1.400 kr., jf. § 4.
C.1.7 Ekspropriation Der skal betales  

 tinglysningsafgift efter lovens § 4, for tinglysning af ejerskifte af fast  

 ejendom som følge af en ekspropriation.
Afgiften beregnes enten af  

 erstatningssummen eller den seneste offentliggjorte almindelige  

 ejendomsvurdering.
C.1.8 Tvangsauktion Tinglysning af ejerskifte efter tvangsauktion skal afgiftsberigtiges  

 efter tinglysningsafgiftsloven § 4, stk. 1. Tinglysningsafgiften for  

 auktionsskødet forfalder ved anmeldelsen til tinglysning af auktionsskødet  

 eller udskriften af auktionsbogen.
Er auktionsskødet tinglyst, skal der også betales afgift efter lovens §  

 4 for tinglysning af et videresalgsskøde eller et transportskøde.
Der  

 skal betales afgift af hele budsummen uanset om der måtte være sammenfald  

 mellem adkomsthaverne før og efter auktionen.
 I de tilfælde, hvor fogedretten udsteder auktionsskøde til tredjemand  

 på baggrund af forevisning af et utinglyst videresalgsdokument, skal der  

 alene betales afgift ved tinglysning af auktionsskødet.
 Det kan ikke ydes godtgørelse af den afgift, der er betalt ved  

 anmeldelse til tinglysning af et auktionsskøde, når den pågældende ejendom  

 efterfølgende videresælges.
C.1.9 Familieforhold Tinglysning af ejerskifte  

 af fast ejendom mellem ægtefæller uden opløsning af formuefællesskabet, er  

 omfattet af den fulde afgiftspligt efter § 4. Tinglysning af ejerskifte af  

 fast ejendom, som er modtaget af en arving ved arveudlæg, er ligeledes  

 omfattet af den fulde afgiftspligt efter § 4.
 Afgiften for tinglysning af  

 ejerskiftet er dog nedsat i visse situationer, se pkt.  

 C.1.9.1 ,  

 C.1.9.2 ,   

 C.1.9.3 ,  

 og  

 C.1.9.4 .
 Udtrykket ægtefæller i  

 tinglysningsafgiftsloven omfatter også registreret  

 partnerskab.
C.1.9.1 Ægtepagt Tinglysning af en ægtepagt i Personbogen udløser 1.400 kr. i afgift,  

 jf. § 7. Tinglysning af ændringsægtepagt eller ophævelsesægtepagt udløser  

 ligeledes en afgift på 1.400 kr.
 Tinglysning af ejerskifte af fast ejendom ved en ægtepagt, skal som  

 udgangspunkt afgiftsberigtiges efter § 4. Afgiften nedsættes til 1.400  

 kr., når ægtepagten-udover at overdrage ejendommen-opløser  

 formuefællesskabet mellem ægtefællerne i sin helhed, jf. § 10, stk. 1, nr.  

 1. En overdragelse af fast ejendom mellem ægtefæller er derfor ikke  

 omfattet af afgiftsnedsættelsen efter § 10, medmindre overdragelsen sker i  

 forbindelse med en fuldstændig opløsning af formuefællesskabet.
 Hvis ægtefællerne allerede har ændret deres formueordning ved en  

 ægtepagt, således at formuefællesskabet er ophørt, skal  en  

 efterfølgende overdragelse af fast ejendom mellem ægtefællerne  

 afgiftsberigtiges efter § 4.
C.1.9.2 Bodelingsoverenskomst i forbindelse med  

 separation og skilsmisse Tinglysning af ejerskifte af fast ejendom i forbindelse med separation  

 og skilsmisse udløser alene en afgift på 1.400 kr., såfremt der er  

 formuefællesskab mellem ægtefællerne.
Hvis parterne ved en ægtepagt har  

 ændret deres formueordning til en anden formueordning uden fælleseje - for  

 eksempel skilsmissesæreje - er tinglysning af ejerskifte af fast ejendom i  

 forbindelse med en separation eller skilsmisse ikke omfattet af  

 afgiftsnedsættelsen.
Der skal ved tinglysning af ejerskiftet forevises enten en  

 separationsbevilling (separationsdom) eller en skilsmissebevilling  

 (skilsmissedekret/dom). Såfremt ejerskiftet skal tinglyses, inden der  

 foreligger en separationsbevilling, skal der betales fuld afgift.
Den  

 betalte afgift kan efterfølgende godtgøres ved anmodning til  

 afgiftsmyndigheden mod forevisning af separations- eller  

 skilsmissebevilling.
C.1.9.3 Skifteretsattest Tinglysning af ejerskifte af fast ejendom på grundlag af en  

 skifteretsattest som adkomst for en eller flere arvinger, skal som  

 udgangspunkt afgiftsberigtiges efter § 4.
 Tinglysning af skifteretsattesten som adkomst for arvingerne i  

 forening når ejendommen samtidig arveudlægges til én eller flere af  

 arvingerne, udløser alene 1.400 kr. i afgift, jf. § 7, stk. 1.
 Når  

 skifteretsattesten tinglyses som adkomst for arvingerne i forening som led  

 i et videresalg til en ikke-arving, er tinglysning af skifteretsattesten  

 afgiftsfri, jf. § 8, stk. 1, nr. 3. Se pkt.  

 C       1.13 .
Efterlevende  

 ægtefælle Tinglysning af skifteretsattesten som adkomst for den efterlevende  

 ægtefælle  

  udløser  

 uanset skifteformen 1.400 kr. i afgift, jf. § 10, stk. 1 nr. 2. Når  

 skifteretsattesten tinglyses som adkomst for den efterlevende ægtefælle  

 som led i et videresalg til én eller flere af arvingerne, er afgiften  

 ligeledes 1.400 kr.
Såfremt skifteretsattesten tinglyses som adkomst for  

 den efterlevende ægtefælle som led i et videresalg til en ikke- arving, er  

 tinglysning af skifteretsattesten afgiftsfri, jf. § 8 stk. 1, nr. 3.
 Tinglysning af skifteretsattest som adkomst for dødsboet  

 udløser alene 1.400 kr. i afgift, jf. § 7, stk. 1. Såfremt  

 skifteretsattesten tinglyses som adkomst for både den efterlevende  

 ægtefælle og én eller flere af arvingerne, er tinglysning af ejerskiftet,  

 for så vidt angår den efterlevende ægtefælles andel, omfattet af § 10,  

 stk. 1 nr. 2, således at der kun skal betales 1.400 kr. for tinglysning af  

 denne andel af ejerskiftet.
C.1.9.4 Arveudlægsskøde Tinglysning af et arveudlægsskøde som adkomst for en eller flere  

 arvinger udløser afgift efter § 4.
Tinglysning af et arveudlægsskøde som adkomst for den efterlevende  

 ægtefælle udløser afgift efter § 10, stk. 1 nr. 2, d.v.s. 1.400 kr.  

 Såfremt der tinglyses et arveudlægsskøde til både den efterlevende  

 ægtefælle og én eller flere af arvingerne, er tinglysning af ejerskiftet,  

 for så vidt angår den efterlevende ægtefælles andel, omfattet af § 10,  

 stk. 1 nr. 2 C.1.10 Gaveoverdragelse til den danske  

 folkekirkes kirker m.v.
 Efter tinglysningsafgiftslovens § 10, stk. 2, 1. pkt. skal der ved  

 tinglysning af ejerskifte i forbindelse med gaveoverdragelse af en fast  

 ejendom til den danske folkekirkes kirker, præsteembeder og menigheder  

 eller anerkendte trossamfund her i landet, alene betales en afgift på  

 1.400 kr., jf. lovens § 7, stk. 1.
 Efter tinglysningsafgiftslovens § 10, stk. 2, 2. pkt., skal der ved  

 tinglysning af ejerskifte i forbindelse med gaveoverdragelse af en fast  

 ejendom til fonde, foreninger, stiftelser, institutioner mv. og religiøse  

 samfund, der er forhåndsgodkendt efter  

boafgiftslovens       § 3, stk.  

 2, samt fonde og foreninger, stiftelser og  

 institutioner m.v., der er godkendt efter ligningslovens § 8A, stk. 2,  

 eller ligningslovens § 12, stk. 3,  ligeledes kun betales en  

 afgift på 1.400 kr., jf. lovens § 7, stk. 1.
Afgiftsnedsættelsen efter § 10 stk. 2 omfatter den del af  

 ejerskiftesummen, som berigtiges ved gave samt overtagelse af  

 prioritetsgæld i ejendommen.
Skal gavemodtageren samtidigt betale et  

 kontant beløb til gavegiveren, skal der betales fuld afgift i h.t. § 4 af  

 denne del af ejerskiftesummen.
 Bestemmelsen i § 10, stk. 2 finder tilsvarende anvendelse på gaver i  

 henhold til en testamentarisk bestemmelse, jf. § 10, stk. 4.
Afgiftsfrihed for de gaveskøder, der er omfattet af  

 tinglysningsafgiftslovens § 10, stk. 2, kan dokumenteres ved, at  

 skødemodtageren afgiver en erklæring i skødet.
Erklæringen kan eksempelvis  

 lyde som følger:
"Gaveskødet er afgiftsfrit.
Ny adkomsthaver er af Skat godkendt efter  

 boafgiftslovens § 3, stk. 2, / ligningslovens § 8A, stk. 2, /  

 ligningslovens § 12 stk. 3, til at modtage gave og arv afgiftsfrit." C.1.11 Indskud af fast ejendom i selskaber  

 m.v.
 Tinglysning af adkomstændring i forbindelse med indskud af fast ejendom  

 (apportindskud) som følge af selskabers mv. fusion, fission, omdannelse  

 eller tilførsel af aktiver, er omfattet af § 7, stk. 1. Bestemmelsen er en  

 undtagelse til hovedreglen i § 4.
 Selskaber mv.
Ved selskaber mv. forstås de selskaber og foreninger, hvor ingen af  

 deltagerne hæfter personligt for selskabets eller foreningens  

 forpligtelser.
Endvidere er visse personligt ejede virksomheder også  

 omfattet af begrebet "selskaber mv.". Se nærmere  

 pkt.
C.1.11.1  

,  

 pkt.       C.1.11.2  

,  

 pkt.       C.1.11.3  

  

 og  

 pkt.
C.1.11.4  

  .
 Interessentskaber er som udgangspunkt ikke omfattet af begrebet  

 "selskaber mv.". Staten og kommuner er ikke omfattet af "selskaber mv.".  

 Se nærmere  

 pkt.       C.1.11.5.
C.1.11.1 Fusion Ved fusion forstås den transaktion, hvorved et selskab sammensmeltes  

 med et andet selskab eller overdrager sin formue som helhed til et andet  

 selskab, hvor dets rettigheder og pligter anses for overgået som helhed  

 til det fortsættende selskab (universalsuccession). De generelle krav  

 fremgår af praksis efter den tidligere stempellovs § 53, stk. 5.
 Der er ikke noget krav om, at vederlaget udelukkende skal være i  

 aktier, anparter eller andelsbeviser, idet en del af vederlaget kan  

 erlægges kontant.
 De fusioner og omdannelser, der er omfattet er:
C.1.11.2 Fission/spaltning Ved spaltning forstås den transaktion, hvorved et selskab mv. overfører  

 en del af eller samtlige sine aktiver og passiver til et eller flere  

 eksisterende eller nye selskaber mv. ved i henhold til en pro rata-regel  

 at tildele sine deltagere aktier mv. i de modtagende selskaber mv.
Ved en  

 delvis spaltning skal de aktiver og passiver, der overføres, udgøre en  

 gren af en virksomhed.
Ved en gren af en virksomhed forstås alle aktiver  

 og passiver i en afdeling af et selskab mv., som ud fra et organisatorisk  

 synspunkt udgør en selvstændig bedrift, dvs. en samlet enhed, der kan  

 fungere ved hjælp af egne midler.
 De generelle krav fremgår af definitionen på spaltning i den tidligere  

 aktieafgiftslovs § 4.
 Der er ikke noget krav om, at vederlaget udelukkende skal være i  

 aktier, anparter eller andelsbeviser, idet en del af vederlaget kan  

 erlægges kontant.
Skattefri/skattepligtig Såvel de skattefri som de skattepligtige spaltninger er omfattet af  

 bestemmelsen.
 Hvis told- og skatteforvaltningen har givet tilladelse til en skattefri  

 fission, vil tinglysning af adkomstændringen være omfattet af § 7, stk.  

 1.
C.1.11.3 Omdannelse i henhold til lov om  

 skattefri virksomhedsomdannelse De personligt ejede  

 virksomheder, der er omfattet af bestemmelsen, er virksomheder, der ejes  

 af én person eller af flere personer i sameje.
Interessentskaber er  

 omfattet, hvis de enkelte interessenter er personer, og virksomheden  

 indskydes i et fælles aktie- eller anpartsselskab.
Selskabet skal være  

 nystiftet eller være et skuffeselskab uden aktivitet.
 De generelle krav fremgår  

 af definitionen i  

lov om       skattefri  

 virksomhedsomdannelse.
 Vederlaget for virksomheden  

 skal udelukkende være i form af aktier eller anparter i selskabet.  

 Ejerforholdet må ikke forrykkes i forbindelse med virksomhedsomdannelsen,  

 d.v.s., at aktierne eller anparterne skal tegnes af selskabsdeltagerne i  

 samme forhold som deres ejerforhold i den personligt ejede virksomhed.
Skattefri/skattepligtig Såvel de skattefri som de skattepligtige virksomhedsomdannelser er  

 omfattet af bestemmelsen.
C.1.11.4 Tilførsel af aktiver Ved tilførsel af aktiver forstås den transaktion, hvorved et selskab  

 mv. uden at være opløst tilfører den samlede eller en eller flere grene af  

 sin virksomhed til et andet selskab mv. mod at få tildelt aktier mv. i det  

 modtagende selskabs kapital.
Ved en gren af en virksomhed forstås alle  

 aktiver og passiver i en afdeling af et selskab mv., som ud fra et  

 organisatorisk synspunkt udgør en selvstændig bedrift, dvs. en samlet  

 enhed, der kan fungere ved hjælp af egne midler.
 De generelle krav fremgår af definitionen på tilførsel af aktiver i den  

 tidligere aktieafgiftslovs § 4.
 Vederlaget skal udelukkende bestå af aktier eller anparter i det  

 modtagende selskab.
Skattefri/skattepligtig Såvel de skattefri som de skattepligtige tilførsler er omfattet af  

 bestemmelsen.
Hvis told- og skatteforvaltningen har givet tilladelse til  

 en skattefri tilførsel af aktiver, vil tinglysning af adkomstændringen  

 være omfattet af § 7, stk. 1.
C.1.11.5 Statslige og kommunale  

 virksomheder Statslige institutioner, amtskommuner eller  

 primærkommuner er ikke omfattet af definitionen af selskaber mv. i § 7,  

 stk. 1. Indskud af fast ejendom i forbindelse med omdannelse mv. af  

 statslige- og kommunale virksomheder til et selskab er således omfattet af  

 § 4.
 Statslige institutioner, amtskommuner eller primærkommuner er alene  

 omfattet af § 7, stk. 1, hvis der i en særlov er hjemmel til omdannelse,  

 og loven indeholder en bestemmelse om, at der alene skal betales  

 tinglysningsafgift efter § 7, stk. 1.
 Overdragelser der sker som følge af kommunalreformen m.v., er  

 afgiftsfri, jf. § 1a.
C.1.12 Afgiftsnedsættelser § 10 indeholder en række  

 undtagelser fra afgiftspligten efter § 4. Selvom de pågældende  

 tinglysninger som udgangspunkt er omfattet af § 4, skal der alene svares  

 afgift efter § 7, dvs. den faste afgift på 1.400 kr.
§ 10, stk. 1 nr. 1 omfatter  

 ejerskifte mellem ægtefæller, der finder sted som følge af opløsning af  

 formuefællesskab.
Se  

 afsnit       C.1.9 .
§ 10, stk. 1 nr. 2 omfatter  

 den efterlevende ægtefælles indtræden i den afdødes ægtefælles rettigheder  

 og forpligtelser.
Se  

 afsnit       C 1.9 .
§ 10, stk. 2 omfatter  

 gaveskøder og gaver i henhold til testamentarisk bestemmelser vedrørende  

 fast ejendom til folkekirken, anerkendte trossamfund mv.
Se  

 afsnit       C 1.10 .
C.1.13 Afgiftsfritagelser Tinglysningsafgiftslovens § 8 omhandler afgiftsfritagelser og er en  

 undtagelse til bestemmelsen i § 7, om afgiftsnedsættelse.
 Der er afgiftsfrihed for notering af afgørelser om værgemål med  

 fratagelse af den retlige handleevne efter værgemålslovens § 6, jf. § 8  

 stk. 1, nr. 1.
 Der er afgiftsfrihed for notering af meddelelser som nævnt i  

 tinglysningslovens § 13, eller andre meddelelser fra politi og domstole,  

 jf. § 8 stk. 1, nr.
 Der er afgiftsfrihed for tinglysning af skifteretsattest, for så vidt  

 den tinglyses som led i en arvings overdragelse af fast ejendom til en  

 ikke-arving, jf. § 8 stk. 1, nr. 3. Legatarer sidestilles med  

 arvinger.
 Er det tinglysningsmæssigt nødvendigt at tinglyse skifteretsattesten  

 for at opnå legitimation til at videresælge boets faste ejendom til en  

 ikke-arving, betales der ikke afgift herfor, men alene afgift ved  

 tinglysning af overdragelsesdokumentet.
 Der er afgiftsfrihed for tinglysning af begæring om bosondring  

 efter § 43 i lov om ægteskabets retsvirkninger, jf. § 8 stk. 1, nr. 4.
Rådighedsfratagelse i fællesbo Der er afgiftsfrihed for tinglysning af rådighedsfratagelse i henhold  

 til § 66 i lov om skifte af fællesbo mv., jf. § 8 stk. 1, nr. 5.
Rådighedsfratagelse i konkurs Der er afgiftsfrihed for tinglysning af rådighedsfratagelse efter  

 konkurslovens § 26, jf. § 8 stk. 1, nr. 6.
Aflysning og nedlysning Der er afgiftsfrihed for begæring om aflysning , jf. § 8 stk. 2, nr. 1.
 Der er afgiftsfrihed for begæring om ophævelse af retsanmærkning, jf. §  

 8 stk. 2, nr. 2.
Fristforlængelser eller endelig indførsel Der er afgiftsfrihed for begæring om fristforlængelse eller endelig  

 indførelse i tingbogen af et forhold, som er lyst betinget eller med  

 frist, jf. § 8 stk. 2, nr. 3.
 Er der betalt afgift ved lysning af det betingede ejerskifte, hvad  

 enten registreringen heraf er sket i adkomsrubrikken eller i  

 byrderubrikken, udløser den endelige tinglysning ikke yderligere  

 afgift.
 Der er afgiftsfrihed for begæring af udslettelse af en rettighed, som  

 ikke har opnået dækning ved tvangsauktion, jf. retsplejelovens § 581, jf.  

 § 8 stk. 2, nr. 4.
C.2 Pantsætning af fast ejendom C.2.1 Beregning af afgift ved  

 pantsætning Ved tinglysning af pant i fast ejendom mv. udgør afgiften 1,5 % af det  

 pantsikrede beløb.
Den faste afgift udgør 1.400 kr., jf. § 5, stk. 1. Det  

 pantsikrede beløb er pantebrevets nominelle hovedstol.
 Afgiften afrundes opad til nærmeste kronebeløb, der er deleligt med  

 100, jf. § 2, stk. 1. Se pkt.  

 H.2 .
 Hvis afgiften eller en del heraf ikke betales ved anmeldelsen til  

 tinglysning, jf. § 16, forhøjes det skyldige afgiftsbeløb med 5 pct., dog  

 mindst 200 kr., jf. § 20. Se pkt.  

 H.6 .
Tinglysning af retspant, f.eks. udlæg og udpantning, er afgiftsfri.
Der  

 betales derfor hverken fast afgift eller procentafgift ved anmeldelsen til  

 tinglysning.
Der betales ligeledes ikke afgift af påtegninger på et  

 udlægsdokument, f.eks. af relaksations- eller respektpåtegninger.
Hvis et pantebrev har pant i flere forskellige faste ejendomme, der  

 ligger i hver sin retskreds, skal der betales fuld afgift på 1,5 % af det  

 pantsikrede beløb samt 1.400 kr. ved anmeldelse til tinglysning i den  

 første retskreds.
Ved tinglysning i de øvrige retskredse skal der kun  

 betales 1.400 kr.
Hvis en samlet fast ejendom er beliggende i flere retskredse, skal et  

 pant i ejendommen tinglyses i begge retskredse.
Der skal betales fuld  

 afgift på 1,5 % af det pantsikrede beløb samt 1.400 kr. ved anmeldelse til  

 tinglysning i den første retskreds.
Der skal ikke betales  

 tinglysningsafgift ved anmeldelse til tinglysning i de øvrige  

 retskredse, jf. § 9.
C.2.1.1 Opskrivningsklausuler Det pantsikrede beløb er pantebrevets nominelle hovedstol.
Hvis  

 pantebrevet indeholder en bestemmelse om opskrivning af hovedstolen, er  

 det pantsikrede beløb det højeste beløb, hovedstolen kan opskrives  

 til.
 Hvis hovedstolen på et pantebrev kan opskrives, og det  

 højeste beløb hovedstolen kan opskrives til ikke fremgår direkte af  

 pantebrevet, skal den afgiftspligtige i pantebrevet angive et skøn om  

 størrelsen af det højeste beløb, hovedstolen kan opskrives til indenfor en  

 periode på 10 år regnet fra anmeldelsen til tinglysning, jf. lovens § 5,  

 stk. 1, 4. pkt.
 Hvis det højeste beløb, hovedstolen kan opskrives til, ikke fremgår  

 direkte af pantebrevet, skal debitor afgive følgende erklæring:
 "Nærværende pantebrev kan højst opskrives til x kr." Erklæringen skal  

 underskrives af debitor.
 Afgiftsgrundlaget beregnes efter formlen: h x (1+  

 r/t)(n*t), hvor "r" er renten, "t" er antallet af årlige  

 terminer, "n" er antal år (løbetiden) og "h" er hovedstolen (eller  

 forhøjelsen).
Hvis der er tale om et nyt ejerpantebrev, betales der afgift af det  

 beløb, hovedstolen kan opskrives til.
Hvis der er tale om en forhøjelse af  

 et allerede tinglyst pantebrev, betales der afgift af det beløb,  

 forhøjelsen kan opskrives til.
Hvis renteopskrivningsklausulen indføjes  

 ved allonge, fx. i forbindelse med en transport, er afgiftsgrundlaget det  

 beløb, hovedstolen kan opskrives til med fradrag af den allerede tinglyste  

 hovedstol.
 Pantebreve, der f.eks. indeholder følgende klausul, udløser yderligere  

 afgift, jf. § 5, stk. 1:
"... panteretten forøges gradvist med ejerpantebrevets pålydende  

 rente..." Ejerpantebreve, der f.eks. indeholder følgende klausuler, udløser  

 yderligere afgift, jf. § 5, stk. 1:
"Særlige bestemmelser: I henhold til RENTE- OG BETALINGSVILKÅR (jf.  

 ovenfor) kan panteretten i følge dette pantebrev gøres gældende med mere  

 end ejerpantebrevets hovedstol.
I øvrigt gælder Justitsministeriets  

 pantebrevsformular A." Pantebreve, der alene indeholder følgende klausul, udløser ikke  

 yderligere afgift, jf. § 5, stk.1, hvis der ikke står andet i pantebrevet  

 om, at hovedstolen forøges eller lignende:
"panteretten omfatter tillige de renter, der er fastsat i  

 ejerpantebrevet" Denne klausul er en gentagelse af pantebrevformular A, pkt. 7, og  

 derfor har den ikke afgiftsmæssige konsekvenser, idet panteretten for  

 renter må anses for at være begrænset til 1 års renter,  

 jf. tinglysningsloven § 40, stk. 4.
Hvis et ejerpantebrev med en renteopskrivningsklausul er blevet  

 afvist fra tinglysning, skal der alligevel betales afgift af det beløb,  

 hovedstolen/forhøjelsen kan opskrives til.
Hvis der ikke bliver  

 betalt den fulde tinglysningsafgift, skal der tillige betales en  

 forhøjet afgift efter § 20 (se herom punkt  

 H.6 ).
 Når et ejerpantebrev er blevet afvist fra tinglysning, er det  

 dog muligt at søge om godtgørelse af den betalte tinglysningsafgift  

 efter § 22, (se pkt.  

 G.3 ).  

 Hvis betingelserne for godtgørelse er opfyldt, godtgøres hele afgiften med  

 fradrag af 1.400 kr. og med fradrag af den forhøjede afgift.
 Hvis man ønsker det afviste ejerpantebrev tinglyst uden  

 renteopskrivningsklausulen, skal der, før pantebrevet anmeldes til  

 tinglysning på ny, udfærdiges en allonge til pantebrevet, hvoraf det  

 fremgår, at renteopskrivningsklausulen ikke skal gælde.
Hvis et ejerpantebrev med en renteopskrivningskalusul er blevet  

 tinglyst, skal der betales afgift af det beløb,  

 hovedstolen/forhøjelsen kan opskrives til.
Tinglysningsafgiften  

 kan ikke godtgøres, jf. § 23, stk. 1, nr. 3, se herom pkt.  

 G.4 .
Hvis et ejerpantebrev med en renteopskrivningsklausul er blevet  

 tinglyst, kan renteopskrivningsklausulen fjernes igen.
Det skal ske ved en  

 allonge til pantebrevet.
Man skal være opmærksom på, at der er tale om to  

 separate anmeldelser, som hver især udløser en afgift.
Den afgift, der  

 forfaldt ved den første anmeldelse til tinglysning, kan ikke godtgøres,  

 fordi man senere fjerner renteopskrivningsklausulen ved en  

 vilkårsændring.
Indekslån, der ydes af realkreditinstitutter, og indekslån der ydes af  

 pengeinstitutter på samme afgiftsmæssige vilkår som realkreditinstitutters  

 indekslån, er ikke omfattet af bestemmelsen i § 5, stk. 1, 3.- 8. pkt.
Det  

 er oplyst, at realkreditlån indtil videre reguleres på grundlag af det af  

 Danmarks Statistik offentliggjorte nettoprisindeks.
 Andre indekslån end dem, der ydes af realkreditinstitutter og dem, der  

 ydes af pengeinstitutter på samme afgiftsmæssige vilkår som  

 realkreditinstitutters indekslån er omfattet af bestemmelsn i § 5, stk. 1,  

 3.- 8. pkt.
Vedtægter som lyses pantstiftende, og hvor det pantsikrede beløb skal  

 følge et indeks, f.eks. reguleringsindekset for boligbyggeri eller  

 nettoprisindekset, er omfattet af § 5, stk. 1, 3.-8. pkt.
Der skal derfor  

 betales afgift af det beløb, det pantsikrede beløb i vedtægterne kan  

 opskrives til.
Hvis det højeste pantsikrede beløb, vedtægterne kan  

 opskrives til, ikke fremgår direkte af vedtægterne, skal parterne efter  

 lovens § 5, stk. 1, 4. pkt. i vedtægterne angive et skøn om størrelsen af  

 det højeste beløb, det pantsikrede beløb kan opskrives til indenfor en  

 periode på 10 år fra anmeldelsen til tinglysning.
Skønnet  

 kan eksempelvis være formuleret således:
"Nærværende pantebrev kan højst opskrives til x kr." Afgiftsmyndigheden accepterer, at udviklingen for de forudgående 10 år  

 for anmeldelsen til tinglysning lægges til grund for skønnet for den  

 fremtidige udvikling.
Det vil sige, at hvis stigningen i det valgte indeks  

 de sidste 10 år har været på 30 procent, så skal det afgiftspligtige beløb  

 tillægges 30 procent.
 Se yderligere om afgift ved tinglysning af pantstiftende vedtægter  

 under pkt.  

 C.3.2 .
C.2.1.2 Tinglysning af dokumenter, der har været  

 slettet af tingbogen Når et pantebrev bliver aflyst/slettet af tingbogen, vil der efter  

 aflysningen ikke være tinglyst nogen gæld på ejendommen.
Panteretten  

 eksisterer i tinglysningsmæssig sammenhæng ikke længere.
Hvis man vil have  

 panteretten tinglyst igen, er ?genanmeldelsen" til tinglysning en ny  

 anmeldelse til tinglysning af pantebrevet, som udløser fuld afgift  

 efter § 5, stk. 1 på 1.400 kr. samt 1,5 % af det pantsikrede beløb.  

 Dette gælder, uanset hvorfor panteretten blev slettet af tingbogen.
Det har ikke nogen betydning for tinglysningsafgiften, om  

 panteretten kun har været lyst på en ejendom og er blevet aflyst i sin  

 helhed, eller om den har været lyst på en række ejendomme og kun er blevet  

 slettet (relakseret) på en enkelt ejendom, så den stadig er tinglyst på  

 resten af ejendommene.
Det betyder f.eks. at hvis man relakserer  

 en ejendom fra et pantebrev, og derefter skal have pant i den igen,  

 vil det udløse fuld afgift efter § 5, stk. 1, jf. stk. 3, 1. pkt.
Hvis der er tale om et realkreditpantebrev eller et  

 pengeinstitutpantebrev, hvor afgiftsgrundlaget er blevet nedsat  

 efter § 5, stk. 2 (se pkt.  

 C.2.2 ),  

 kan afgiftsbegunstigelsen som udgangspunkt ikke bruges igen ved den nye  

 "genanmeldelse" til tinglysning.
Genanmeldelsen udløser derfor fuld  

 tinglysningsafgift af pantebrevets hovedstol efter § 5, stk. 1. Hvis  

 pantebrevet imidlertid i sin helhed er blevet aflyst som ikke effektueret  

 inden for et år efter, det blev anmeldt til tinglysning, er  

 afgiftsbegunstigelsen ikke benyttet, jf. § 5, stk. 2, 2. pkt. (se pkt.  

 C.2.2 ). I  

 denne situation kan afgiftsbegunstigelsen derfor bruges igen.
 For realkreditpantebreve og pengeinstitutpantebreve, der er  

 blevet aflyst uden at have været udbetalt, er det desuden muligt at søge  

 om godtgørelse af den betalte afgift efter § 23 (se pkt.  

 G.4.2 ).
Et realkreditpantebrev på 1.500.000 kr. med pant i  

 ejendommene 1 og 2 blev anmeldt til tinglysning den 1. marts 2003 og lyst  

 med frist til den 31. juli 2003. Ved anmeldelsen til tinglysning blev  

 afgiftsgrundlaget nedsat med 1.000.000 kr. fra et tidligere pantebrev  

 efter § 5, stk. 2. Pantebrevet blev slettet ved fristens udløb.
Det  

 blev anmeldt til tinglysning på ny den 15. august 2003. Ved denne  

 anmeldelse skal der betales fuld afgift efter § 5, stk. 1 af hele det  

 pantsikrede beløb på 1.500.000 kr.
Det er ikke muligt at nedsætte  

 afgiftsgrundlaget efter § 5, stk. 2 ved denne anmeldelse, fordi  

 afgiftsbegunstigelsen fra det tidligere pantebrev kun kan bruges én gang  

 (se pkt.  

 C.2.2 ).
C.2.1.3 Refinansiering af et pantebrev efter  

 dets udløb Hvis et tinglyst pantebrev efter sine vilkår er forfaldet til  

 betaling, kan der ikke overføres restgæld fra pantebrevet til et nyt  

 pantebrev, jf. § 5, stk. 2. Dette gælder, selvom kreditor og debitor  

 har lavet en utinglyst aftale om, at restgælden til trods for pantebrevets  

 tinglyste vilkår ikke skal indfries på det oprindelige  

 forfaldstidspunkt.
Eksempel Et afdragsfrit pengeinstitutpantebrev, hvor hovedstolen ifølge de  

 tinglyste vilkår forfalder til fuld indfrielse ved udgangen af det tiende  

 år, bliver ikke indfriet ved udgangen af år ti, fordi kreditor og debitor  

 aftaler en (utinglyst) forlængelse af låneforholdet.
Tre måneder  

 senere optages et nyt realkreditpantebrev, som derefter  

 anmeldes til tinglysning.
I afgiftskassen på det nye pantebrev har  

 man fratrukket restgælden fra det stående lån i pengesinstitutpantebrevet.  

 Fordi lånet i pengeinstitutpantebrevet efter sit tinglyste indhold er  

 forfaldet til betaling, er der i afgiftsmæssig sammenhæng ikke nogen  

 restgæld i pengeinstitutpantebrevet.
Det betyder, at der ikke kan  

 fradrages nogen restgæld i afgiftskassen ved tinglysningen af det nye  

 realkreditpantebrev.
C.2.1.4 Pant for lejebeløb Ved pantsætning af bygning på lejet grund giver pantebrevet i  

 visse tilfælde også sikkerhed i debitors rettigheder efter lejekontrakten  

 på grunden, samt sikkerhed for skadesløs betaling af leje, indskud,  

 depositum, inddrivelsesomkostninger eller anden pligtig ydelse efter  

 lejekontrakten eller lejeloven, som kreditor måtte blive afkrævet af  

 grundejeren i henhold til den lejekontrakt, der er blevet indgået med  

 debitor.
Der kan være tvivl om afgiftsgrundlagets størrelse, hvis det ikke  

 direkte fremgår, i hvilket omfang den yderligere sikkerhed kan gøres  

 gældende.
Indholdet i et dokument, der skal tinglyses, skal være endeligt  

 fastsat.
Det skal derfor fremgå af pantebrevet, om det pantsikrede beløb  

 kan overstige hovedstolen og i givet fald med hvor meget.
Det betyder, at  

 hvis et pantebrev indeholder en bestemmelse om, at det giver pant for  

 lejebeløb m.v., uden at der er angivet et højeste pantsikret beløb, og  

 pantebrevet bliver tinglyst, kan det pantsikrede beløb i afgiftsmæssig  

 sammenhæng ikke overstige den tinglyste hovedstol i pantebrevet, fordi  

 tinglysningsdommeren har vurdereret, at der ikke er givet pant for mere  

 end dette beløb.
Hvis man derfor ønsker pant for et højere beløb end den  

 anførte hovedstol, bør beløbet fremgå af dokumentet.
 Se om tinglysningsafgift ved pantsætning af bygning på lejet  

 grund pkt.  

 C.2.3.1  

 og  

 C.2.3.2 .
C.2.1.5 Høstpantebreve For tinglysning af høstpantebrev som nævnt i  

lov nr. 271       af 22. maj 1986 om  

 høstpant, betales der alene afgift efter § 7,  

 jf. § 5, stk. 7 på 1.400 kr.
Efter høstpantsloven kan der  

 stiftes pant til sikkerhed for betaling af gæld, der er opstået i  

 forbindelse med køb af sædekorn, læggekartofter, stikløg, markfrø  

 mv.
Pantebreve, der vedrører leverancer i tiden 1. januar  

 til 31. juli forfalder 1. oktober samme år, og pantebreve, der vedrører  

 leverancer i tiden 1. august til 31. december forfalder 1. oktober det  

 følgende år.
Hvis pantebrevet har pant i både høsten og pant i fast  

 ejendom, er der ikke tale om et høstpantebrev, og pantebrevet skal  

 afgiftsberigtiges efter § 5, stk. 1 med fuld afgift af hele det  

 pantsikrede beløb.
Det er en betingelse for den  

 reducerede afgiftsfrihed, at høstpantebrevet er udstedt i henhold til  

lov nr. 271       af 22. maj 1986 om  

 høstpant.
Disse pantebreve vedrører høsten på en  

 fast ejendom, der er noteret i matriklen som en landbrugsejendom.
Afgiften  

 på 1.400 kr. vedrører tinglysningen i Bil- og Personbogen, medens den  

 orienterende notering på den faste ejendom sker afgiftsfrit.
 En orienterende notering om  

 høstpantet på den faste ejendom kan ske uden yderligere afgift,  

 hvis høstpantebrevet er udstedt af en forpagter af ejendommen.
C.2.2 Låneomlægninger/konverteringer Tinglysningsafgiftslovens § 5, stk. 2 indeholder en  

 afgiftsbegunstigelse.
Afgiftsbegunstigelsen gælder kun lån i  

 realkreditinstitutter, lån i pengeinstitutter med en oprindelig løbetid på  

 mindst 10 år og højst 30 år (se pkt.  

 C.2.2.1  

 og pkt.  

 C.2.2.2 )  

 og  

lån  

 finansieret ved udstedelse af særligt dækkede obligationer  

 (SDO/SDRO). Kravet om oprindelig løbetid på mindst 10 år og højst 30 år  

 gælder ikke for særligt dækkede obligationer.
Lånet skal være sikret ved direkte pant i fast ejendom.
Lånet skal give  

 pant i den samme ejendom som det lån, det afløser (se pkt.  

 C.2.2.3 Afgiftsbegunstigelsen betyder, at når man beregner  

 tinglysningsafgiften på det nye lån, kan man nedsætte det afgiftsgrundlag,  

 den variable afgift skal beregnes af, med restgælden fra det eksisterende  

 lån.
Hvis hovedstolen på det nye lån er mindre end eller lige så stor som  

 restgælden på det gamle lån, skal der ikke betales variabel afgift.
Den  

 faste afgift på 1.400 kr. skal altid betales.
Hvis hovedstolen på det nye  

 lån er højere end restgælden efter det gamle lån, skal der betales afgift  

 på 1,5 % af forskellen mellem den nye hovedstol og den gamle  

 restgæld.
Det er muligt at lave en delvis afløsning af et eksisterende  

 lån.
Ved en delvis afløsning skal restgælden på det eksisterende lån  

 nedlyses med det beløb, man ønsker at nedsætte afgiftsgrundlaget på det  

 nye lån med.
Det er også muligt at oprette flere delpantebreve til  

 afløsning af et eksisterende pantebrev.
Uanset om man vælger at lave en  

 delvis afløsning, eller om man vælger at oprette flere nye  

 afløsningspantebreve, er det en betingelse, at det nye pantebrev har pant  

 i den samme ejendom som det gamle pantebrev i mindst et år efter, det nye  

 pantebrev er blevet tinglyst (se pkt.  

 C.2.2.5 ).
Det er et krav for udnyttelse af afgiftsbegunstigelsen, at det  

 nye pantebrev er anmeldt til tinglysning inden eller samtidig med, at det  

 tidligere pantebrev bliver aflyst (se pkt.  

 C.2.2.4 ).  

 Det betyder, at afgiftsbegunstigelsen ikke kan bruges, hvis det tidligere  

 pantebrev ikke er tinglyst, når det nye pantebrev anmeldes til  

 tinglysning.
Afgiftsbegunstigelsen kan endvidere ikke bruges, hvis det  

 tidligere pantebrev har været tinglyst, men er blevet aflyst, inden det  

 nye pantebrev er blevet anmeldt til tinglysning.
Det er også et krav, at det tidligere pantebrev er aflyst  

 senest 1 år efter, at det nye pantebrev er blevet anmeldt til tinglysning  

 (se pkt.  

 C.2.2.4 ).  

 Hvis det tidligere pantebrev ikke bliver aflyst inden for fristen, skal  

 der betales fuld afgift for det nye pantebrev efter § 5, stk. 1.  

 Baggrunden for, at der tillades en frist på et år for aflysningen af det  

 tidligere pantebrev, er hensynet til lån, der er udstedt på baggrund af  

 obligationer.
Pantsætter og panthaver har ansvaret for, at det tidligere  

 pantebrev bliver aflyst, inden fristen udløber.
 Der er med  

 virkning fra 1. juli 2007 indført en ny § 5a  

 om afgiftsfritagelse og  

 afgiftsnedsættelse på pantebreve tinglyst efter 1. juli  

 2007. Bestemmelsen omfatter samme låntyper som er omfattet af § 5 stk. 2,  

 d.v.s. lån i realkreditinstitutter, lån i pengeinstitutter med en  

 oprindelig løbetid på mindst 10 år og højst 30 år (se pkt.  

 C.2.2.1  

 og pkt.  

 C.2.2.2 )  

 og lån finansieret ved udstedelse af særligt dækkede obligationer  

 (SDO/SDRO). Kravet om oprindelig løbetid på mindst 10 år og højst 30 år  

 gælder ikke for særligt dækkede obligationer.
Se nærmere om anvendelsen af bestemmelsen i § 5a om pant  

 tinglyst efter 1. juli 2007 i   

 SKM2007.442.SKAT Afgiftsbegunstigelsen efter § 5 stk. 2, er betinget af, at  

 långiver sætter en specificeret opgørelse over afgiftsberegningen  

 (afgiftskasse) på pantebrevet, jf. § 4 i bekendtgørelsen.
Afgiftskassen  

 skal stå på pantebrevets forside.
Hvis der mangler en afgiftskasse,  

 eller hvis der er fejl i afgiftskassens oplysninger,  

 kan oplysningerne rettes ved henvendelse til afgiftsmyndigheden (se  

 pkt.  

 C.2.2.6 ). Oplysningerne  

 kan rettes, selv om pantebrevet er blevet tinglyst.
Det er långiver, der  

 skal rette oplysningerne i afgiftskassen.
Når en oplysning er  

 blevet rettet, hæfter långiver for rigtigheden af de nye oplysninger.
De  

 omkostninger, der kan modregnes i afgiftskassen, er omkostninger, der er  

 direkte forbundet med indfrielsen af det tidligere lån og optagelsen af  

 det nye lån.
Det omfatter stiftelsesgebyr, indfrielsesgebyr,  

 reservefondsindskud, tinglysningsafgifter, lånesagsgebyr, kurtage og evt.  

 differencerente.
Hvis det kun er en del af det nye lån, der anvendes til  

 at afløse det gamle lån, er det kun den forholdsmæssige del af  

 omkostningerne vedrørende det nye lån, der kan modregnes i  

 afgiftskassen.
 Afgiftsbegunstigelsen kan kun bruges én gang pr. pantebrev.  

 Hvis det nye pantebrev bliver afvist fra tinglysning, og det ikke skal  

 tinglyses senere, er afgiftsbegunstigelsen ikke udnyttet, jf. § 5, stk. 2.  

 Hvis det nye pantebrev er blevet tinglyst, men det efterfølgende bliver  

 aflyst som ikke effektueret inden for et år efter, det blev anmeldt til  

 tinglysning, er afgiftsbegunstigelsen ligeledes ikke udnyttet, jf. § 5,  

 stk. 2. Det betyder, at hvis det gamle pantebrev ikke er blevet aflyst,  

 kan afgiftsbegunstigelsen i disse situationer benyttes på ny.
Om den  

 specificerede opgørelse på pantebrevet ved anvendelse af  

 bestemmelsen i § 5a - se  

 SKM2007.442.SKAT C.2.2.1 Institutter omfattet af § 5, stk. 2, og  

 § 5a For at et dokument er omfattet af tinglysningsafgiftslovens  

 § 5, stk. 2,  

og § 5a  

, skal en  

 række betingelser være opfyldt.
En af disse betingelser  

 er, at der er tale om lån ydet af realkreditinstitutter eller af  

 pengeinstitutter.
Med pengeinstitutter sidestilles institutter, der er  

 omfattet af lov om forsikringsvirksomhed og lov om tilsyn med  

 pensionskasser samt visse kreditinstitutter, der er underlagt tilsyn fra  

 Finanstilsynet på kreditinstitutområdet.
Om et konkret kreditinstitut  

 eller pengeinstitut er underlagt tilsyn fra Finanstilsynet, kan ses på  

 hjemmesiden  

 http://www.finanstilsynet.dk/ .  

 Udenlandske realkredit- eller pengeinstitutter bliver sidestillet med  

 danske pengeinstitutter, hvis de er godkendt i et EU-land med ret til at  

 drive virksomhed i ethvert medlemsland, og hvis de alene er underlagt  

 hjemlandets tilsyn.
Det er pantebrevets tinglyste status på tidspunktet for  

 anmeldelse til tinglysning af et nyt pantebrev, der er afgørende for, om  

 forholdet er omfattet af afgiftsbegunstigelsen eller ikke.
Det betyder, at  

 hvis et ejerpantebrev ved en tinglyst allonge er blevet transporteret til  

 et pengeinstitut som kreditor, og pengeinstituttet er underlagt tilsyn fra  

 finanstilsynet, og hvis pantebrevet har en oprindelig løbetid på mindst 10  

 år og højst 30 år efter transporten, så er pantebrevet omfattet af  

 bestemmelsen i § 5, stk. 2, regnet fra tinglysningstidspunktet.
Hvis  

 transporten ikke er blevet tinglyst, er der stadig tale om et  

 ejerpantebrev, og pantebrevet er ikke omfattet af § 5, stk. 2. Se om  

 afløsning af lån under  

 pkt.       C.2.2.4  og om pantebreves løbetid under  

 pkt.
C.2.2.2  

.
Hvis et pantebrev til et pengeinstitut ved en tinglyst  

 transport er blevet ændret til et ejerpantebrev, er pantebrevet ikke  

 længere omfattet af § 5, stk. 2, regnet fra tinglysningstidspunktet.
Hvis  

 transporten ikke er blevet tinglyst, og der stadig er en gæld til  

 pengeinstituttet i henhold til det oprindelige pantebrev, er det i  

 afgiftsmæssig sammenhæng ikke blevet ændret til et  

 ejerpantebrev, og det er derfor stadig omfattet af bestemmelsen i § 5,  

 stk. 2. Hvis gælden til pengeinstituttet imidlertid er  

 blevet indfriet, så den eneste eksisterende gæld er en gæld i  

 henhold til det utinglyste ejerpantebrev, er der i afgiftsmæssig  

 henseende ikke længere en gæld til et pengeinstitut, som kan  

 overføres.
Forholdet er derfor i dette tilfælde ikke omfattet af  

 § 5, stk. 2.
C.2.2.2 Lånets løbetid For at et lån i et pengeinstitut er omfattet af  

 bestemmelsen, skal lånet have en oprindelig løbetid på mindst 10 år og  

 højst 30 år.  

Kravet om  

 løbetidens længde gælder dog ikke pantebreve, der  

 er udstedt til sikkerhed for lån finansieret ved udstedelse af  

 de særligt dækkede obligationer (SDO).
Den oprindelige løbetid på mindst 10 år og højst 30 år  

 knytter sig til dokumentets karakter som pengeinstitutpantebrev.  Det  

 betyder, at i de tilfælde, hvor et privat pantebrev er blevet  

 transporteret til et pengeinstitut som kreditor, skal "lån i  

 pengeinstitutter med en oprindelige løbetid på mindst 10 og højst 30 år" i  

 lovens § 5, stk. 2 forstås sådan, at det er løbetiden på det tidspunkt,  

 hvor dokumentet ved tinglyst allonge bliver transporteret til et  

 pengeinstitut, der er afgørende for, om forholdet er omfattet af § 5, stk.  

 2. Da det først er på tinglysningstidspunktet, dokumentet bliver til et  

 pengeinstitutpantebrev, er det på dette tidspunkt, dokumentet skal  

 have en fremtidig løbetid på mindst 10 år og højst 30 år.
Dokumentets  

 løbetid forud for det tidspunkt, hvor det bliver til et  

 pengeinstitutpantebrev, har ingen betydning i relation til § 5, stk.  

 2.
Eksempel A opretter et privat pantebrev med en løbetid på 20 år.
På  

 oprettelsestidspunktet er pantebrevet ikke omfattet af reglerne i §  

 5, stk. 2, fordi det ikke er udstedt til et af de institutter, der er  

 omfattet af bestemmelsen.
Efter 15 år bliver pantebrevet transporteret til  

 et pengeinstitut som kreditor.
Da pantebrevet bliver til et  

 pengeinstitutpantebrev, er den resterende løbetid på 5 år.
Selvom  

 pantebrevet nu er et pengeinstitutpantebrev, er det ikke omfattet af  

 afgiftsbegunstigelsen i § 5, stk. 2, fordi den oprindelige løbetid som  

 pengeinstitutpantebrev ikke er mellem 10 og 30 år.
Eksempel A opretter et privat pantebrev med en løbetid på 20 år.
På  

 oprettelsestidspunktet er pantebrevet ikke omfattet af reglerne i § 5,  

 stk. 2, fordi det ikke er udstedt til et af de institutter, der er  

 omfattet af bestemmelsen.
Efter 5 år bliver pantebrevet transporteret til  

 et pengeinstitut som kreditor.
Da pantebrevet bliver til et  

 pengeinstitutpantebrev, er den resterende løbetid på 15 år.
Pantebrevet er  

 nu omfattet af afgiftsbegunstigelsen i § 5, stk. 2, fordi den oprindelige  

 løbetid som pengeinstitutpantebrev er på mellem 10 og 30  

 år.
C.2.2.3 Samme ejendom Afgiftsbegunstigelsen i § 5, stk. 2,  

og § 5a  

gælder kun for  

 lån med pant i den samme ejendom, som det  

 pantebrev der skal afløses.
Hvis der ikke er tale om pant i samme ejendom,  

 skal der betales afgift efter § 5, stk.1.
Hvis det gamle pantebrev giver pant i en række ejendomme, er  

 betingelsen om pant i samme ejendom også opfyldt i de situationer, hvor  

 det nye pantebrev, der skal afløse det gamle, kun giver pant i en enkelt  

 eller en del af de ejendomme, det gamle pantebrev gav pant i.
Hvis det nye  

 pantebrev derimod giver pant i flere ejendomme end det gamle pantebrev,  

 det skal afløse, er betingelsen om pant i samme ejendom ikke opfyldt.
Hvis der er sket en matrikulær ændring i form af en  

 sammenlægning eller arealoverførsel, så det nye pantebrev, der skal afløse  

 det gamle, giver pant i mere end det gamle pantebrev, er forholdet  

 omfattet af betingelsen om pant i samme ejendom, hvis den matrikulære  

 ændring er afsluttet ved endelig notering i tingbogen.
Hvis der er sket  

 tinglysning af en pantudvidelse som en del af en samlet matrikulær ændring  

 efter § 5 stk. 3, 2. pkt. (  

 se pkt.       C.2.3.2  

),  

 er betingelsen om pant i samme ejendom opfyldt ved efterfølgende  

 udstedelse af et afløsningspantebrev.
 Hvis den matrikulære ændring ikke er afsluttet, eller der  

 ikke er sket tinglysning af en pantudvidelse som en del af en samlet  

 matrikulær ændring efter § 5, stk. 3, 2. pkt., er der ikke tale om samme  

 ejendom.
 For så vidt angår udstykninger gælder særlige regler (  

 se pkt.       C.2.2.5  

.).
Hvis en ejendom skal opdeles i anparter, oprettes der en  

 samejeoverenskomst.
Anpartslejligheder udgør ikke en selvstændig fast  

 ejendom.
Når der er givet pant i en anpart af en ejendom, vil pantet  

 derfor hvile på hele ejendommen.
Den pantsatte genstand er imidlertid kun  

 den enkelte anpart.
Det betyder, at betingelsen om pant i samme ejendom er  

 opfyldt i de situationer, hvor det gamle pantebrev gav pant i hele  

 ejendommen, mens det nye pantebrev, der skal afløse det gamle, kun giver  

 pant i en anpart.
I de situationer, hvor anparterne skal nedlægges, og  

 hvor pantebrevene i de respektive anparter skal afløses af et nyt  

 pantebrev i hele ejendommen, er betingelsen om pant i samme ejendom også  

 opfyldt.
C.2.2.4 Afløsning af lån Bestemmelsen i lovens § 5, stk. 2 stiller krav om, at  

 det nye lån skal optages "til at afløse" et lån med tilsvarende pant i  

 samme ejendom.
Bestemmelsen indeholder således en afgiftsbegunstigelse for  

 den del af det nye lån, som rent faktisk optages til at afløse et lån med  

 tilsvarende pant i samme ejendom.
Afgiftsfriheden er knyttet til selve  

 afløsningen, dvs. låneomlægningen.
Der skal kun betales variabel afgift i  

 det omfang, det nye lån overstiger det gamle lån.
Afløsning kan forekomme  

 i 2 situationer - afløsning af et lån, der ikke er udbetalt (ikke  

 effektueret) og afløsning af et lån, der er udbetalt (effektueret).
 Det har  

 tidligere været SKATs holdning, at i de situationer hvor  

 lånet har været udbetalt, måtte der ikke være en mellemfinansieringperiode  

 mellem indfrielsen af det gamle lån og optagelsen af det nye lån.
 Denne praksis  

 er ændret ved Landsskatterettens kendelse af 22.  

 december 2006, der uagtet en længere mellemfinansieringsperiode  

 accepterede, at der var tale om en afløsningssituation mellem det gamle og  

 det nye lån.
På baggrund af  

 kendelsen fra Landsskatteretten har SKAT den 14.  

 juni 2007 udsendt  

 SKM2007.380.SKAT ,  

 der præciserer den nye praksis.
Det er således nu afgørende for  

 anvendelsen af § 5 stk. 2, at der foreligger en afløsningssituation  

 mellem de to pantebreve, hvilket normalt vil være opfyldt, såfremt det nye  

 pantebrev er anmeldt til tinglysning mindre end èt år efter indfrielsen af  

 det oprindelige pantebrev.
De øvrige betingelser for anvendelsen af § 5  

 stk. 2, forudsættes opfyldt.
 Afløsning af et ikke-effektueret lån.
A køber ejendom 1 af B.
I ejendom 1 er der tinglyst et lån på 1.000.000  

 kr., som ikke er blevet udbetalt.
I forbindelse med købet optager A et nyt  

 lån på 1.200.000 kr. og opretter et pantebrev, som han underskriver  

 den 1. september 2004. Pantebrevet bliver anmeldt til tinglysning og  

 tinglyst den 10. september 2004, og A vil i den forbindelse gerne benytte  

 afgiftsbegunstigelsen i § 5, stk. 2 ved beregning af tinglysningsafgiften.  

 Da B's lån ikke har være udbetalt, er der ikke noget krav om, at A's lån  

 skal være ydet, før B's lån er blevet indfriet.
A kan derfor udnytte  

 afgiftsbegunstigelsen og overføre det fulde pålydende på 1.000.000 kr. fra  

 B's pantebrev til sit eget pantebrev på 1.200.000 kr. efter § 5, stk. 2.  

 Herefter skal der kun betales afgift af forskellen mellem det nye lån og  

 det gamle lån efter § 5, stk. 1.
C.2.2.5 Samtidighed ved anmeldelsen til  

 tinglysning § 5, stk 2 indeholder et  

 krav om samtidighed i forbindelse med oprettelsen af et eller flere  

 afløsningspantebreve.
Det gamle pantebrev, som skal afløses, må således  

 ikke være aflyst, før det nye pantebrev er blevet anmeldt til tinglysning,  

 jf. § 5, stk. 2, 4. pkt.
Det er ikke en betingelse for  

 afgiftsbegunstigelsen, at det eller de nye pantebreve er blevet tinglyst,  

 før de gamle pantebreve aflyses.
Selve anmeldelsen til tinglysning af det  

 eller de nye pantebreve er tilstrækkeligt til at opfylde betingelsen om  

 samtidighed.
Eksempel Et realkreditpantebrev, som blev tinglyst i 2002, skal nu afløses af et  

 nyt realkreditpantebrev med pant i samme ejendom.
Det nye pantebrev  

 anmeldes til tinglysning den 15. marts 2004 og tinglyses samme dag.
Det  

 gamle pantebrev indfries den 1. april 2004 og aflyses den 10, april 2004.  

 Kravet om samtidighed er opfyldt, fordi det gamle realkreditpantebrev ikke  

 er aflyst før anmeldelsen til tinglysning af det nye realkreditpantebrev.
Eksempel Et realkreditpantebrev, som blev tinglyst i 2002, skal nu afløses af et  

 nyt realkreditpantebrev med pant i samme ejendom.
Det nye pantebrev  

 anmeldes til tinglysning den 15. marts 2004 og tinglyses samme dag.
Det  

 gamle pantebrev blev indfriet og aflyst den 1. januar 2004. I dette  

 tilfælde er det ikke muligt at benytte afgiftsbegunstigelsen i lovens § 5,  

 stk. 2, fordi det gamle pantebrev blev aflyst, før det nye pantebrev blev  

 anmeldt til tinglysning.
C.2.2.6 Betingelser ved oprettelse af  

 delpantebreve § 5, stk. 2, 4. pkt. indeholder en regel, der finder anvendelse,  

 når der oprettes flere afløsningspantebreve og delpantebreve.
I de  

 situationer, hvor et pantebrev er blevet delvist afløst eller er blevet  

 afløst af flere pantebreve, er det en betingelse for udnyttelse af  

 afgiftsbegunstigelsen i § 5, stk. 2, at de nye pantebreve i mindst 1 år  

 efter tinglysningen har pant i samme ejendom som det gamle pantebrev, de  

 afløste.
Er betingelsen ikke overholdt, skal der betales afgift efter § 5,  

 stk. 1. Reglen i § 5, stk. 2, 4. pkt. hindrer udnyttelse af  

 afgiftsbegunstigelsen ved opdeling af det oprindelige pantebrev i  

 forbindelse med matrikulære ændringer, dvs. udstykninger, mv.
Reglen i §  

 5, stk. 2, 4. pkt. finder derfor ikke anvendelse i den situation, hvor et  

 pantebrev, der oprindeligt gav pant i en række selvstændige faste  

 ejendomme, skal afløses af flere nye pantebreve med pant i hver sin  

 ejendom.
 Reglen gælder også ved opdeling i ejerlejligheder.
I forbindelse med en udstykning betyder reglen, at de nye pantebreve  

 skal give pant i alle de udstykkede ejendomme/ejerlejligheder i mindst et  

 år efter tinglysningen af pantebrevene.
Fristen regnes fra tinglysningen,  

 ikke fra udstykningen.
Hvis der kun skal oprettes ét nyt pantebrev med pant i én af de nye  

 ejendomme/ejerlejligheder, er det nye pantebrev omfattet af § 5, stk. 2,  

 1. pkt., hvis det gamle pantebrev bliver aflyst i sin helhed, og hvis  

 afgiftsbegunstigelsen ikke er blevet eller senere skal udnyttes til andre  

 nye pantebreve i de udstykkede ejendomme.
Kreditor og  

 debitor indestår for, at de har ret til at udnytte  

 afgiftsbegunstigelsen, jf. § 18, stk. 1, nr. 1.
Eksempel A ejer ejendom 1, som han har pantsat for 2.500.000 kr.
Ejendommen skal  

 udstykkes i fire nye ejendomme.
Efter udstykningen skal A fortsat eje nr.  

 1, mens nr. 2, 3 og 4 skal sælges til B, C og D.
Køberne af ejendommene 2,  

 3 og 4 ønsker at udnytte afgiftsbegunstigelsen i § 5, stk. 2 for 500.000  

 kr. hver, og A's pantebrev på 2.500.000 kr. skal derfor afløses af 4 nye  

 pantebreve.
A's nye pantebrev på 1.000.000 kr. giver pant i ejendom 1, B's  

 pantebrev på 500.000 kr. giver pant i ejendom 2, C's pantebrev giver pant  

 i ejendom 3 og D's pantebrev giver pant i ejendom 4. Da B's, C's og D's  

 pantebreve ikke giver pant i den samme ejendom, som pantebrevet på  

 2.500.000 kr. (ejendom 1, 2, 3 og 4), skal der betales afgift efter  

 lovens § 5, stk. 1 på 1.400 kr. samt 1,5 % af det pantsikrede beløb på  

 500.000 kr. for hvert af pantebrevene.
Det er muligt at udnytte  

 afgiftsbegunstigelsen for ét af pantebrevene, hvis det gamle pantebrev på  

 2.500.000 kr. bliver aflyst helt, og da der ikke er aftalt andet, er det  

 A, der som debitor efter det oprindelige pantebrev har denne ret.
A skal  

 derfor kun betale 1.400 kr.
A ejer tre selvstændige faste ejendomme, ejendom 1, ejendom 2 og  

 ejendom 3, som han har pantsat for 3.000.000 kr.
Ejendom 2 og ejendom 3  

 skal sælges til B og C.
Køberne af ejendommene 2 og 3 ønsker at undnytte  

 afgiftsbegunstigelsen i § 5, stk. 2 for 1.000.000 kr. hver, og A  

 ønsker selv at optage et nyt lån på 1.000.000 kr.
A's pantebrev på  

 3.000.000 kr. skal således afløses af tre nye pantebreve på hver 1.000.000  

 kr. med pant i hver sin ejendom af ejendommene 1, 2 og 3. Da A's  

 pantebrev på 3.000.000 kr. oprindeligt gav pant i tre selvstændige  

 faste ejendomme, er forholdet ikke omfattet af begrænsningen i § 5, stk.  

 2, 4. pkt.
Det betyder, at det er muligt at udnytte afgiftsbegunstigelsen  

 i § 5, stk. 2 for hvert af de tre nye pantebreve med pant i henholdsvis  

 ejendom 1, ejendom 2 og ejendom 3.
C.2.2.7 Den specificerede opgørelse Hel eller delvis afgiftsfrihed ved låneomlægninger efter lovens  

 § 5, stk. 2 er betinget af, at långiver påfører pantebrevet en  

 specificeret opgørelse over afgiftsberegningen, også kaldet afgiftskassen,  

 jf. bilaget til bekendtgørelsen.
Det skal angives, om beregningen finder  

 sted på grundlag af nominelle værdier eller kursværdier.
Foretages beregningen på  

 grundlag af nominelle værdier, udgør det afgiftsfrie beløb et beløb  

 svarende til restgælden på det eller de lån, der indfries, med tillæg af  

 omkostninger ved lånets indfrielse og omkostninger (eventuelt  

 forholdsmæssige omkostninger) ved optagelse af det nye lån.
Eventuelle  

 kurstab kan ikke fradrages under omkostninger eller i øvrigt.
Foretages beregningen på  

 grundlag af kursværdier, udgør det afgiftsfrie beløb et beløb svarende til  

 kursværdien af lån, der indfries, med tillæg af omkostninger ved  

 indfrielsen og omkostninger (eventuelt forholdsmæssige omkostninger) ved  

 optagelse af det nye lån samt kurstabet (eventuelt forholdsmæssigt  

 kurstab) på det nye lån.
Eventuelle kurstab kan ikke fradrages under  

 omkostninger.
 De omkostninger, der kan  

 indregnes afgiftsfrit, er de direkte forbundne omkostninger, der omfatter  

 stiftelsesgebyr, indfrielsesgebyr, reservefondsindskud, den faste afgift  

 ved tinglysning, lånesagsgebyr, kurtage og eventuelt  

 differencerente.
Anvendes kun en del af det nye  

 lån til indfrielse af det gamle lån, opdeles omkostningerne vedrørende det  

 nye lån i omkostninger, der ikke er afhængige af lånets størrelse (faste  

 omkostninger), og omkostninger, der er afhængige af lånets størrelse  

 (variable omkostninger). I disse situationer kan de faste  

 omkostninger ved optagelsen af det nye lån medregnes fuldt ud til det  

 afgiftsfrie beløb, medens de variable omkostninger ved lånets optagelse  

 alene kan medregnes forholdsmæssigt.
Omkostningerne ved indfrielsen af  

 lånet kan også i disse tilfælde medregnes fuldt ud i det afgiftsfrie  

 beløb.
Eksempel Forudsætninger:
 Indfriede lån:
 Restgæld 800.000 kr.
Rente 6 % Kurs 90 Kursværdi 720.000 kr.
 Nyt lån:
 Hovedstol 1.000.000 kr.
Rente 7 % Kurs 95 Kursværdi 950.000 kr.
 Omkostninger indfriet lån:
 Indfrielsesgebyr 300 kr.
 Kurtage 720.000 x 0,15 % 1.080 kr.
 Differencerente 12.000 kr.
 I alt 13.380 kr.
 Omkostninger nyt lån:
 Lånesagsgebyr 500 kr.
 Tinglysningsafgift 1.400 kr.
 Kurtage 950.000 x 0,15 % 1.425  

 kr.
 I alt 3.325 kr.
 Beregning efter nominelle  

 værdier:
 Pålydende, nyt lån 1.000.000 kr.
 Restgæld, indfriede lån 800.000 kr.
 Omkostninger, indfriede lån 13.380 kr.
 Forholdsmæssige omkostningernyt lån  

3.063 kr.
 Afgiftspligtigt beløb 183.557 kr.
 Beregning efter kursværdier:
 Pålydende, nyt lån 1.000.000 kr.
Forholdsmæssigt kurstab, nyt lån 38.735  

 kr.² Indfrielsessum, indfriede lån 720.000  

 kr.
 Omkostninger, indfriede lån 13.380 kr.
Forholdsmæssige omkostninger nyt lån  

3.003 kr.³ Afgiftspligtigt beløb 224.882  

 kr.
 Lånesagsgebyr (fast omkostning) 500 kr.
 Tinglysningsafgift (fast omkostning) 1.400  

 kr.
Kurtage 800.000 + 13.380 x 1.425 1.000.000 - 3.325 =  

1.163 kr.
 3.063 kr.
720.000 + 13.380 x 50.000 950.000 - 3.325 = 38.735 kr.
 Lånesagsgebyr (fast omkostning) 500 kr.
 Tinglysningsafgift (fast omkostning) 1.400  

 kr.
Kurtage 800.000 + 13.380 x 1.425 1.000.000 - 3.325 = 1.103 kr.
 3.003 kr.
Afgiftsmyndigheden kan pålægge anmelderen  

 at dokumentere rigtigheden af afgiftsberegningen ved låneomlægningen,  

 eksempelvis ved at anmelderen fremlægger låneafregning,  

 indfrielseskvittering eller det afløste pantebrev.
Anmelderen kan i den  

 forbindelse berigtige forkerte afgiftsmæssige oplysninger overfor  

 afgiftsmyndigheden, herunder overfor Landsskatteretten.
C.2.2.8 Rettelse af fejl i  

 afgiftskassen Hvis en afgiftskasse mangler, eller hvis der er fejl i  

 afgiftskassens oplysninger, er det muligt at  

 rette oplysningerne over for afgiftsmyndigheden.
For at rette  

 oplysningerne, skal långiver/ kreditor udarbejde en ny afgiftskasse på en  

 løs allonge, og indsende den til afgiftsmyndigheden.
Allongen skal ikke  

 sættes på dokumentet, og den skal ikke tinglyses.
Allongen er kun til brug  

 for afgiftsmyndighedens beregning af tinglysningsafgiften.
Hvis allongen  

 alligevel bliver sat på dokumentet og bliver tinglyst, udløser det en  

 tinglysningsafgift på 1.400 kr. efter lovens § 5, stk. 5, 2. pkt.
 Kreditor og debitor hæfter for oplysningerne i den nye  

 afgiftskasse, jf. § 18, stk. 1, nr. 1.
C.2.3 Ændring af den pantsatte  

 genstand Hvis  

 der bliver inddraget anden eller yderligere fast ejendom under et  

 eksisterende pant, skal der betales fuld tinglysningsafgift efter lovens §  

 5, stk. 1, medmindre der er tale om matrikulære ændringer.
C.2.3.1 Inddragelse af andet eller yderligere  

 fast ejendom Hvis der inddrages anden eller yderligere fast ejendom under et  

 eksisterende pant, skal der betales afgift af hele det pantsikrede beløb  

 efter § 5, stk. 3, jf. stk.1.
Inddragelse af "anden fast ejendom" omfatter de  

 situationer, hvor den oprindeligt pantsatte ejendom skiftes ud med en  

 eller flere nye faste ejendomme.
Inddragelse af "yderligere fast ejendom"  

 omfatter de situationer, hvor man udvider pantet med en ny eller flere nye  

 faste ejendomme, men hvor man stadig har pant i den oprindeligt pantsatte  

 ejendom.
Ideelle dele opstår, når flere personer ejer en ejendom  

 sammen, men hvor ejendomsretten ikke er knyttet til en bestemt afgrænset  

 fysisk del af ejendommen.
Ejendomsretten knytter sig alene til en  

 procentdel af ejendommen, en ideel del.
Pant i en ideel del af en ejendom,  

 er en panteret i ejendommens ideelle værdi.
Det er ikke en panteret til en  

 bestemt fysisk del af ejendommen.
En panterettighed i en  

 ideel del hviler som sådan på hele ejendommen i tilfælde af  

 tvangsauktion, idet der netop ikke er nogen specifik fysisk del af  

 ejendommen, som den pågældende ret er knyttet til.
Den pantsatte genstand  

 er imidlertid kun den ideelle del af ejendommen.
Det betyder, at i det  

 tilfælde, hvor der oprindeligt var givet pant i en ideel del af en bestemt  

 fast ejendom, og der efterfølgende bliver givet pant i endnu en ideel del  

 af samme ejendom, så bliver der inddraget yderligere fast ejendom under  

 pantet i form af den yderligere procentdel af ejendommen.
I denne  

 situation foreligger der ikke en matrikulær ændring.
Inddragelsen af den  

 yderligere ideelle del af den faste ejendom under pantet udløser fuld  

 tinglysningsafgift af hele det pantsikrede beløb efter lovens § 5, stk. 3,  

 jf. stk. 1.
En anpartslejlighed opstår, når en ejendom deles i  

 ideelle samejeanparter, hvortil der er knyttet en eksklusiv brugsret  

 til den enkelte lejlighed.
Ved opdelingen i anparter oprettes en  

 samejeoverenskomst.
Anpartslejligheder udgør ikke en selvstændig fast  

 ejendom.
Når der er givet pant i en anpart af en ejendom, hviler pantet på  

 hele ejendommen.
Den pantsatte genstand er imidlertid kun den enkelte  

 anpart.
Det betyder, at i det tilfælde, hvor der oprindeligt var givet  

 pant i en bestemt anpart af en bestemt fast ejendom, og der efterfølgende  

 bliver givet pant i endnu en anpart af den samme ejendom, så bliver der  

 inddraget yderligere fast ejendom under pantet i form af den yderligere  

 anpart af ejendommen.
I denne situation foreligger der ikke en matrikulær  

 ændring.
Inddragelsen af yderligere anpart af den faste ejendom under  

 pantet udløser fuld tinglysningsafgift af hele det pantsikrede beløb efter  

 lovens § 5, stk. 3, jf. stk. 1.
En bygning på lejet grund er ligesom den grund, bygningen  

 ligger på, en selvstændig fast ejendom.
Når der sker sammenfald af  

 ejendomsretten til en bygning på lejet grund og ejendomsretten til  

 grunden, kan man vælge at få lagt de to ejendomsblade i tingbogen  

 sammen.  Der sker ikke herved en matrikulær ændring, og forholdet er  

 ikke omfattet af den tinglysningsmæssige praksis om tinglysning af  

 matrikulære ændringer (  

 se pkt.       C.2.3.2  

).  

 Det betyder, at hvis køberen ønsker at udvide et tinglyst pant i grunden,  

 så det også giver pant i bygningen, er der tale om inddragelse af  

 yderligere fast ejendom under pantet, som udløser fuld tinglysningsafgift  

 af hele det pantsikrede beløb efter § 5, stk. 3, jf. stk. 1. På samme måde  

 er der tale om inddragelse af yderligere fast ejendom under pantet, hvis  

 køberen ønsker at udvide et tinglyst pant i bygningen, så det også giver  

 pant i grunden.
Dette udløser ligeledes fuld afgift af hele det  

 pantsikrede beløb.
C.2.3.2 Matrikulære ændringer Ved tinglysning af påtegninger på pantebreve, der bliver tinglyst som  

 en del af en samlet matrikulær ændring, skal der alene betales afgift  

 efter lovens § 7. Det betyder, at hvis et pantebrev udvides med en eller  

 flere nye faste ejendomme, og udvidelsen er en del af en samlet matrikulær  

 ændring, skal der kun betales 1.400 kr. i tinglysningsafgift.
Det er et  

 krav, at pantudvidelsen er en del af en samlet matrikulær ændring.
Ved  

 tinglysning af pantudvidelser, der ikke er en del af en samlet matrikulær  

 ændring, skal der fortsat betales fuld tinglysningsafgift efter § 5, stk.  

 3, jf. stk. 1 på 1.400 kr. samt 1,5 % af det pantsikrede beløb.
At pantudvidelsen skal være en del en matrikulær ændring betyder, at de  

 ejendomme, pantudvidelsen omfatter, skal indgå direkte i den matrikulære  

 ændring, og at tinglysning af pantudvidelsen er en nødvendig forudsætning  

 for, at den matrikulære ændring kan gennemføres.
Selvom den matrikulære  

 ændring ikke er endelig på tidspunktet for anmeldelse til tinglysning af  

 pantudvidelsen, er udvidelsen omfattet af bestemmelsen i § 5, stk. 3, 2.  

 pkt., så længe tinglysningen er en del af en samlet matrikulære ændring.  

 Ved fastsættelse af, hvad der er en matrikulær ændring, og hvad der er en  

 nødvendig forudsætning for en matrikulær ændring, tager afgiftsmyndigheden  

 udgangspunkt i matrikelmyndighedernes og tinglysningsmyndighedernes  

 behandling af sagen.
Det betyder, at det som udgangspunkt skal være en  

 tinglysningsmæssig betingelse for gennemførelse af den matrikulære  

 ændring, at der forud for ændringen bliver tinglyst en pantudvidelse.
 Bestemmelsen i § 5, stk. 3, 2. pkt. har således betydning i den  

 situation, hvor man som en del af en samlet matrikulær ændring ønsker at  

 lægge et behæftet areal til en allerede behæftet ejendom, f.eks ved  

 sammenlægning eller arealoverførsel.
Ejendommene 1 og 2 skal lægges sammen.
Ejendom 1 er behæftet  

 med et pantebrev på 1.000.000 kr. og et pantebrev på 300.000 kr., ejendom  

 2 er behæftet med et pantebrev på 1.500.000 kr.
I dette eksempel har  

 tinglysningsdommeren, der skal udstede en dommerattest, krævet, at  

 ejendommene er ens behæftet, før dommerattesten udstedes.
Dommerattesten  

 er en nødvendig forudsætning for gennemførelsen af den matrikulære  

 ændring.
Det er derfor nødvendigt at udvide pantebrevene i ejendom 1  

 på 1.000.000 kr. og på 300.000 kr. med ejendom 2, ligesom det er  

 nødvendigt at udvide pantebrevet i ejendom 2 på 1.500.000 kr. med ejendom  

 1, for at få dommerattesten og den matrikulære ændring.
Tinglysning af  

 disse pantudvidelser udløser en afgift på 1.400 kr. pr. pantebrev efter §  

 5, stk. 3, 1. 2. pkt.
Fra ejendom 1 skal der overføres et areal a til ejendom 2. Ejendom 1 er  

 behæftet med et pantebrev på 1.000.000 kr., ejendom 2 er behæftet med et  

 pantebrev på 1.500.000 kr.
Efter tinglysningslovens § 23 skal  

 arealet a være frigjort for pantehæftelser.
Det er derfor nødvendigt  

 at relaksere arealet a fra pantebrevet på 1.000.000 kr., hvorefter  

 arealoverførslen kan gennemføres.
Efter arealoverførslen er  

 afsluttet, ønsker kreditor, at pantebrevet i ejendom 1 på  

 1.000.000 kr. bliver udvidet med ejendom 2 (herunder det overførte afreal  

 a). Tinglysning af denne pantudvidelse er ikke en forudsætning for  

 gennemførelsen af den matrikulære ændring.
Pantudvidelsen udløser derfor  

 fuld afgift af hele det pantsikrede beløb på 1.000.000 kr. efter  

 § 5, stk. 3, 1. pkt.
Fra ejendom 1 skal der overføres et areal a til ejendom 2. Ejendom 1 er  

 behæftet med et pantebrev på 1.000.000 kr., ejendom 2 er behæftet med et  

 pantebrev på 1.500.000 kr.
Kreditor i ejendom 1 stiller det som betingelse  

 for arealoverførslen, at han efter overførslen er afsluttet, også får pant  

 i ejendom 2 (herunder det overførte areal a). Efter tinglysningslovens §  

 23 skal arealet a være frigjort for pantehæftelser.  

 Dommerattesten er en nødvendig forudsætning for gennemførelsen af den  

 matrikulære ændring.
Det er derfor nødvendigt at relaksere arealet  

 a fra pantebrevet på 1.000.000 kr., hvorefter arealoverførslen  

 kan gennemføres.
Inden dommerattesten udstedes, udvides pantet i  

 ejendom 1 på 1.000.000 kr. med ejendom 2 for at imødekommer kreditors  

 ønske om pant i både ejendom 1 og ejendom 2. Da pantudvidelsen finder  

 sted forud for arealoverførslen og kun vedrører de ejendomme, der er  

 omfattet af den matrikulære ændring, er pantudvidelsen en del af en samlet  

 matrikulære ændring efter § 5, stk. 3, 2. pkt.
Tinglysning af denne  

 pantudvidelse udløser derfor kun 1.400 kr. i afgift.
Herefter relakseres  

 arealet a fra pantebrevet stort 1.000.000 kr., og arealoverførslen  

 gennemføres.
Efter arealoverførslen er gennemført, har pantebrevet på  

 1.000.000 kr. pant i ejendom 1 og ejendom 2 (herunder arealet a).
 Afgiftsmyndigheden kan ved efterfølgende kontrol i indtil tre år efter  

 tinglysningen kontrollere, at den tinglyste pantudvidelse reelt var en del  

 af en samlet matrikulær ændring.
En ejerlejlighed behandles efter reglerne i tinglysningsloven som en  

 selvstændig fast ejendom.
Opdeling i og sammenlægning af ejerlejligheder  

 er derfor i den tinglysningsmæssige praksis omfattet af tinglysningslovens  

 bestemmelser om matrikulære ændringer i §§ 21-24. Det betyder, at  

 tinglysningsafgiftslovens § 5, stk. 3. 2. pkt. også finder anvendelse på  

 ejerlejligheder.
En anpart er ikke en selvstændig fast ejendom.
En anpartslejlighed er  

 derfor ikke omfattet af tinglysningslovens regler om matrikulære  

 ændringer.
Det betyder, at den ligeledes ikke er omfattet af  

 tinglysningsafgiftslovens § 5, stk. 3, 2. pkt.
En ændring af den pantsatte  

 genstand fra en anpart til en ejerlejlighed er derfor ikke tinglysning af  

 en matrikulær ændring efter § 5, stk. 3, 2. pkt.
En sådan ændring skal i  

 stedet for behandles som inddragelse af yderligere fast ejendom under  

 pantet efter lovens § 5, stk. 3, 1. pkt. (  

 se pkt.       3.2.3.1 ), og skal derfor afgiftsberigtiges med fuld afgift af  

 hele det  

 pantsikrede beløb efter tinglysningsafgiftslovens § 5, stk. 1.
En bygning på lejet grund er ligesom den grund, den ligger på, en  

 selvstændig fast ejendom.
Når der er sket sammenfald af ejendomsretten til  

 en bygning på lejet grund og grunden, er det tinglysningsmæssig praksis,  

 at der ikke er sket en matrikulær ændring efter tinglysningslovens § 21 om  

 sammenlægninger.
Det betyder, at pantet i bygningen ikke automatisk  

 spreder sig til grunden, og at pantet i grunden ikke automatisk spreder  

 sig til bygningen efter tinglysningslovens § 24. Tinglysning af en ændring  

 af den pantsatte genstand fra bygningen til både bygning og grund, eller  

 tinglysning af en ændring fra grunden til både bygning og grund, er derfor  

 ikke en tinglysning af en matrikulær ændring efter § 5, stk. 3, 2. pkt.,  

 men derimod en almindelig pantudvidelse, som er omfattet af lovens § 5,  

 stk. 3, 1. pkt.
Sådanne ændringer skal afgiftsberigtiges med fuld afgift  

 af hele det pantsikrede beløb efter lovens § 5, stk. 1.
C.2.4 Forhøjelse af det pantsikrede  

 beløb Ved tinglysning af en forhøjelse af pantegælden skal der betales en  

 afgift på 1.400 kr. samt 1,5 procent af forskellen mellem restgælden på  

 den gamle pantegæld og den nye pantehæftelse.
 Ved forhøjelse af det pantsikrede beløb skal både panthaver og  

 pantsætter afgive følgende erklæring på dokumentet om størrelsen af  

 resthæftelsen på tidspunktet for anmeldelsen til tinglysning, jf. § 6 i  

 bekendtgørelsen:
"Den nedbragte pantesum udgør x kr. pr. y dato" Ved en forhøjelse af et ejerpantebrev skal parterne ikke  

 afgive erklæringen, fordi resthæftelsen altid vil være lig med den  

 tinglyste hovedstol.
Tvangsauktioner Der skal sondres mellem dækkede, udækkede og delvist dækkede  

 pantebreve.
Desuden sondres mellem ejerpantebreve og andre typer af  

 pantebreve.
 Ved overtagelse af såvel ejerpantebreve som andre typer af pantebreve,  

 der har opnået fuld dækning på en tvangsauktion, opstår der ingen  

 problemer i relation til tinglysningsafgiften efter § 5. Disse pantebreve  

 kan overtages mod betaling af en afgift på 1.400 kr., jf. § 5, stk.  

 5, 2. pkt., jf. § 7, stk. 1, da der alene sker tinglysning af et  

 debitorskifte.
Udækkede pantebreve Auktionskøberen kan begære såvel ejerpantebreve som andre typer af  

 pantebreve, der ikke opnår dækning, slettet af tingbogen,  

 retsplejelovens       § 581 .
For så vidt angår andre typer af pantebreve end ejerpantebreve gælder,  

 at selv om en panteret, der ikke har opnået dækning på tvangsauktion, ikke  

 begæres slettet efter auktionskøbers begæring, ophører rettigheden  

 automatisk i afgiftsmæssig forstand for den udækkede del.
Afgiftsmæssigt  

 betragtes rettigheden altså som ophørt.
Bliver panteretten herefter  

 tinglyst for et større beløb end det beløb, der blev opnået dækning for på  

 tvangsauktionen, skal der betales afgift efter § 5, stk. 5, 1. pkt.,  

 jf. § 5, stk.1 af forskellen mellem den nye panthæftelse og det beløb, der  

 opnåede dækning på tvangsauktionen.
For så vidt angår udækkede ejerpantebreve forholder det sig anderledes.  

 Ejerpantebreve er dokumenter, der bliver givet i håndpant til sikkerhed  

 for en underliggende gæld.
Det er denne underliggende gæld, der definerer  

 skyldforholdet mellem kreditor og debitor.
Det pantesikrede beløb vil  

 således altid være det samme, uanset hvad gælden er efter det  

 underliggende skyldforhold.
Det betyder, at ved overtagelse af et udækket  

 ejerpantebrev på en tvangsauktion, overtages et dokument med et pantsikret  

 beløb på det fulde pålydende.
Der sker altså ikke en forhøjelse.
Det  

 betyder, at man kan overtage et udækket ejerpantebrev på en tvangsauktion  

 mod betaling af en tinglysningsafgift på 1.400,00 kr., jf.  § 5,  

 stk. 5, 2. pkt., jf. § 7, stk. 1, da overtagelsen alene betragtes som et  

 kreditor-/debitorskifte.
For så vidt angår ejerpantebreve, vil der for de delvist dækkede  

 dokumenter gælde det samme, som for de udækkede ejerpantebreve.
Det  

 betyder, at man på en tvangsauktion kan overtage et delvist dækket  

 ejerpantebrev for det fulde pålydende mod betaling af en  

 tinglysningsafgift på 1.400 kr., jf.  § 5, stk. 5, 2. pkt., jf. § 7,  

 stk. 1.,  fordi det alene betragtes som et  

 kreditor-/debitorskifte.
For så vidt angår andre typer af pantebreve, der opnår delvis dækning  

 på en tvangsauktion, vil den del af pantebrevet, der ikke opnår dækning, i  

 afgiftsmæssig forstand automatisk ophøre som en rettighed over den  

 pantsatte genstand.
Det betyder, at det alene er den del af gælden i  

 pantebrevet, der opnår dækning på en tvangsauktion, der kan overtages mod  

 en tinglysningsafgift på 1.400 kr. Ønsker man at overtage pantebrevet for  

 mere end den del, der opnår dækning, er det en forhøjelse af det  

 pantsikrede beløb, som vil udløser afgift efter § 5, stk. 5, 1. pkt.,  

 jf. § 5, stk. 1 for den del, der overstiger den dækkede del.
C.2.5 Vilkårsændringer Ved  

 tinglysning af ændringer i et allerede tinglyst pantebrev, som ikke  

 vedrører inddragelse af yderligere pant, eller forhøjelse af det  

 pantsikrede beløb, skal der betales en afgift på 1.400 kr., jf. § 5, stk.  

 5, 2. pkt., jf. § 7.
 Blandt  

 de vilkårsændringer der er omfattet af § 5, stk. 5, 2. pkt. kan nævnes  

 kreditor- og debitorskifte, respektpåtegninger, relaksationer og ændringer  

 i rente- og afdragsvilkår.
 Hvis  

 vilkårene i et pengeinstitutpantebrev ændres, f.eks. så pantebrevet  

 fremover skal være et ejerpantebrev, er ændringen omfattet af § 5, stk. 5,  

 2. pkt., og udløser kun en afgift på 1.400 kr.
Efter  

 den tinglysningsmæssige praksis er det ikke muligt at skifte  

 pantebrevsformular på et allerede tinglyst pantebrev.
Det vil sige, at det  

 ikke er muligt at lave en vilkårsændring i et ejerpantebrev oprettet på  

 pantebrevsformular A for at omdanne ejerpantebrevet til et  

 realkreditpantebrev, f. eks. ved at ændre i vilkårene og skifte  

 pantebrevsformularen ud til pantebrevsformular B.
Hvis en sådan ændring  

 alligevel anmeldes til tinglysning og bliver afvist, koster det 1.400 kr.  

 fordi det ikke er muligt at få godtgjort den faste afgift på 1.400 kr. jf.  

 § 22, stk. 1.
Skadesløsbreve og  

 ejerpantebreve, der ved oprettelsen var omfattet af afgiftsfritagelsen  

 efter den dagældende stempellovs § 62, stk. 1, nr. 1, og nr. 12, er  

 omfattet af overgangsbestemmelsen i § 32, stk. 3, hvis de er oprettet  

 senest den 31. december 1999, og hvis de er afgiftsberigtiget korrekt  

 under stempelloven.
Disse dokumenter betragtes som værende korrekt  

 afgiftsberigtiget efter tinglysningsafgiftsloven, og de vilkårsændringer,  

 der senere foretages i dokumenterne, er omfattet af § 5, stk. 5, 2.  

 pkt.
C.3 Andre rettigheder over fast  

 ejendom Efter lovens § 7, stk. 1,  

 udgør afgiften 1.400 kr. for andre tinglysninger end tinglysning af  

 ejerskifte, pant og ejendomsforbehold.
Som eksempler kan bl.a. nævnes  

 tinglysning af forkøbsret, uigenkaldelig fuldmagt, samejekontrakter,  

 servitutter og relaksationer.
C.3.1 Tinglysning af forskellige  

 rettigheder Hvis en anmeldelse udløser tinglysning af forskellige rettigheder,  

 udgør afgiften 1.400 kr. for hver rettighedstype, jf. § 7, stk. 2. Der er  

 tre rettighedstyper, henholdsvis adkomst, hæftelse og byrde.
Det afgørende for afgiftens beregning er, hvor mange forskellige  

 rettighedstyper, som det dokument, der anmeldes til tinglysning  

 indeholder.
Det har ingen betydning hvor mange forskellige rubrikker,  

 dokumentet bliver indført i ved tinglysningen.
Herefter skal der for et  

 dokument, der indeholder to rettighedstyper, eksempelvis adkomst og byrde,  

 betales 2.800 kr. i fast afgift - dvs. 1.400 kr. for hver  

 rettighedstype.
 Det betyder, at hvor flere lodsejere som led i en ren privatretlig  

 aftale ønsker at tinglyse et dokument, der indeholder flere rettigheder af  

 samme type, skal der betales en afgift på 1.400 kr., hvis det  

 tinglysningsmæssigt er muligt at samle alle retsforholdene i en  

 anmeldelse, og hvis tinglysningen sker i samme retskreds.  Skal det  

 pågældende dokument tinglyses i flere retskredse udgør afgiften 1.400 kr.  

 for hver retskreds.
C.3.2 Vedtægter Tinglysning af vedtægter for ejerforeninger, grundejerforeninger mv. på  

 en eller flere faste ejendomme beliggende i samme retskreds udløser 1.400  

 kr. i afgift.
Der betales 1.400 kr. for hver retskreds vedtægterne lyses  

 i.
 Såfremt vedtægterne indeholder andre rettigheder, der lyses  

 servitutstiftende, skal der ikke betales yderligere afgift.
Der skal betales afgift efter § 5, hvis vedtægterne eventuelt tillige  

 lyses pantstiftende.
Tinglysningsafgiften efter § 5, stk. 1 er på 1.400  

 kr. samt 1,5 % af det pantsikrede beløb.
Det pantsikrede beløb, der skal  

 betales afgift af, er det samlede beløb, der er lyst pant for.
Hvis et sæt  

 vedtægter er blevet tinglyst for i alt 35.000 kr. på ejendommene 1-10, er  

 det pantsikrede beløb 35.000 kr.
Hvis derimod vedtægterne er blevet  

 tinglyst for 35.000 kr. på hver af ejendommene 1-10, er det pantsikrede  

 beløb på 10 x 35.000 kr., i alt 350.000 kr.
 For tinglysning af indexregulerede vedtægter, se pkt.  

 C.2.1.1.
Når en vedtægt, der indeholder en panthæftelse på f.eks.  

 35.000 kr., skal tinglyses på en ejendom der er under opdeling i  

 ejerlejligheder/under udstykning, bliver vedtægten lyst med frist på  

 hovedejendommen.
Når opdelingen i ejerlejligheder/udstykningen er bragt  

 til ende, bliver vedtægterne tinglyst endeligt.
For så vidt angår den pantstiftende del afhænger den  

 endelige lysning af formuleringen i vedtægterne.
Hvis det fremgår af  

 vedtægterne, at de skal tinglyses for i alt 35.000 kr. på ejendommene  

 1-10, vil vedtægterne som udgangspunkt blive indført på hovedejendommen  

 for 35.000 kr.
Efter opdelingen i ejerlejligheder/udstykningen, vil  

 vedtægterne blive indført på de nye ejerlejligheder/ejendomme med en  

 bemærkning om, at der tillige er pant i anden ejendom.
Rent  

 tinglysningsmæssigt betyder bemærkningen "tillige pant i anden ejendom",  

 at der er lyst pant i alle ejerlejlighederne/ejendommene for et samlet  

 krav på 35.000 kr.
Hvis der efterfølgende ønskes tinglyst et krav på  

 35.000 kr. på hver enkelt ejerlejlighed, altså et samlet krav på 35.000  

 kr. x 10, skal der tinglyses en ændring af vedtægterne, som skal  

 afgiftsberigtiges af forskellen mellem det oprindeligt pantsikrede beløb  

 på 35.000 kr. og det nu pantsikrede beløb på 35.000 kr. x 10, i  

 alt 350.000 kr.
Det betyder, at der ved tinglysning af ændringen skal  

 betales afgift af 9 x 35.000 kr., i alt 315.000 kr.
Hvis det derimod fremgår af vedtægterne, at de skal  

 tinglyses pantstiftende for 35.000 kr. for hver af  

 ejerlejlighederne/ejendommene 1-10, vil vedtægterne ligeledes som  

 udgangspunkt blive indført på hovedejendommen for 35.000 kr.
Efter  

 opdelingen i ejerlejligheder/udstykningen bliver vedtægterne indført  

 direkte på de nye ejerlejligheder/ejendomme med 35.000 kr. pr.  

 ejerlejlighed/ejendom.
Det betyder, at der er tinglyst pant for et samlet  

 beløb på 35.000 kr. x 10, i alt 350.000 kr.
I forbindelse med at  

 vedtægterne bliver indført på de nye ejerlejligheder, skal der betales  

 afgift af det nye pantsikrede beløb, som er forskellen mellem det  

 oprindeligt pantsikrede beløb på 35.000 kr. og det nu pantsikrede  

 beløb på 35.000 kr. x 10, i alt 350.000 kr.
Det betyder, at der skal  

 betales afgift af 9 x 35.000 kr., i alt 315.000 kr.
 Afgiftsmæssigt betyder det, at såfremt byrden bliver lyst  

 pantstiftende med et samlet krav på x kr. og en bemærkning om, at der  

 tillige er pant i anden ejendom, skal der alene betales afgift af x kr.  

 Hvis byrden derimod bliver lyst pantstiftende for et samlet krav på x kr.  

 på hver enkelt ejerlejlighed, altså et samlet krav på x kr. ganget med  

 antallet af ejerlejligheder, er det dette beløb, der skal beregnes afgift  

 af.
C.3.3 Deklarationer Tinglysning af én  

 deklaration på en eller flere faste ejendomme beliggende i samme retskreds  

 og med en eller flere forskellige ejere, udløser alene 1.400 kr. i afgift.  

 Der betales 1.400 kr. for hver retskreds den pågældende deklaration lyses  

 i.
 Såfremt den pågældende  

 deklaration indeholder andre rettigheder, der lyses servitutstiftende,  

 skal der ikke betales yderligere i afgift.
Der skal betales afgift  

 efter § 5, hvis den pågældende deklaration tillige lyses pantstiftende.  

 Tinglysningsafgiften efter § 5, stk. 1 er på 1.400 kr. samt 1,5 % af det  

 pantsikrede beløb.
Det pantsikrede beløb, der skal betales afgift af, er  

 det samlede beløb, der er lyst pant for.
Hvis en deklaration er  

 blevet tinglyst for i alt 35.000 kr. på ejendommene 1-10, er det  

 pantsikrede beløb 35.000 kr.
Hvis derimod deklarationen er blevet  

 tinglyst for 35.000 kr. på hver af ejendommene 1-10, er det pantsikrede  

 beløb på 10 x 35.000 kr., i alt 350.000 kr.
C.3.4 Navneændringer Der  

 skal efter § 7, stk. 3 betales afgift for tinglysning af navne- og  

 adresseændringer.
Bestemmelsen vedrører hovedsageligt tinglysninger,  

 som sker i forbindelser med transport af pantebrev.
C.3.5 Servitutter mv. og matrikulære  

 ændringer C.3.5.1 Arealoverførsel Med og uden skøde Arealoverførsel sker normalt mellem to ejendomme beliggende i samme  

 retskreds.
Der kan dog være flere ejendomme i flere retskredse involveret.  

 Flytning af en servitut, der følger det stykke jord, som den vedrører, er  

 afgiftsfri.
C.3.5.2 Udstykning Ved en udstykning overføres  

 servitutterne til samtlige selvstændige ejendomme.
Der er først krav om  

 servituterklæring, hvis der senere sker et salg af den pågældende ejendom.  

 Alle servitutter overføres til samtlige ejendomme.
Der sker automatisk  

 indføring, idet der ikke sker ændring af de rettigheder m.v., som  

 servitutten omhandler.
C.3.5.3 Jordfordeling Flytning af en servitut,  

 som led i en jordfordeling er afgiftsfri, når servitutten følger det  

 stykke jord, den vedrører.
D.
Løsøre D.1 Beregning af afgift ved pantsætning af  

 løsøre og immaterielle rettigheder Ved  

 tinglysning af pant i løsøre og immaterielle rettigheder, herunder  

 goodwill udgør afgiften 1,5 % af det pantsikrede  

 beløb samt 1.400 kr., jf. § 5, stk. 1. Det pantsikrede beløb er  

 pantebrevets nominelle hovedstol.
Tinglysning af retspant,  

 f.eks. udlæg og udpantning, er afgiftsfri.
Der betales derfor hverken fast  

 afgift eller procentafgift ved anmeldelsen til tinglysning af sådanne  

 rettigheder.
Der betales endvidere ikke afgift af påtegninger på et  

 udlægsdokument, f.eks. i form af relaksations- eller respektpåtegning.
D.2 Udskiftning af erhvervsaktiver Ved tinglysning af en ændring af pant i erhvervsaktiver  

 bortset fra fast ejendom, hvorved der inddrages andet eller yderligere  

 løsøre under pantet, skal der efter § 5, stk. 4 betales dobbelt afgift  

 efter lovens § 7, dvs. 2 x 1.400 kr.
Der skal ikke betales procentafgift.  

 Hvis pantsætteren ved udskiftningen af erhvervsaktiver er en anden end  

 pantsætter efter den tidligere tinglyste pantsætning, skal der betales den  

 fulde afgift, jf. § 5, stk. 1.
Maskiner, inventar og driftsmidler anses for  

 erhvervsmæssigt benyttede erhvervsaktiver, hvis de anvendes i pantsætters  

 eget erhverv eller er udlejet erhvervsmæssigt, medens der ikke foreligger  

 driftsaktiver, hvis aktivet vederlagsfrit stilles til rådighed for andre.  

 Om en virksomhed har erhvervsmæssig karakter bedømmes efter  

 Ligningsvejledningen  

 som udgangspunkt ud fra, om det sædvanlige driftsmæssige afkast svarer til  

 den normale forrentning indenfor den pågældende branche.
Der kan ikke  

 alene lægges vægt på, om der foreligger et CVR-nummer eller et  

 SE-nummer.
Eksempel Et tinglyst ejerpantebrev (bil) med pant i 10 biler bliver  

 transporteret til den nye ejer af bilerne.
Transporten koster alene 1.400  

 kr., jf. § 5, stk. 5, 2. pkt., fordi der kun er tale om en vilkårsændring  

 i form af en transport.
Hvis den nye debitor på et senere tidspunkt ønsker  

 at udskifte nogle af bilerne med andre biler, skal der ved anmeldelsen til  

 tinglysning betales fuld afgift efter 5, stk. 1, fordi pantsætter efter  

 den tidligere pantsætning ikke er den samme som pantsætter efter den nye  

 pantsætning.
Ændringer af pant i erhvervsaktiver kan ske ved påtegning  

 på det eksisterende pantebrev eller ved tinglysning af et  

 afløsningspantebrev.
Hvis ændringen sker ved et afløsningspantebrev, er  

 det en betingelse, at anmeldelse til tinglysning af det nye pant sker  

 samtidig med aflysning af det tidligere pant.
Adgangen til at lave  

 afløsningspantebreve efter § 5, stk. 4 gælder kun, hvis der samtidig med  

 afløsningspantebrevet bliver inddraget andet eller yderligere  

 erhvervsløsøre.
Det betyder, at der ikke er hjemmel til at lave rene  

 afløsningspantebreve.
Anmeldelse til tinglysning af et rent  

 afløsningspantebrev med pant i de samme løsøregenstande udløser fuld  

 afgift efter § 5, stk. 1.
Bekendtgørelsen forudsætter, at anmelder ved en  

 tinglysning, hvor der bliver inddraget yderligere erhvervsløsøre, afgiver  

 en erklæring om, at der hverken sker en ændring af det pantsikrede beløb  

 eller en ændring af pantsætter.
Der er i loven ikke krav om, at der ikke  

 samtidig må ske en forhøjelse af det pantsikrede beløb.
Det er derfor  

 muligt at få tinglyst en ændring af det pantsatte erhvervsløsøre samtidig  

 med, at der sker en forhøjelse af det pantsikrede beløb.
Erklæring Erklæringen, der skal afgives efter bekendtgørelsens § 5, skal derfor  

 kun indeholde en bemærkning om, at der ikke sker et skift af pantsætter,  

 jf. lovens § 5, stk. 4, 3. pkt.
Følgende erklæring er derfor  

 tilstrækkelig:
"Nærværende ændring af pantet omfatter alene  

 erhvervsaktiver.
Der sker herved ikke skift af pantsætter." Efter tinglysningsafgiftslovens § 7, stk. 2 er det  

 muligt i én anmeldelse at få tinglyst flere forskellige  

 rettigheder vedrørende den samme pantsatte genstand for 1 x  

 1.400 kr.
I overensstemmelse med tinglysningsafgiftslovens § 7, stk. 2  

 skal der alene skal betales 2 x 1.400 kr. samt 1,5 % af forhøjelsen, når  

 der i samme anmeldelse sker en inddragelse af yderligere erhvervsløsøre  

 efter § 5, stk. 4 og en forhøjelse af det pantsikrede beløb efter § 5,  

 stk. 5, under forudsætning af, at der ikke samtidig sker et skift af  

 pantsætter.
Pant i driftsinventar og -materiel i lejede lokaler Hvis et løsørepantebrev med pant i driftsinventar og driftsmateriel i  

 lejede lokaler efter  

tinglysningslovens       § 47b, stk. 2  

 ønskes flyttet til andre lejede lokaler, vil der, uanset  

 at det rent fysisk er det samme løsøre, være tale om inddragelse af  

 yderligere løsøre under pantet, fordi pantebrevet kun har pant i det  

 løsøre, der befinder sig i de lejede lokaler, som pantebrevet oprindeligt  

 er lyst i.
Da der er tale om erhvervsløsøre, kan ændringen ske  

 for 2 x 1.400 kr., jf. § 5, stk. 4., hvis der ikke sker skift af  

 pantsætter.
D.3 Ejendomsforbehold Ved tinglysning af ejendomsforbehold efter  

tinglysningslovens       § 42 d i  

 motorkøretøjer, påhængs- og sættevogne til biler samt  

 campingvogne, udgør afgiften 1.400 kr. og 1,5 % af det beløb,  

 ejendomsforbeholdet skal sikre på tidspunktet for anmeldelsen til  

 tinglysning, jf. tinglysningsafgiftslovens § 6.
 Ved transport af et ejendomsforbehold skal der betales  

 afgift efter § 7.
E.
Skibe E.1 Registrering af ejerforhold til  

 skibe Reglerne om registrering af et ejerforhold til et skib findes i  

 tinglysningsafgiftslovens § 11.
Skiberegistret består af tre registre; Fartøjsfortegnelsen,  

 Skibsregistret og Dansk Internationalt Skibsregister.
Skibe med en  

 bruttotonnage på 5 eller derunder kan ikke registreres i  

 skibsregistret.
 Registrering af et ejerforhold til et fiskeskib eller til et  

 fritidsfartøj udløser en registreringsafgift på 4 promille af  

 ejerskiftesummen, jf. lovens § 11, stk. 1. Registrering af et ejerforhold  

 til andre skibe end fiskeskibe og fritidsfartøjer udløser en  

 registreringsafgift på 1 promille af ejerskiftesummen., jf. lovens § 11,  

 stk. 2. Registrering af adkomstændringer vedrørende skibe i forbindelse  

 med selskabsfusioner mv. er afgiftsfri, jf. lovens § 15, stk. 1, nr.  

 1.
Registreringsafgiften udløses ikke kun ved en  

 registrering af et ejerskifte, men også ved registrering af et  

 ejerforhold, der ikke sker i forbindelse med et ejerskifte.
Hvis  

 registreringen af ejerforholdet ikke sker i forbindelse med et ejerskifte,  

 skal afgiften beregnes af skibets værdi på registreringstidspunktet.
Det  

 betyder bl.a., at der skal betales registreringsafgift, hvis et skib  

 overføres fra et udenlandsk register til Skibsregistret, uden at skibet  

 skifter ejer, fordi der sker en registrering af ejerforholdet i et dansk  

 register.
Hvis der sker en ren overføring af ejerrettigheder mellem  

 Fartøjsfortegnelsen, Skibsregistret og Dansk Internationalt Skibsregister,  

 skal der ikke betales registreringsafgift, fordi ejerforholdet allerede er  

 registreret i et dansk register.
Der skal betales registreringsafgift, selvom  

 registreringen af ejerforholdet er midlertidig.
Hvis et ejerforhold er  

 registreret betinget, er den endelige registrering af forholdet  

 afgiftsfri.
 Der skal ikke betales registreringsafgift ved  

 registrering af ejerforholdet til et nybygget skib, hvis registreringen  

 sker på grundlag af skibsbygningsattesten (bilbrevet).
Hvis der ikke foreligger en ejerskiftesum, skal den  

 afgiftspligtige afgive en erklæring om skibets værdi på  

 anmeldelsestidspunktet.
Hvis den afgiftspligtige ikke har afgivet en  

 værdierklæring, eller hvis der er tvivl om rigtigheden af den angivne  

 værdi af skibet, kan afgiftsmyndigheden få værdien fastsat ved en  

 vurdering af skibet, jf. lovens § 3, stk. 3. Denne vurdering sker  

 efter reglerne om isoleret bevisoptagelse (syn og skøn). Den  

 afgiftspligtige hæfter for omkostningerne ved vurderingen.
Hvis  

 vurderingen skyldes, at afgiftsmyndigheden har skønnet, at værdiangivelsen  

 var for lav, skal statskassen bære omkostningerne, medmindre den nye  

 vurdering ligger mere end 10 % over den afgiftspligtiges  

 værdiangivelse.
 Indgår der i  

 ejerskiftesummen tillige betaling for erhvervelse af  

 fiskerettigheder, skal betalingen herfor ikke medtages i  

 den afgiftspligtige ejerskiftesum.
E.2 Registrering af pant i skibe Reglerne om registrering af et pant i skib findes i  

 tinglysningsafgiftslovens § 12.
Pantsætninger registreres i Skibsregistret og i Dansk  

 Internationalt Skibsregister.
Der registreres ikke pantsætninger i  

 Fartøjsfortegnelsen.
Registrering af pant i skibe med en bruttotonnage på  

 5 eller derunder kan ikke ske i Skibsregistret.
Pant i sådanne skibe skal  

 tinglyses i Bil- og Personbogen.
Registrering af pant i et fritidsfartøj udløser en  

 registreringsafgift på 1,5 % af det pantsikrede beløb, jf. § 12, stk. 1.  

 Registrering af pant i andre skibe end fritidsfartøjer udløser en  

 registreringsafgift på 1 promille af det pantsikrede beløb, jf. § 12, stk.  

 1. Tinglysning i Bil- og Personbogen af pant i skibe med en bruttotonnage  

 under 5 udløser en tinglysningsafgift på 1,5 % af det pantsikrede beløb  

 samt 1.400 kr. som for tinglysning af pant i løsøre.
Der skal ikke betales  

 registreringsafgift ved registrering af retspant.
Afgiften skal afrundes opad til det nærmeste beløb, der  

 er deleligt med 100, jf. § 20. Hvis der ikke bliver betalt den korrekte  

 afgift ved anmeldelsen til tinglysning, skal der betales en forhøjet  

 afgift.
Den forhøjede afgift er på 5 % af den skyldige afgift, dog mindst  

 200 kr., jf. § 20.
Det er afgiftsfrit at registrere ændringer af pant i  

 skibe, hvorved der inddrages andre eller yderligere skibe under pantet,  

 hvis pantsætteren ved den nye registrering er den samme som efter den  

 tidligere registrering.
Hvis pantsætter ved registreringen af ændringen er  

 en anden end pantsætter efter den tidligere registrering, skal der betales  

 fuld registreringsafgift efter § 12, stk. 1. Det betyder, at der skal  

 betales fuld registreringsafgift af hele det pantsikrede beløb, uanset om  

 man registrerer et debitorskifte samtidig med ændringen af det pantsatte,  

 eller om man registrerer et debitorskifte før ændringen af det  

 pantsatte.
Inddragelsen af andre eller yderligere skibe kan ske ved  

 registrering af en påtegning på det eksisterende pantebrev eller ved  

 registrering af et afløsningspantebrev.
Hvis ændringen sker ved et  

 afløsningspantebrev, er det en betingelse, at det gamle pantebrev bliver  

 aflyst samtidig med, at det nye pantebrev bliver anmeldt til registrering.
Rene afløsningspantebreve er ikke omfattet af  

 afgiftsfriheden.
Det betyder, at der skal betales fuld tinglysningsafgift  

 ved anmeldelse til tinglysning af et afløsningspantebrev, hvor der ikke  

 bliver inddraget andre eller yderligere skibe under pantet.
E.3 Skibe hjemmehørende i Grønland Når  

 skibe hjemmehørende i Grønland indføres i skibsregistret, betragtes det  

 ikke som en registrering i Danmark.
Indførsel i skibsregistret af skibe  

 hjemmehørende i Grønland udløser derfor ikke nogen afgift efter  

 tinglysningsafgiftsloven.
Et skib betragtes i den forbindelse som  

 hjemmehørende i Grønland, hvis skibet er registreret med hjemsted i  

 Grønland.
Det er uden betydning, hvor den registrerede ejer har bopæl  

 eller hjemsted.
E.4 Andet Skema: Satsen for registrering af ejerforhold Registrering afejerforhold til  

 skibe* Fartøjsfortegnelsen Det alm.
SkibsregisterDet internat.  

 Skibsregister Handelsskib 1 prm.
 1 prm.
Fiskeskib 4 prm.
 4 prm.
Fritidsskib - 4 prm.
Skibsbygningsattest (bilbrev)** 0 0 Satsen er 0 for skibe, hvis bruttotonnage er målt til 5 eller  

 derunder.
* Afgiften udløses, når et skib overføres fra  

 udenlandsk registrering til registrering i skibsregistret uden at  

 skibet skifter ejer.
Den rene overføring af ejerrettigheder mellem  

 Fartøjsfortegnelsen, Skibsregistret og Dansk Internationalt  

 Skibsregister udløser ingen afgift.
 ** Der betales ingen afgift ved førstegangsregistrering af ejer  

 af nybygget skib.
Skema: Satsen for registrering af pant Registrering afpant i  

 skibe Fartøjsfortegnelsen Det alm.
SkibsregisterDet internat.  

 Skibsregister Handelsskib - 1 prm.
Fiskeskib - 1 prm.
Fritidsskib - 1,5 pct.
 Satsen er 1,5 pct. + 1.400 kr. for skibe, hvis bruttotonnage er  

 målt til 5 eller  

 derunder.
F.
Luftfartøjer F.1 Registrering af ejerforhold til  

 luftfartøjer Reglerne om registrering  

 af ejerforhold til et luftfartøj eller andele heraf findes i lovens §  

 13.
 Ved  

 registrering af ejerforhold til et luftfartøj eller andele heraf i  

 Nationalitetsregistret udløses der en registreringsafgift på 1 promille af  

 ejerskiftesummen, jf. § 13, stk. 1. Registrering af adkomstændringer  

 vedrørende luftfartøjer i forbindelse med selskabsfusioner mv. er  

 afgiftsfri, jf. § 15, stk. 1, nr. 1.
 Afgiften afrundes opad  

 til nærmeste kronebeløb, der er deleligt med 100. jf. § 2, stk. 1.
 Hvis  

 afgiften eller en del heraf ikke betales ved anmeldelsen til tinglysning,  

 forhøjes det skyldige afgiftsbeløb med 5 pct., dog mindst 200 kr., jf. §  

 20.
Registreringsafgiften  

 udløses ikke kun ved en registrering af et ejerskifte, men også ved  

 registrering af et ejerforhold, der ikke sker i forbindelse med et  

 ejerskifte.
Hvis registreringen af ejerforholdet ikke sker i forbindelse  

 med et ejerskifte, skal afgiften beregnes af luftfartøjets værdi på  

 registreringstidspunktet.
Det betyder f.eks., at der skal betales  

 registreringsafgift, hvis et luftfartøj overføres fra et udenlandsk  

 register til Nationalitetsregistret, uden at luftfartøjet skifter ejer,  

 fordi der sker en registrering af ejerforholdet i  

 Nationalitetsregistret.
Der  

 skal betales registreringsafgift selvom registreringen af ejerforholdet er  

 midlertidig.
Hvis et ejerforhold er registreret betinget, er den endelige  

 registrering af forholdet afgiftsfri.
Hvis  

 der ved registrering af ejer af luftfartøj ikke foreligger en  

 ejerskiftesum, hvoraf afgiften kan beregnes efter § 13, skal den  

 afgiftspligtige ved anmeldelsen til registrering vedlægge en begrundet  

 angivelse af luftfartøjets værdi efter bedste skøn, jf. § 3,  

 stk. 3. Vedlægges værdierklæringen ikke, eller er  

 registreringsmyndigheden/afgiftsmyndigheden i øvrigt i tvivl om  

 rigtigheden af den angivne værdi, kan afgiftsmyndigheden få værdien  

 fastsat ved en vurdering af luftfartøjet.
Den afgiftspligtige hæfter for  

 omkostningerne ved vurderingen.
Hvis vurderingen skyldes, at  

 afgiftsmyndigheden har skønnet, at værdiangivelsen var for lav, skal  

 statskassen bære omkostningerne, medmindre den nye vurdering ligger mere  

 end 10 % over den afgiftspligtiges værdiangivelse.
F.2 Registrering af pant i  

 luftfartøjer Reglerne om registrering af et pant i luftfartøjer findes  

 i lovens § 14.
Ved registrering af pant i luftfartøjer i  

 Rettighedsregistret over Luftfartøjer udgør afgiften 1 promille af det  

 pantsikrede beløb.
Hvis luftfartøjet vejer under 5.700 kg. eller er  

 registreret til højst 10 passagerer er tinglysningsafgiften dog 1,5 % af  

 det pantsikrede beløb, som ved pantsætning af løsøre.
Tinglysning af pant  

 i luftfartøjer, der vejer under 5.700 kg. eller er registreret til højst  

 10 passagerer sker tillige i Rettighedsregistret.
 Der betales ikke afgift af tinglysning eller registrering  

 af retspant.
 Afgiften afrundes opad til nærmeste kronebeløb, der er  

 deleligt med 100. jf. § 2, stk. 1.
 Hvis afgiften eller en del heraf ikke betales ved  

 anmeldelsen til tinglysning, forhøjes det skyldige afgiftsbeløb med 5  

 pct., dog mindst 200,00 kr., jf. § 20.
Det er afgiftsfrit at registrere ændringer af pant i  

 luftfartøjer, hvorved der inddrages andre eller yderligere luftfartøjer  

 under pantet, hvis pantsætteren ved den nye registrering er den samme som  

 efter den tidligere registrering.
Hvis pantsætter ved registreringen af  

 ændringen er en anden end pantsætter efter den tidligere registrering,  

 skal der betales fuld registreringsafgift efter § 14, stk. 1. Ændringen  

 kan ske ved registrering af en påtegning på det eksisterende pantebrev  

 eller ved registrering af et afløsningspantebrev.
Hvis ændringen sker ved  

 et afløsningspantebrev, er det en betingelse, at det gamle pantebrev  

 bliver aflyst samtidig med, at det nye pantebrev bliver anmeldt til  

 tinglysning eller registrering.
Rene afløsningspantebreve er ikke omfattet af  

 afgiftsfriheden.
Det betyder, at der skal betales fuld  

 registreringsafgift/tinglysningsafgift ved anmeldelse til tinglysning af  

 et afløsningspantebrev, hvor der ikke bliver inddraget andre eller  

 yderligere skibe under pantet.
F.3 Luftfartøjer hjemmehørende i  

 Grønland Når luftfartøjer hjemmehørende på Færøerne eller i Grønland indføres i  

 Rettighedsregistret over Luftfartøjer eller i Nationalitetsregistres,  

 betragtes det ikke som en registrering i Danmark.
Indførsel i  

 rettighedsregistret over luftfartøjer eller i Nationalitetsregistret af  

 luftfartøjer hjemmehørende på Færøerne eller i Grønland udløser derfor  

 ikke nogen afgift efter tinglysningsafgiftsloven.
Overførsler fra  

 Nationalitetsregistret til rettighedsregistret af luftfartøjer  

 hjemmehørende på Færøerne eller i Grønland udløser ligeledes ingen afgift.  

 Et luftfartøj betragtes i den forbindelse som hjemmehørende på Færøerne  

 eller i Grønland, hvis luftfartøjets ejer eller bruger er hjemmehørende  

 der, og hverken ejer eller bruger er hjemmehørende i den øvrige del af  

 riget.
F.4 Andet Skema: Afgiftsats ved registrering af ejerskab Registrering af ejerforhold til luftfartøjer* Nationalitetsregistret Rettighedsregistret Vægt på 5.700 kg eller derover eller registreret til mere end 10  

 passagerer 1 prm.
 1 prm.
Vægt under 5.700 kg eller registreret til højst 10  

 passagerer 1 prm.
 1 prm.
 * Afgiften udløses, når et luftfartøj overføres fra udenlandsk  

 registrering til registrering uden at luftfartøjet skifter ejer.Den  

 rene overføring af ejerrettigheder fra Nationalitetsregistret til  

 Rettighedsregistret udløser ingen afgift.
Skema: Afgiftssats ved registrering af pant Registrering af pant i luftfartøjer Nationalitetsregistret* Rettighedsregistret Vægt på 5.700 kg eller derover eller registreret til mere end 10  

 passagerer - 1 prm.
Vægt under 5.700 kg eller registreret til højst 10  

 passagerer - 1,5 pct.
 * Registrering af pant sker kun i  

 Rettighedsregistret.
G.
Godtgørelse G.1 Godtgørelse Reglerne om godtgørelse af tinglysningsafgift findes i  

 lovens § 19, stk. 2 og §§ 22-23. § 19, stk. 2 regulerer de situationer,  

 hvor der er blevet betalt for meget i afgift (  

 se pkt.       G.2 ).  

 § 22 regulerer godtgørelse i de tilfælde, hvor et dokument har været  

 anmeldt til tinglysning, men er blevet afvist (  

 se pkt.       G.3 ),  

 og § 23 regulerer godtgørelse i de situationer, hvor et tinglyst dokument  

 er blevet aflyst i sin helhed (  

 se pkt.       G.4  

).
En anmodning om godtgørelse efter lovens § 19 kan  

 indsendes direkte til told- og skatteforvaltningen.
En anmodning om  

 godtgørelse efter lovens § 22 og § 23 skal indsendes til  

 registreringsmyndigheden, som videresender anmodningen til told- og  

 skatteforvaltningen.
 Reglerne om tilbagebetaling af godtgjorte beløb findes i  

 § 22, stk. 3 og § 23, stk. 4. Efter disse bestemmelser skal told- og  

 skatteforvaltningen træffe afgørelse om godtgørelse og udbetale en  

 eventuel godtgørelse senest 14 dage efter modtagelse af en anmodning  

 herom.
Der gælder særlige regler for diplomater (  

 se pkt.       G.5  

) G.2 Tilbagebetaling af for meget betalt  

 afgift Hvis en anmelder har betalt for meget i  

 tinglysningsafgift, skal afgiftsmyndigheden betale det overskydende  

 afgiftsbeløb tilbage, jf. § 19, stk. 2.
Afgiftsmyndigheden skal kvittere for godtgørelse af  

 tinglysningsafgift.
Det betyder, at anmelder skal indsende det originale  

 dokument til afgiftsmyndigheden sammen med anmodningen om godtgørelse, så  

 afgiftsmyndigheden kan påtegne dokumentet om godtgørelsen.
Forældelsesfrist Forældelsesfristen for godtgørelse efter § 19, stk. 2 findes i   

skatteforvaltningslovens § 31 stk. 2.  

 Efter denne  

 bestemmelse skal den, der søger om godtgørelse af betalt  

 tinglysningsafgift, senest 3 år efter anmeldelsen til tinglysning,  

 fremlægge oplysninger, der kan begrunde godtgørelse af  

 afgiften.
G.3 Godtgørelse af afgift på afviste  

 dokumenter Tinglysningsafgiften kan godtgøres, hvis anmeldelsen til tinglysning  

 eller registrering bliver trukket tilbage inden tinglysningen eller  

 registreringen, eller hvis dokumentet bliver afvist fra tinglysning eller  

 registrering, jf. § 22. Afgiftsmyndigheden godtgør den betalte  

 tinglysningsafgift med et fradrag på 1.400 kr.
Anmodningen om godtgørelse  

 skal sendes til registreringsmyndigheden/tinglysningskontoret, som  

 videresender den til afgiftsmyndigheden.
Afgiftsmyndigheden skal kvittere for godtgørelse af tinglysningsafgift.  

 Det betyder, at anmelder skal indsende det originale dokument til  

 afgiftsmyndigheden, for at afgiftsmyndigheden kan påtegne dokumentet om  

 godtgørelsen.
Hvis afgiftsmyndigheden ikke modtager det originale dokument  

 til påtegning, kan tinglysningsafgiften som udgangspunkt ikke godtgøres/  

 udbetales.
Kravet om, at det originale dokument skal indsendes til  

 afgiftsmyndigheden, før tinglysningsafgiften kan godtgøres, kan  

 undtagelsesvist fraviges, hvis det originale dokument er bortkommet.
I  

 sådan et tilfælde skal anmelder afgive de nødvendige oplysninger om  

 dokumentets indhold.
Derudover skal anmelder på tilfredsstillende vis  

 bevise overfor afgiftsmyndigheden hvor meget, der blev betalt i  

 tinglysningsafgift for dokumentet, hvor dokumentet blev afgiftsberigtiget  

 og hvornår dokumentet blev afgiftsberigtiget.
Det er desuden en  

 forudsætning for godtgørelsen, at anmelder straks indsender det originale  

 dokument til påtegning hos afgiftsmyndigheden, hvis det efterfølgende  

 bliver fundet, og at anmelder eller andre ikke på ny søger om godtgørelse  

 af afgiften for det bortkomne dokument, hvis originalen eller kopier heraf  

 senere bliver fundet.
Når et dokument er trukket tilbage eller er blevet afvist fra  

 tinglysning eller registrering, er det er muligt at genanvende den  

 variable tinglysningsafgift, der blev betalt for den første anmeldelse til  

 tinglysning, ved en ny anmeldelse til tinglysning af dokumentet.
Hvis  

 genanmeldelsen sker inden for 6 måneder efter den første anmeldelse til  

 tinglysning, kan den faste afgift på 1.400 kr. også genanvendes.
Hvis et dokument er blevet afvist fra tinglysning på grund af en formel  

 fejl, og denne fejl er blevet rettet ved en efterfølgende allonge, er det  

 muligt at genanvende den betalte tinglysningsafgift efter § 22. Det er  

 også muligt at genanvende betalt tinglysningsafgift, hvis andet end selve  

 afvisningsgrunden er blevet berigtiget ved en efterfølgende allonge.
Hvis  

 et dokument er blevet trukket tilbage fra tinglysning på anmelders  

 begæring, kan tinglysningsafgiften ligeledes genanvendes, selvom der er  

 blevet rettet eller ændret i dokumentet ved en efterfølgende allonge.
Det er en betingelse for at genanvende afgiften, at det er det samme  

 dokument, der bliver anmeldt til tinglysning på ny.
Hvis det er et nyt  

 dokument, der bliver anmeldt til tinglysning, kan afgiften som  

 udgangspunkt ikke genanvendes.
Kravet om, at det skal være det samme dokument, der anmeldes til  

 tinglysning, før afgiften kan genanvendes, kan i ganske særlige tilfælde  

 fraviges, når der er dokumentumulighed.
Dokumentumulighed foreligger, når  

 dokumentet indeholder en alvorlig, grundliggende fejl, og denne fejl gør,  

 at dokumentet af tinglysningsmæssige grunde ikke kan tinglyses, hverken på  

 anmeldelsestidspunktet eller senere.
At dokumentet ikke kan tinglyses  

 senere betyder, at fejlen ikke kan rettes ved en allonge, men at det er  

 nødvendigt at tinglyse et helt nyt dokument.
I denne situation kan den  

 betalte afgift undtagelsesvist genanvendes på et nyt dokument.
Det er  

 registreringsmyndigheden, der afgør, om der foreligger dokumentumulighed.
Når et pantebrev er blevet delvist tinglyst og delvist afvist fra  

 tinglysning, kan man genanvende den betalte variable tinglysningsafgift  

 ved en fornyet anmeldelse til tinglysning af den afviste del, hvis det det  

 kun er afvisningsgrunden, man retter.
Hvis den fornyede anmeldelse til  

 tinglysning sker senest 6 måneder efter den delvise tinglysning og  

 afvisning, kan man også genanvende den faste afgift på 1.400 kr.
Hvis den  

 fornyede anmeldelse til tinglysning sker mere end 6 måneder efter den  

 delvise tinglysning og afvisning, skal der betales en tinglysningsafgift  

 på 1.400 kr.
 Forældelsesfristen for godtgørelse efter § 22 findes i  

skatteforvaltningslovens § 31 stk. 2.  

 Efter denne  

 bestemmelse skal den, der søger om godtgørelse af betalt  

 tinglysningsafgift, senest 3 år efter anmeldelsen til tinglysning,  

 fremlægge oplysninger, der kan begrunde godtgørelse af afgiften.
G.4 Godtgørelse af afgift på tinglyste  

 dokumenter Afgiftsmyndigheden kan godtgøre den tinglysningsafgift, der er betalt  

 for et tinglyst dokument, når dokumentet er blevet aflyst og når en række  

 øvrige betingelser er opfyldt, jf. § 23. Afgiftsmyndigheden godtgør den  

 betalte tinglysningsafgift med fradrag af 1.400 kr.
Se  

 pkt.
G.4.1   

 om betingelserne for godtgørelse af ejerskifte og  

 pkt.
G.4.2   

 om betingelserne for godtgørelse af pant.
Anmodningen om godtgørelse skal  

 sendes til registreringsmyndigheden/ tinglysningskontoret, som herefter  

 videresender den til afgiftsmyndigheden.
Forældelse Forældelsesfristen for godtgørelse efter § 23 findes i  

skatteforvaltningslovens § 31 stk. 2.  

 Efter denne  

 bestemmelse skal den, der søger om godtgørelse af betalt  

 tinglysningsafgift, senest 3 år efter den dag, dokumentet er blevet  

 aflyst/slettet af tingbogen, fremlægge oplysninger, der kan begrunde  

 godtgørelse af afgiften.
G.4.1 Godtgørelse af afgift ved tinglyst  

 ejerskifte Hvis et tinglyst ejerskifte er blevet aflyst senest 9  

 måneder efter at køber har overtaget det ejerskiftede, kan der ske  

 godtgørelse af den afgift, der blev betalt ved anmeldelse til tinglysning  

 af det ejerskiftede, jf. § 23, stk. 1, nr. 1. Aflysningsfristen på 9  

 måneder regnes fra overtagelsen.
Overtagelsen er det tidspunkt, parterne  

 har angivet som overtagelsesdag i overdragelsesdokumentet.
Det er en betingelse for godtgørelsen, at ejerskiftet  

 annulleres, og at ejendommen går tilbage til den oprindelige ejer.
Det  

 betyder, at der ikke kan ske godtgørelse, hvis ejendommen ved et  

 almindeligt videresalg overdrages til en tredjemand inden for 9 måneder.  

 Der kan desuden ske godtgørelse af den afgift, der bliver betalt ved  

 anmeldelse til tinglysning eller registrering af tilbageskødningen til den  

 tidligere ejer, jf. § 23, stk. 3.
 Hvis et ejerskifte er blevet aflyst eller udslettet,  

 fordi ejerskiftet har været betinget af en offentlig myndigheds  

 godkendelse, og godkendelsen ikke er opnået, kan der ske godtgørelse af  

 den afgift, der blev betalt ved anmeldelsen til tinglysning af  

 ejerskiftet, jf. § 23, stk. 1, nr. 2. Betingelserne for godtgørelse efter  

 denne bestemmelse anses for opfyldt i de tilfælde, hvor en offentlig  

 myndighed har givet afslag og i tilfælde, hvor en offentlig myndigheds  

 godkendelse endnu ikke foreligger ved fristens udløb.
G.4.2 Godtgørelse af afgift ved tinglyst  

 pant Når et  

 tinglyst eller registreret pant er blevet aflyst eller udslettet, kan  

 afgiftsmyndigheden godtgøre den betalte afgift, hvis pantebrevet ikke har  

 været overgivet til kreditor eller kreditors repræsentant, og hvis der  

 ikke har været betalt ydelser i henhold til pantebrevet, jf. § 23, stk. 1,  

 nr. 3. Afgiftsmyndigheden kan godtgøre afgiften for pantebreve til  

 sikkerhed for lån i realkreditinstitutter, Dansk Landbrugs Realkreditfond  

 eller i pengeinstitutter, selvom pantebrevet har været overgivet til  

 kreditor, hvis lånet ikke har været udbetalt.
 Der  

 kan ikke ske godtgørelse af afgift på tinglyste ejerpantebreve.
Hvis  

 der er sket en åbenbar fejlagtig identifikation af den pantsatte genstand,  

 kan der ske godtgørelse af den afgift, der blev betalt for den fejlagtige  

 pantsætning, jf. § 23, stk. 1, nr. 4. Godtgørelse forudsætter, at den  

 fejlagtige pantsætning er blevet aflyst eller udslettet, at fejlen er  

 rettet ved en ny pantsætning og at anmodning om godtgørelse på den  

 fejlagtige pantsætning er indgivet senest 1 måned efter, det nye pant er  

 blevet tinglyst.
Alle betingelserne skal være opfyldt, før der kan ske  

 godtgørelse.
Afgiftsmyndigheden skal i hver enkelt sag vurdere, om  

 der ud fra sagens konkrete omstændigheder kan siges at være sket en  

 åbenbar fejlagtig identifikation af den pantsatte genstand.
Det er derfor  

 ikke afgørende for afgiftsmyndighedens vurdering, at anmelder mener, at  

 der er sket en åbenbar fejlagtig identifikation af den pantsatte genstand.  

 Ved vurderingen af om der er sket en åbenbar fejlagtig identifikation, ser  

 afgiftsmyndigheden bl.a. på ejerforholdet, på om der er opnået pant som  

 forudsat i dokumentet og på den tid der er gået fra tinglysning af den  

 fejlagtige pantsætning, til den bliver rettet ved en ny tinglysning.
G.5 Diplomatreglen Afgiftsmyndigheden kan godtgøre den tinglysningsafgift, som fremmede  

 staters herværende ambassader mv., internationale organisationer og hertil  

 knyttet personale har betalt ved anmeldelse til tinglysning eller  

 registrering, jf. § 24.
 Bestemmelsen omfatter fremmede staters herværende ambassader mv., der  

 er omfattet af  

 Wienerkonventionen       af 18. april 1961 om diplomatisk forbindelse ;  

 fremmede staters  

 herværende konsulater mv., der er omfattet af  

 Wienerkonventionen       af 24. april 1963 om konsulære forbindelser ;  

 internationale  

 organisationer mv., der er omfattet af  

 lov       nr. 567 af 30. november 1983 om rettigheder og immuniteter for  

   internationale organisationer m.v. ; organisationer, der er  

 domicilerede her i landet og optaget i "  

 The Copenhagen Diplomatic List " i henhold til  

 værtsaftale med udenrigsministeriet; NATO og SHIRBRIG samt tilsvarende  

 organisationer, der er domicilerede her i landet i henhold til værtsaftale  

 med Forsvarsministeriet; FN og tilsvarende multinationale  

 organisationer.
 Tvivl om hvorvidt en multinational organisation er omfattet af  

 bestemmelsen, afgøres på grundlag af indstilling fra Udenrigsministeriet  

 eller Forsvarsministeriet.
 Det er afgørende for adgangen til godtgørelse efter lovens § 24, at der  

 er indgået en folkeretlig aftale om fritagelse for skatter, afgifter mv.,  

 mens det er uden betydning, om den faste ejendom, løsøret, bilen, flyet  

 eller skibet er erhvervet til de ansattes brug.
 Godtgørelsesadgangen omfatter ikke ejerrettigheder og panterettigheder,  

 som de ansatte har erhvervet i privat øjemed.
 Det er både den faste og den variable afgift, der godtgøres.
H.
Fælles regler H.1 Afgiftspligtens indtræden Tinglysningsafgiften forfalder ved anmeldelsen til  

 tinglysning.
Afgiften skal indbetales til registreringsmyndigheden  

 samtidig med anmeldelsen.
Afgiftens beregning og betaling påhviler den  

 afgiftspligtige,  

 se pkt.       H.4 . Hvis den afgiftspligtige er i tvivl om afgiftens  

 beregning, kan  

 der fås vejledning ved henvendelse til told- og skatteforvaltningen.
Det afgørende for afgiftspligten er, om der sker  

 tinglysning eller registrering af en rettighed i et dansk register.
Det er  

 uden betydning for afgiftspligten, hvor og mellem hvem en aftale om en  

 rettighed er indgået, f.eks. om en udlændig har indgået aftalen i  

 udlandet.
Det har ikke nogen betydning for afgiftspligten, om  

 rettigheden bliver tinglyst eller afvist.
Det betyder, at hvis et dokument  

 bliver afvist fra tinglysning, er afgiften alligevel forfalden til  

 betaling.
Hvis der ikke er betalt den korrekte afgift ved anmeldelsen til  

 tinglysning, sender registreringsmyndigheden dokumentet til told- og  

 skatteforvaltningen.
Tinglysningskontoret kan i afvisningspåtegningen  

 skrive, at der verserer sag om tinglysningsafgiften.
 Der gælder særlige regler for storkunder,  

 se pkt.       I .
H.2 Oprunding af afgiften Den  

 variable afgift skal oprundes til det nærmeste kronebeløb, der er deleligt  

 med 100, jf. lovens § 2, stk. 1. Det er afgiftsbeløbet, der skal oprundes,  

 ikke afgiftsgrundlaget.
Der  

 kan ses bort fra ørebeløb i den beregnede afgift.
Det betyder, at  

 tinglysningsafgiften ikke bliver oprundet, hvis den f.eks. er beregnet til  

 14.400,50.
H.3 Fremmed valuta Hvis det beløb, der skal beregnes afgift af, er angivet i fremmed  

 valuta, skal den afgiftspligtige ved beregning af tinglysningsafgiften  

 omregne beløbet til danske kroner.
 Det bør fremgå hvilken dagskurs, der er anvendt ved omregningen.  

 Registreringsmyndigheden kan sende et dokument til afgiftsprøve, hvis der  

 er tvivl om afgiftens rigtighed, jf. § 19. Told- og skatteforvaltningen  

 anbefaler derfor, at man påfører dagskursen for den pågældende valuta, så  

 der ikke opstår tvivl om afgiftens rigtighed.
Ved omregningen skal man benytte den officielle middelkurs, som  

 Nationalbanken har fastsat inden for de seneste 14 dage før anmeldelsen  

 til tinglysning eller registreringen.
Man kan vælge frit mellem  

 dagskurserne inden for 14-dages perioden.
Hvis der ikke er fastsat en officiel kurs, skal man i stedet for  

 anvende en sælgerkurs, der er blevet fastsat af et pengeinstitut.
Den  

 kurs, der anvendes, skal være fastsat inden for de seneste 14 dage før  

 anmeldelsen til tinglysning eller registrering.
Man kan vælge frit mellem  

 sælgerkurserne inden for 14-dages perioden.
 Hvis det beløb, afgiften skal beregnes af, er angivet i euro, skal man  

 ved omregningen til danske kroner enten anvende dagskursen på euro inden  

 for de seneste 14 dage før anmeldelsen til tinglysning eller den toldkurs,  

 der er gældende på anmeldelsestidspunktet, jf. bekendtgørelsens § 1. Man  

 kan vælge frit mellem kurserne inden for 14-dages perioden.
 Ved tinglysning af pant i fast ejendom, som er helt eller delvist  

 omfattet af afgiftsbegunstigelsen i lovens § 5, stk. 2,  

 se pkt.       C.2.2  

,  

 kan man anvende den dagskurs på euro, som blev lagt til grund på det  

 tidspunkt, hvor lånet blev udmålt, jf. § 1, stk. 2 i bekendtgørelsen.
I henhold til vilkårene for storkunders tilladelse, skal storkunder  

 angive kursen for euro.
Denne betingelse har hjemmel i bekendtgørelsens §  

 8, stk. 6.
Kurser kan findes på  

 www.nationalbanken.dk/dndk/valuta.nsf/side/valutakurser  

 og på  

 www.erhverv.skat.dk/obj.asp?o_id=92496&type=Valutakurser H.4 Hvem hæfter for afgiften Det er  

 den afgiftspligtige, der hæfter for tinglysningsafgiften.
Den  

 afgiftspligtige er den, der er part i et ejerskifte, en pantsætning eller  

 et andet forhold, der tinglyses eller registreres.
Ved et  

 ejerskifte hæfter både køber og sælger for tinglysningsafgiften som  

 afgiftspligtig.
Ved registrering af et ejerforhold, der ikke skyldes et  

 ejerskifte, er den afgiftspligtige den, der bliver registreret som  

 ejer.
 Ved en  

 pantsætning hæfter både pantsætter og panthaver for tinglysningsafgiften  

 som afgiftspligtig.
 Hvis  

 anmelder er registreret som virksomhed efter § 17, dvs. som storkunde ( se  

 pkt.       I ) hæfter anmelder for tinglysningsafgiften for de  

 dokumenter,  

 der er blevet anmeldt til tinglysning.
 Ved  

 tinglysning af et ejendomsforbehold i køretøjer hæfter den, der har taget  

 ejendomsforbehold i det pågældende køretøj, for tinglysningsafgiften som  

 afgiftspligtig.
 For så  

 vidt angår skadesløsbreve, der sikrer lån til betaling af ejendomsskatter  

 og individuel boligstøtte, er det vedkommende kommune, der hæfter for  

 tinglysningsafgiften som afgiftspligtig.
 For så  

 vidt angår skadesløsbreve, der sikrer lån til betaling af oprensning af  

 forurenet jord, er det Finansstyrelsen, der hæfter for  

 tinglysningsafgiften som afgiftspligtig.
For  

 alle andre forhold end tinglysning af et ejerskifte og tinglysning af en  

 pantsætning, et skadesløsbrev eller et ejendomsforbehold, er det  

 anmelderen, der hæfter for tinglysningsafgiften som afgiftspligtig.
Det  

 fremgår af dokumentet, hvem der er anmelder.
H.5 Afgiftsprøve Hvis den afgiftspligtige ikke betaler den korrekte tinglysningsafgift  

 ved anmeldelsen til tinglysning, oversender registreringsmyndigheden sagen  

 til told- og skatteforvaltningen.
Told- og skatteforvaltningen træffer  

 herefter afgørelse om beregning og betaling af tinglysningsafgiften.
Registreringsmyndigheden sender først sagen til afgiftsprøve hos told-  

 og skatteforvaltningen, når tinglysnings- eller registreringsekspeditionen  

 er blevet afsluttet.
Registreringsmyndigheden underretter samtidig hermed  

 den afgiftspligtige om, at sagen er blevet oversendt til told- og  

 skatteforvaltningen.
 Hvis der ikke er betalt den korrekte tinglysningsafgift ved anmeldelsen  

 til tinglysning, opkræver told- og skatteforvaltningen det skyldige  

 afgiftsbeløb til betaling senest 14 dage efter påkrav.
 Hvis der er betalt for meget i tinglysningsafgift ved anmeldelsen til  

 tinglysning, tilbagebetaler told- og skatteforvaltningen det overskydende  

 afgiftsbeløb.
H.6 Forhøjet afgift og renter Hvis der ikke er betalt den korrekte afgift ved  

 anmeldelsen til tinglysning, skal der betales en forhøjet afgift, jf. §  

 20.
Den forhøjede afgift er på 5 % af det skyldige  

 afgiftsbeløb, dog minimum 200 kr.
Det betyder, at hvis den forhøjede  

 afgift på 5 % af det skyldige afgiftsbeløb er under 200 kr., rundes  

 beløbet op til 200 kr.
 Hvis det skyldige afgiftsbeløb og den forhøjede afgift  

 ikke er blevet betalt inden udløbet af betalingsfristen på 14 dage, skal  

 der betales renter, jf. § 19, stk. 3. Renten beregnes i h.t. § 7 stk. 2, i  

 lov om opkrævning af skatter mv.
Skyldige afgifter og andre skyldige beløb efter  

 tinglysningsafgiftsloven inddrives ved udpantning og ved indeholdelse i  

 løn mv., jf. § 21. Andre skyldige beløb omfatter bl.a. renter og forhøjet  

 afgift, der påhviler den afgiftspligtige.
Beløbene indeholdes efter  

 reglerne i lov om inddrivelse af skatter og afgifter mv. og reglerne i §  

 14 i  

lov om  

 opkrævning af skatter og afgifter mv.
H.7 Opkrævning af afgiften Opkrævning af afgifter i henhold til  

 tinglysningsafgiftslovens bestemmelser administreres af told- og  

 skatteforvaltningen.
Told- og skatteforvaltningen afgør spørgsmål om  

 afgiftspligt og afgiftens størrelse, afgiftsgrundlaget og  

 afgiftsfritagelser samt spørgsmål om godtgørelse af  

 tinglysningsafgift.
Told- og skatteforvaltningen yder vejledning til de  

 afgiftspligtige, som henvender sig med et spørgsmål om  

 tinglysningsafgiften.
Forvaltningens vejledende udtalelser har ikke  

 bindende virkning og kan ikke påklages til højere instans.
H.8 Registreringsmyndigheden Registreringsmyndigheden for fast ejendom er tinglysningsmyndigheden i  

 den retskreds, hvor den faste ejendom ligger.
Registreringsmyndigheden for  

 køretøjer og løsøre er Bil- og Personbogen i Århus.  

 Registreringsmyndigheden for skibe er Skibsregistret og  

 registreringsmyndigheden for luftfartøjer er Statens Luftfartsvæsen.
Registreringsmyndighedernes opgave i forbindelse med administration af  

 tinglysningsafgiftsloven er at modtage afgiftsbetalingen.  

 Registreringsmyndighederne træffer ikke afgørelser om afgiften.
Det er kun  

 afgiftsmyndigheden, der har kompetence til at træffe afgørelse om  

 tinglysningsafgiften.
Tinglysning eller registrering sker uafhængigt af,  

 om der er betalt afgift.
Hvis afgiften ikke bliver betalt ved anmeldelsen  

 til tinglysning, bliver sagen oversendt til told- og skatteforvaltningen,  

 når tinglysningen/registreringen er sket.
Registreringsmyndigheden  

 underretter samtidigt anmelderen om, at dokumentet er oversendt til told-  

 og skatteforvaltningen.
Hvis en anmelder ønsker at få det originale  

 dokument udleveret, bliver dokumentet påtegnet om, at der verserer sag om  

 tinglysningsafgiftens størrelse, inden det udleveres.
 Registreringsmyndighederne kvitterer for afgiftens betaling ved at  

 stemple dato og beløb på dokumentet.
Den afgiftspligtige kan berigtige åbenbare fejl ved beregning af  

 afgiften overfor registreringsmyndighederne.
Registreringsmyndighederne  

 kan vælge at ringe efter et åbenbart glemt beløb eller efter en åbenbar  

 glemt oplysning af afgiftsmæssig karakter.
Der er ikke tale om en  

 forvaltningsmæssig afgørelse, og forholdet bliver derfor ikke omfattet af  

 lovens § 20.
H.9 Klageinstanser Landsskatteretten er klagemyndighed i de afgørelser  

 som told- og skatteforvaltningen har truffet om betaling og godtgørelse  

 m.m. af tinglysnings- og registreringsafgift.
Fristen for at indbringe en afgørelse for  

 Landsskatteretten er 3 måneder.
Fristen regnes fra det tidspunkt, hvor  

 afgiftsmyndighedens afgørelse er kommet frem til modtageren.
 Ved klage til Landsskatteretten skal der betales en  

 klageafgift, som for nuværende udgør 700 kr.
 Skatteforvaltningslovens kap. 16  finder anvendelse  

 ved klage til Landsskatteretten.
H.10 Kontrol Registreringsmyndigheden skal på begæring give told- og  

 skatteforvaltningen de oplysninger om registreringer, som  

 registreringsmyndigheden er i besiddelse af, og som er nødvendige for  

 told- og skatteforvaltningen kontrol med betaling af tinglysningsafgiften.  

 Registreringsmyndigheden skal derudover give told- og skatteforvaltningen  

 oplysninger om forhold af betydning for afgiftskontrollen.
 Told- og skatteforvaltningen kan udnytte  

 kontrolmuligheden ved registreringsmyndighederne ved at gennemgå de  

 registrerede oplysninger og på den baggrund udtage de oplysninger, der er  

 relevante for kontrollen.
Told- og skatteforvaltningen kan også indhente  

 oplysninger om forhold af betydning for afgiftskontrollen hos de  

 afgiftspligtige.
Det kan f.eks. være i form af købsaftaler eller  

 låneafregninger.
 Derudover kan told- og skatteforvaltningen indhente  

 oplysninger om forhold af betydning for afgiftskontrollen fra de  

 virksomheder, der har tilladelse til at afregne tinglysningsafgiften  

 månedligt efter lovens § 17,  

 se pkt.       I .
H.11 Straf Den, der forsætligt eller groft uagtsomt opgør  

 afgiftsgrundlaget eller beregner afgiften forkert, afgiver forkerte eller  

 vildledende oplysninger eller fortier oplysninger til brug for told- og  

 skatteforvaltningen beregning af afgiften, straffes med bøde.
 Den, der afgiver forkerte oplysninger mv. til brug for  

 told- og skatteforvaltningens afgørelse om godtgørelse efter lovens § 23,  

 straffes med bøde.
Den, der forsætligt unddrager statskassen afgift eller  

 opnår en uberettiget godtgørelse efter lovens § 23, straffes med bøde,  

 hæfte eller fængsel i indtil 2 år.
Forsøg herpå straffes på samme  

 måde.
Told- og skatteforvaltningen kan beslutte, at en sag skal  

 afgøres uden retslig forfølgning.
Det er en betingelse for denne  

 fremgangsmåde, at vedkommende erkender sig skyldig i overtrædelsen og er  

 villig til at betale en bøde inden en nærmere fastsat frist.
H.12 Ikrafttræden Tinglysningsafgiftsloven trådte i kraft den 1. januar 2000. Loven har  

 virkning for alle dokumenter, som anmeldes til tinglysning fra og med den  

 1. januar 2000.
 Bestemmelserne i lovens § 5, stk. 2, 2.-3. pkt., § 5, stk. 4, 4.-5.  

 pkt., § 10, stk. 1, nr. 2, § 12, stk. 2, 3. pkt. og § 14, stk. 2, 3. pkt.  

 trådte i kraft den 7. juni 2001. Bestemmelserne finder anvendelse på  

 dokumenter, som anmeldes til tinglysning fra og med den 7. juni 2001.
 Bestemmelserne i lovens § 5, stk. 2, 2. pkt., § 5, stk. 3, 2. pkt., §  

 7, stk. 2 og § 20, stk. 2 trådte i kraft den 10. juni 2004. Bestemmelserne  

 finder anvendelse på dokumenter, som anmeldes til tinglysning fra og med  

 den 7. juni 2004.
 Ved bekendtgørelse nr. 25 af 17. januar 2000 er der fastsat regler for  

 stempelloven, dels i forbindelse med videreførelsen for  

 skadesforsikringer, dels i forbindelse med overgangen til  

 tinglysningsafgiftsloven og endelig i forbindelse med forhandling af  

 stempelmærker.
 Et dokument, der ved oprettelsen var omfattet af stempelloven, skal  

 afgiftsberigtiges efter tinglysningsafgiftsloven, hvis det indleveres til  

 tinglysning fra og med den 1. januar 2000. Det gælder dog ikke for et  

 dokument, der var korrekt stemplet eller stempelfrit senest den 31.  

 december 1999, og som bliver indleveret til tinglysning eller registrering  

 fra og med den 1. januar 2000.
 Det betyder, at der ikke skal betales yderligere tinglysningsafgift,  

 hvis det dokument, der anmeldes til tinglysning eller registrering, er  

 korrekt afgiftsberigtiget efter stempellovens regler, eller hvis det er  

 ustemplet i henhold til fritagelsesbestemmelser i stempelloven.
I.
Storkunder I henhold til § 17 kan virksomheder få tilladelse til månedlig  

 afregning af tinglysningsafgift Told- og skatteforvaltningen v/ Skattecenter Høje-Taastrup kan  

 give tilladelse til, at en virksomhed på egne og/eller kunders vegne  

 betaler tinglysningsafgiften månedligt.
Der kan ydes op til halvanden  

 måneds kredit.
 Tilladelsen til månedlig afregning er betinget af, at virksomheden  

 har mindst 10 månedlige registreringer, ligesom der kan blive tale om  

 sikkerhedsstillelse.
 Umiddelbart efter udgangen af hver kalendermåned, vil virksomheden  

 modtage en opkrævning med specifikation af de i perioden foretagne  

 registreringer.
Den samlede afgift for en kalendermåned forfalder til betaling den 15.  

 i den følgende måned.
Betales afgiften ikke rettidigt, forrentes den  

 manglende betaling med den i henhold til  

opkrævningsloven,  

       § 7, stk. 1 og 2 til enhver tid fastsatte rentesats.
J.
Bilag Oversigt over pligtmæssige påtegninger til brug  

 for afgiftsfritagelse efter tinglysningsafgiftsloven Oversigt over dokumenter, der er afgiftsfri,  

 hvis de er oprettet efter 1. januar 2000, og de ikke skal  

 tinglyses AccepterAnmeldelse om opdeling i ejerlejligheder (afgiftsfri  

 notering fra og med 1.  

 januar)BilkontrakterBjergningskontrakterBoligkontrakterChecks  

EksportkreditdokumenterEndossementerEntreprisekontrakter  

FinansieringskontrakterFiskeriretskontrakterFjernvarmekontrakter  

Forlig,  

 indenretlig eller udenretligForpagtningskontrakterForsikringer på  

 livGarantierklæringerGarantiforsikringerGrusgravningskontrakter  

GældsbreveGældsovertagelseserklæringerHuslejekontrakter  

HåndpantsætningsdeklarationerJagtretskontrakterKassekredittter  

Kautionserklæringer KautionsforsikringerKodiciler  

KontoaftalerKreditkontrakterKøbekontrakter om løsøre og  

 immaterielle  

 rettighederKøbsaftalerLejekontrakterLeveringskontrakter  

LicenskontrrakterLivsforsikingspolicerLodsedlerLånekontrakter  

ObligationerPartialobligationerProtokollerSlutsedler  

TestamenterTransporter Veksler Afgift  

 ved førstegangsoverdragelse af visse ejerlejligheder er bortfaldet, hvis  

 dokumentet om overdragelsen er oprettet den 1. januar 2000 eller senere.  

 Retspant, herunder udlæg og udpantning, er afgiftsfrit ved  

 anmeldelse til tinglysning fra og med 1. januar 2000. Der er  

 afgift på notarialforretninger efter  

 retsafgiftsloven.
Lovgrundlag Lovbekendtgørelse nr. 462 af 14. maj 2007 om afgift af  

 tinglysning og registrering af ejer- og panterettigheder m.v.  

Se       lovbekendtgørelsen her.  

 Ved  § 10 i lov nr. 577 af 6. juni 2007  

 er der foretaget ændringer til lovbekendtgørelsen.
Se ændringerne  

her.
Bekendtgørelse nr. 725  

 af 15.  

 september 1999 om afgift af tinglysning og registrering af ejer- og  

 panterettigheder mv.  

Se bekendtgørelsen       her.
 Bekendtgørelse nr. 25 af 17. januar 2000 om stempelafgift.  

Se       bekendtgørelsen her.
 Lovbekendtgørelse nr. 321 af 21. maj 2002 om stempelafgift.  

Se       lovbekendtgørelsen her.
 Lov nr. 458 af 9. juni 2004 om ændring af forskellige skatte- og  

 afgiftslove og af lov om planlægning samt ophævelse af  

 ejerlejlighedsavancebeskatningsloven og frigørelsesafgiftsloven.  

Se       loven her.
 Lov nr. 165 af 15. marts 2000 om ændring af forskellige skatte- og  

 afgiftslove.  

Se loven       her.
