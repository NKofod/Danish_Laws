Beretning afgivet af Udvalget for  

 Fødevarer, Landbrug og Fiskeri den 8. januar 2003 Beretning om en skriftlig redegørelse fra  

 finansministeren om dennes overholdelse af landbrugslovene m.v.
1. Indledning Udvalget har behandlet sagen i 1 møde.
2. Politiske udtalelser Et flertal i udvalget (S, SF, RV, EL og KRF)  

 anmoder finansministeren om inden folketingsdebatten om forespørgsel F  

 18 at tilsende udvalget en skriftlig redegørelse vedrørende  

 ministerens overholdelse af landbrugslovene m.v. i forbindelse med  

 ministerens erhvervelse af landbrugsejendomme.
I redegørelsen skal  

 indgå besvarelse af spørgsmålene om korrektheden af de  

 oplysninger, ministeren har givet i forbindelse med ansøgning om  

 tilladelse til erhvervelse af ejendommene/landbrugsjorden, herunder  

 spørgsmålet om den fornødne landbrugserfaring til  

 opfyldelse af uddannelseskravet, overholdelsen af bopælspligten,  

 reglerne om hektarstøtte samt reglerne for antal ejendomme/samdrift og  

 suppleringsjord.
Et mindretal i udvalget (V, DF og KF) finder, at  

 der er givet skriftlige svar på spørgsmålene, og henviser  

 til, at der den 21. januar 2003 skal være en forespørgselsdebat  

 om forespørgsel F 18 om emnet.
Mindretallet henviser i øvrigt  

 til, at statsministeren i forbindelse med besvarelse af  

 spørgsmål S 1183 har oplyst, at finansministeren vil aflevere en  

 redegørelse til Folketinget inden da.
