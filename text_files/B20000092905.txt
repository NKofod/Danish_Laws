Bekendtgørelse om Bovin Spongiform  

 Encephalopati (BSE) og scrapie1) I medfør af § 6, stk. 2, §§ 7 og 8, § 9, stk. 1 og 3, § 13, § 18,  

 stk. 1, § 35, stk. 1, § 36, § 42 og § 43, stk. 2, i lov nr. 351 af 2. juni  

 1999 om sygdomme og infektioner hos dyr fastsættes:
Område og definitioner § 1. Bekendtgørelsen fastsætter  

 bestemmelser for bekæmpelse af BSE hos kvæg og scrapie hos  

 får eller geder.
 Stk. 2. I denne bekendtgørelse forstås  

 ved:
 1)	Relevant materiale: hjernestamme udtaget gennem foramen magnum.
 2)	Forarbejdningsvirksomhed: virksomhed godkendt i henhold til  

 bekendtgørelse om forarbejdning og bortskaffelse af specificeret  

 risikomateriale.
 3)	Slagteri: slagteri autoriseret i henhold til bekendtgørelse  

 om autorisation m.v. ved behandling og salg af fødevarer m.v. samt  

 kontrolmærkning af animalske fødevarer til slagtning af  

 kvæg eller får.
Mistanke og anmeldelse § 2. Den, der har en kvægbesætning i  

 sin varetægt, skal ved mistanke om, at BSE forekommer i  

 besætningen, jf. stk. 2, tilkalde en dyrlæge.
 Stk. 2. Mistanke om forekomst af BSE kan blandt andet  

 foreligge, når der hos kvæg over 20 måneder  

 forekommer:
 1)	Adfærdsmæssige eller neurologiske forstyrrelser, der  

 varer i mindst 15 dage, og som er upåvirkede af behandling.
 2)	Døende dyr uden tegn på infektiøs eller  

 traumatisk årsag.
 3)	Dyr, der viser andre progressive sygdomstegn.
§ 3. Tilkaldes en dyrlæge på grund af  

 mistanke om BSE, eller får en dyrlæge i øvrigt i  

 forbindelse med sit arbejde mistanke om forekomst af BSE, skal dyrlægen  

 snarest foretage en undersøgelse af besætningen med henblik  

 på at konstatere, om noget dyr er angrebet af sygdommen.
Såfremt  

 mistanken herefter ikke kan afvises, skal dyrlægen straks underrette  

 fødevareregionen om tilfældet med angivelse af sygdomsanamnese.  

 Dette gælder også, såfremt dyret allerede er  

 dødt.
Stk. 2. Såfremt dyret er levende, men må  

 anses for uhelbredeligt, skal dyrlægen aflive dyret.
Dyrlægen  

 skal så vidt muligt aflive dyret medicinsk.
 § 4. Den, der har en fåre- eller  

 gedebesætning i sin varetægt, skal ved mistanke om, at scrapie  

 forekommer i besætningen, jf. stk. 2, tilkalde en dyrlæge.
 Stk. 2. Mistanke om forekomst af scrapie kan blandt andet  

 foreligge, når der hos får eller geder over 12 måneder  

 forekommer:
 1)	Adfærdsmæssige eller neurologiske forstyrrelser, der  

 varer i mindst 15 dage, og som er upåvirkede af behandling.
 2)	Kløe af ikke påviselig årsag.
 3)	Døende dyr uden tegn på infektiøs eller  

 traumatisk årsag.
 4)	Dyr, der viser andre progressive sygdomstegn.
 § 5. Tilkaldes en dyrlæge på grund af  

 mistanke om scrapie, eller får en dyrlæge i øvrigt i  

 forbindelse med sit arbejde mistanke om forekomst af scrapie, skal  

 dyrlægen snarest foretage en undersøgelse af besætningen  

 med henblik på at konstatere, om noget dyr er angrebet af sygdommen.  

 Såfremt mistanken herefter ikke kan afvises, skal dyrlægen straks  

 underrette fødevareregionen om tilfældet med angivelse af  

 sygdomsanamnese.
 Stk. 2. Såfremt dyret er levende, men må  

 anses for uhelbredeligt, skal dyrlægen aflive dyret medicinsk.
Bekæmpelse § 6. Det påhviler dyrlægen hurtigst  

 muligt at indsende hovedet fra de i § 2 og § 4 omhandlede dyr til  

 undersøgelse på Statens Veterinære Serumlaboratorium.  

 Dyrlægen skal samtidig orientere Statens Veterinære  

 Serumlaboratorium om indsendelsen.
Dyrlægen skal mærke resten af  

 dyret og lade det transportere til en forarbejdningsvirksomhed.
Stk. 2. Alternativt kan dyrlægen vælge at  

 lade dyret transportere til en forarbejdningsvirksomhed,  med henblik  

 på frigørelse af hovedet til undersøgelse på  

 Statens Veterinære Serumlaboratorium.
Dyrlægen på  

 forarbejdningsvirksomheden skal orientere Statens Veterinære  

 Serumlaboratorium om indsendelsen.
 § 7. Dyr, der er mistænkt for at være  

 angrebet af BSE eller scrapie, skal fortsætte med at være  

 mistænkt, indtil mistanken afkræftes efter  

 Fødevaredirektoratets vurdering.
 § 8. Dyr skal anses for angrebet af BSE eller  

 scrapie, når sygdommen er påvist ved undersøgelse af  

 materiale af dyr på Statens Veterinære Serumlaboratorium eller  

 på et af dette udpeget laboratorium.
 § 9. Fra en besætning, der indeholder et  

 BSE-mistænkt dyr, og som ikke har indkøbt og solgt dyr til  

 levebrug, må andre dyr kun flyttes fra ejendommen, såfremt de  

 føres til slagtning eller til en forarbejdningsvirksomhed efter  

 fødevareregionens anvisning.
 Stk. 2. Er et BSE-mistænkt eller angrebet dyr  

 indkøbt til besætningen for mindre end 20 måneder siden,  

 skal dyrets oprindelsesbesætning opspores og dyrene heri anses for  

 mistænkt for at være angrebet af BSE.
 Stk. 3. Er et BSE-mistænkt eller angrebet dyr  

 indkøbt for mere end 20 måneder siden, skal dyr i den  

 nuværende besætning, samt dyr i oprindelsesbesætningen,  

 anses for mistænkt for at være angrebet af BSE.
 Stk. 4. Dyr solgt fra en besætning, som er  

 mistænkt for eller angrebet af BSE, skal opspores og anses for  

 mistænkt for at være angrebet af BSE.
 Stk. 5. Dyr, som anses for mistænkt for at  

 være angrebet af BSE i henhold til stk. 2, 3, eller 4, må kun  

 flyttes fra ejendommen, såfremt de føres til slagtning eller til  

 en forarbejdningsvirksomhed efter fødevareregionens anvisning.
Stk. 6. Fra dyr omfattet af stk. 1, 2, 3, 4, eller 5, som  

 enten føres til slagtning eller til en forarbejdningsvirksomhed, skal  

 der udtages relevant materiale, som skal indsendes til Statens  

 Veterinære Serumlaboratorium til undersøgelse for BSE.
Slagtede  

 dyr vil først kunne frigives til konsum, når  

 undersøgelsen for BSE i det mistænkte dyr er tilendebragt med  

 negativt resultat.
I modsat fald skal kroppene føres til en  

 forarbejdningsvirksomhed.
§ 10. Dyr fra en besætning, der er angrebet  

 eller mistænkt for at være angrebet af scrapie, må kun  

 flyttes fra ejendommen, såfremt de føres til slagtning eller til  

 en forarbejdningsvirksomhed efter fødevareregionens anvisning.  

 Slagtede dyr vil først kunne frigives til konsum, når  

 undersøgelsen for scrapie i det mistænkte dyr er tilendebragt  

 med negativt resultat.
I modsat fald skal kroppene føres til en  

 forarbejdningsvirksomhed.
 § 11. Dyr i en besætning, hvori der er  

 påvist BSE eller scrapie, herunder dyr som er omfattet af § 9, stk.  

 2-4, kan påbydes øremærket med et af  

 Fødevaredirektoratet i den anledning godkendt  

 øremærke.
§ 12. Fødevareregionen kan påbyde  

 rensning og desinfektion af bygninger, anlæg og maskiner samt speciel  

 behandling af gødning på den ejendom, hvor der har været  

 forekomst af BSE eller scrapie.
Endvidere kan fødevareregionen om  

 nødvendigt påbyde nedpløjning eller pålægge  

 andre restriktioner vedrørende ejendommens græsningsareal.
Betaling og erstatning § 13. Fødevaredirektoratet afholder  

 udgifter til:
1)	den i § 3, stk. 2, og § 5, stk. 2, omhandlede aflivning, 2)	frigørelse af hovedet, jf. § 6, og indsendelse af dette til  

 Statens Veterinære Serumlaboratorium, 3)	transport til forarbejdningsvirksomhed, jf. § 6, 4)	undersøgelsen for BSE og scrapie på Statens  

 Veterinære Serumlaboratorium, jf. § 6 og § 9, stk. 6.
 § 14. Fødevaredirektoratet yder ejeren en  

 erstatning for det mistænkte dyr, jf. bekendtgørelse nr. 239 af  

 12. april 1991 om udgifter og erstatning ved bekæmpelse og forebyggelse  

 af husdyrsygdomme.
Bestemmelser om straf og ikrafttræden § 15. Med bøde straffes den, der:
1)	overtræder § 2, stk. 1, § 3, § 4, stk. 1, §§ 5-6, § 9, stk. 1,  

 5 eller 6, eller § 10, eller 2)	undlader at efterkomme anvisninger efter § 9, stk. 1 eller 5, eller  

 § 10 eller påbud efter § 11 eller § 12.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 16. Bekendtgørelsen træder i kraft  

 den 12. oktober 2000.
 Stk. 2. Samtidig ophæves bekendtgørelse nr.  

 356 af 17. juni 1998 om Bovin Spongiform Encephalopati (BSE) og scrapie.
Fødevaredirektoratet, den 10. oktober  

 2000 P.D.V.Preben Willeberg /Pernille Birk 1)   

  Bekendtgørelsen indeholder bestemmelser, der gennemfører dele  

 af Kommissionens beslutning 98/272/EF af 23. april 1998 om epidemiologisk  

 overvågning for overførbare spongiforme encephalopatier og om  

 ændring af beslutning 94/474/EF (EF-tidende 1998 L 122 s. 59), som  

 ændret ved Kommissionens beslutning 2000/374/EF af 5. juni 2000  

 (EF-tidende 2000 L 135 s. 27).
