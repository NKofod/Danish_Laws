 I henhold til ferielovens § 26, stk. 7, fastsættes følgende vedtægter for  

 den selvejende institution Arbejdsmarkedets Feriefond.
 § 1.  Arbejdsmarkedets Feriefond er en selvejende  

 institution oprettet ved lov nr. 268 af 22. maj 1974 om ændring af  

 ferieloven.
 Fondens hjemsted er Københavns kommune.
FerieGiro ( 2. Arbejdsmarkedets Feriefond administrerer  

 ferie-postgiro-anvisningssystemet (FerieGiro) med teknisk-administrativ  

 bistand af Arbejdsmarkedets Tillægspension efter reglerne i  

 Arbejdsministeriets bekendtgørelse nr. 124 af 29. marts 1984.
 § 3.  Omfanget af den teknisk-administrative bistand,  

 der skal varetages af Arbejdsmarkedets Tillægspension, fastsættes ved aftale  

 med Arbejdsmarkedets Tillægspension.
Støtte til ferieformål § 4.  Arbejdsmarkedets Feriefond anvender fondens  

 midler til ferieformål for lønmodtagere, herunder særligt gennem støtte til  

 institutioner eller organisationer, der tilvejebringer feriemuligheder for  

 lønmodtagere.
 § 5.  Arbejdsmarkedets Feriefond yder støtte ved lån  

 eller tilskud til erhvervelse af arealer, opførelse af feriecentre eller  

 andre foranstaltninger til fremme af ferieformål, modernisering af feriehuse  

 m.v. samt eventuelt til andre ferieformål for lønmodtagere, særligt familier  

 med børn.
 Støtte ydes efter ansøgning til Arbejdsmarkedets Feriefond, der i det  

 enkelte tilfælde træffer afgørelse om vilkårene.
 Støtte skal dog altid gøres betinget af, at Arbejdsmarkedets Feriefond har  

 fuld indsigt i regnskabsmateriale m.v. vedrørende driften af de feriecentre  

 m.v., der er erhvervet eller opført for fondens midler, eller hvortil der  

 ydes tilskud til driften.
 Ved forhåndstilsagn om støtte skal der tages forbehold for ændringer i  

 grundlaget for fondens virksomhed, der besluttes af Folketinget (herunder af  

 Finansudvalget).
Midler § 6.  Arbejdsmarkedets Feriefonds midler består af  

 renter og andet afkast af kapitalen, renteafkast fra FerieGiro, forældet  

 eller uhævet feriegodtgørelse og andre beløb, som i medfør af ferieloven  

 tilfalder fonden.
§ 7.  Under fondens midler hører endvidere den  

 kapital, som fonden rådede over pr. 1. juli 1974. Denne kapital, der er  

 anbragt i kasseobligationer, skal forblive urørt.
Der skal foretages genkøb  

 af udtrukne obligationer (nominel værdi).
 Arbejdsministeren kan dog under særlige omstændigheder godkende, at der af  

 denne kapital ydes støtte i form af lån.
 Fondens øvrige midler anbringes i kasseobligationer eller i pengeinstitut.
Bestyrelse § 8.  Arbejdsministeren udpeger efter drøftelse med de  

 i bestyrelsen repræsenterede organisationer bestyrelsens formand.
 Bestyrelsen består herudover af 10 medlemmer, der udpeges af  

 arbejdsministeren efter indstilling af følgende myndigheder og  

 organisationer:
1 repræsentant for Arbejdsministeriet 1 repræsentant for Miljøministeriet 3 repræsentanter fra Landsorganisationen i Danmark 1 repræsentant fra Funktionærernes og Tjenestemændenes Fællesråd 1 repræsentant fra Akademikernes Centralorganisation 1 af FT (Fællesrepræsentationen) og Foreningen af Arbejdsledere i Danmark  

 i fællesskab udpeget repræsentant 1 repræsentant fra Dansk Arbejdsgiverforening 1 repræsentant fra Sammenslutningen af Landbrugets Arbejdsgiverforeninger.
 Arbejdsministeriets repræsentant er stedfortræder for formanden i tilfælde  

 af dennes forfald.
Bestyrelsen udpeges for 3 år ad gangen.
Genbeskikkelse kan finde sted.
 Bestyrelsen fastsætter selv sin forretningsorden.
 § 9.  Bestyrelsen er beslutningsdygtig, når mindst 6  

 medlemmer, herunder formanden, eller - i dennes forfald - formandens  

 stedfortræder er til stede.
Alle beslutninger i bestyrelsen træffes ved simpelt flertal blandt de  

 fremmødte.
Står stemmerne lige, er formandens eller - i dennes forfald -  

 formandens stedfortræders stemme afgørende.
 § 10.  Bestyrelsen kan nedsætte et forretningsudvalg  

 til at forestå fondens daglige ledelse.
 Formanden for bestyrelsen er forretningsudvalgets formand.
 § 11.  Arbejdsmarkedets Feriefond tegnes af formanden  

 - eller i dennes forfald formandens stedfortræder - i forening med et andet  

 bestyrelsesmedlem.
 § 12.  Arbejdsmarkedets Feriefond kan af sine midler  

 afholde administrationsudgifter, herunder til administrationen af FerieGiro.
Regnskab og revision § 13.  Fondens regnskabsår er kalenderåret.
 Det påhviler Arbejdsmarkedets Feriefond efter udløbet af hvert regnskabsår  

 at aflægge driftsregnskab over det forløbne år med status pr. 31. december.
Regnskabet revideres af 2 revisorer, hvoraf mindst een skal være  

 statsautoriseret revisor.
Revisorerne vælges af bestyrelsen.
 § 14.  Et eksemplar af det reviderede årsregnskab med  

 status sendes til arbejdsministeren inden udgangen af maj måned i året efter  

 regnskabsårets udløb.
 § 15.  Rigsrevisionen kan gennem arbejdsministeren  

 kræve det reviderede regnskab forelagt til gennemgang med henblik på at påse,  

 at regnskabet er undergivet betryggende revision, at de midler, der indgår i  

 fonden, anvendes i overensstemmelse med ferielovens § 26, stk. 2, og at der i  

 øvrigt er taget skyldige økonomiske hensyn ved forvaltningen af midlerne.
Beretning § 16.  Det påhviler Arbejdsmarkedets Feriefond efter  

 udløbet af hvert regnskabsår at udarbejde en beretning om fondens virksomhed  

 i det forløbne år.
Beretningen sendes til arbejdsministeren inden udgangen af  

 maj måned i året efter regnskabsårets udløb.
Andre bestemmelser § 17.  Ændringer i disse vedtægter kan foretages af  

 arbejdsministeren efter indstilling fra Arbejdsmarkedets Feriefond, eller i  

 øvrigt efter at fonden har haft lejlighed til at afgive en udtalelse.
 § 18.  Disse vedtægter træder i kraft 1. november  

 1987. Samtidigt ophæves Arbejdsministeriets cirkulære nr. 142 af 12.  

 september 1980.
