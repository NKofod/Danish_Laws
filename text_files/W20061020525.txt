Landsskatteretskendelse vedr.
Anmodning om tilladelse til  

 skattefri anpartsombytning Klagen skyldes, at der er givet afslag på  

 anmodning om tilladelse til skattefri anpartsombytning.
Landsskatterettens afgørelse Regionen har nægtet at give  

 tilladelse til skattefri anpartsombytning.
 Landsskatteretten ændrer  

 regionens afgørelse, således at der gives tilladelse til skattefri  

 anpartsombytning.  

 Der er ikke herved taget stilling til, om der i forbindelse hermed skal  

 stilles  

 vilkår.
Sagens oplysninger Ved ansøgning af 19.  

 september 2003 anmodede repræsentanten på vegne af klageren om tilladelse til  

 skattefri anpartsombytning af sine nominelt 125.000 kr. anparter i B ApS  

 (selskabet)  

 med anparter i et nystiftet  

 selskab efter aktieavancebeskatningslovens § 13, stk. 1.
Ved afgørelse af 3. november  

 2003 meddelte ToldSkat klageren tilladelse til den ansøgte anpartsombytning  

 med  

 vilkår om anmeldelsespligt.
Tilladelsen var betinget af, at  

 anpartsombytningen foretoges senest 6 måneder  

 efter afgørelsen.
 Klageren gennemførte ikke  

 anpartsombytningen inden for fristen.
Ved ansøgning af 11. april  

 2005 anmodede repræsentanten på vegne af klageren på ny om tilladelse til  

 skattefri anpartsombytning af sine nominelt 125.000 kr. anparter i B ApS  

 (selskabet) med anparter i et nystiftet  

 selskab efter aktieavancebeskatningslovens § 13, stk. 1.
 I ansøgningen henvistes til  

 den tidligere ansøgning og den tidligere tilladelse.
I ansøgningen af 19.  

 september 2003 oplystes, at klageren ejer samtlige anparter i selskabet, og  

 at  

 klageren erhvervede anparterne i selskabet ved stiftelsen den 25. april 2003  

 i  

 forbindelse med en skattefri virksomhedsomdannelse pr. 1. januar 2003 af den  

 af  

 klageren hidtil personligt drevne virksomhed med ejendomsudlejning.  

 Anskaffelsessummen for anparterne blev dengang ansat til 216.156 kr.
Den  

 påtænkte anpartsombytning ville blive gennemført ved stiftelse af et nyt  

 holdingselskab,  

 der herefter ville blive ejer af selskabet.
Vederlaget for anparterne skulle  

 udelukkende være anparter i det nystiftede holdingselskab.
Formålet med  

 anpartsombytningen var forretningsmæssigt begrundet i et ønske om en mere  

 hensigtsmæssig struktur samt et ønske om risikobegrænsning.
Herudover ville  

 strukturen skabe grundlag for et senere generationsskifte, herunder optagelse  

 af nye medejere.
Selskabet vurderede løbende, hvorvidt der skulle erhverves  

 yderligere ejendomme, hvilket oftest mest  

 hensigtsmæssigt ville kunne ske i et søsterselskab.
Det var endvidere under  

 overvejelse, hvorvidt der skulle ske opstart af kursusvirksomhed, hvilket  

 ligeledes ville kunne ske i et søsterselskab.
Det nystiftede holdingselskab  

 ville bevare den bestemmende indflydelse i selskabet i minimum 3 år.
Såfremt  

 holdingselskabets ejerandel i selskabet ville blive reduceret, ville dette  

 først ske efter forudgående anmodning til ToldSkat.
I ansøgningen af 11. april  

 2005 oplystes, at klageren pt. overvejede at foretage yderligere  

 ejendomsopkøb  

 i Pandrup kommune med henblik på udlejning.
Med den ønskede strukturform var  

 der mulighed for at foretage sådanne ejendomsopkøb i et selvstændigt selskab  

 under holdingselskabet.
Ved mail af 17. juni 2005  

 oplyste klagerens repræsentanten supplerende, at klageren havde et ønske om  

 at  

 udvide sin ejendomsportefølje, og såfremt den enkelte ejendom havde en  

 rimelig  

 størrelse, var det hensigten at erhverve en sådan ejendom i et selvstændigt  

 selskab.
Klageren havde netop erhvervet en ejendom, men skulle sige til eller  

 fra, og havde derfor købt den i selskabet.
Klageren havde endvidere aftalt  

 møde  

 med ejendomsmæglere efter ferien med henblik på at finde andre attraktive  

 ejendomme.
 Af selskabets regnskab for  

 indkomståret 2003 (omfattende perioden 1. januar  31. december 2003)  

 fremgår,  

 at selskabets virksomhed primært består i at eje og drive  

 udlejningsejendomme.  

 Det fremgår endvidere, at selskabet det pågældende år ejede 1  

 udlejningsejendom, og at indkomsten alene bestod af lejeindtægter fra denne  

 ejendom.
 I 2005 købte selskabet endnu  

 en udlejningsejendom.
Regionens afgørelse Tilladelse til skattefri  

 anpartsombytning er nægtet.
 Ifølge fusionsdirektivet  

 90-434-EØF art. 11, litra a, kan en medlemsstat helt eller delvist afslå at  

 anvende bestemmelserne om skattefri aktieombytning, såfremt ombytningen som  

 hovedformål eller et af hovedformålene har skatteunddragelse eller  

 skatteundgåelse.
Den der anmoder om skattefri  

 aktieombytning har bevisbyrden for, at hovedformålet ikke er  

 skatteunddragelse  

 eller skatteundgåelse.
Såfremt en transaktion ikke foretages ud fra  

 forsvarlige  

 økonomiske betragtninger, såsom omstrukturering eller rationalisering af  

 aktiviteterne i de selskaber, der deltager i transaktionen, kan dette skabe  

 formodning om, at hovedformålet eller et af hovedformålene med transaktionen  

 er skatteunddragelse eller skatteundgåelse.
 Der henvises til  

 SKM2005.167.LSR af 25. marts 2004 og LSR af 26. januar 2004. Afgørelserne er  

 udtryk for, at der stilles krav om et vist minimum af konkretisering i  

 relation  

 til den forretningsmæssige begrundelse for at det kan anses for godtgjort, at  

 omstruktureringen har en sådan forretningsmæssig beskaffenhed som forudsat i  

 fusionsbeskatningsdirektivets artikel 11, således at der er grundlag for at  

 antage, at et af hovedformålene med transaktionen ikke er skatteunddragelse  

 eller skatteundgåelse.
Der er i den oprindelige  

 anmodning henvist til et ønske om risikoafgrænsning, et fremtidigt  

 generationsskifte  

 og til muligheden for at opstarte andre virksomhedsgrene.
Disse begrundelser  

 er  

 i ansøgningen af 11. april 2005 suppleret med en oplysning om, at der  

 overvejes  

 yderligere ejendomsopkøb, og at den ønskede aktieombytning giver mulighed for  

 at foretage sådanne ejendomskøb i et selvstændigt selskab under  

 holdingselskabet.
 Der foreligger imidlertid  

 ingen konkrete planer om et generationsskifte, ligesom der ikke foreligger en  

 nærmere beskrivelse af de risici, der ønskes værnet imod via ombytningen.
Der fremgår derudover ikke  

 klart, at klageren reelt har til hensigt at erhverve nye ejendomme i et  

 selvstændigt selskab, idet dette til stadighed er beskrevet som en potentiel  

 mulighed.
Dertil kommer, at der ikke foreligger en nærmere beskrivelse af de  

 forretningsmæssige begrundelser for at drive tilkøbte ejendomme i et  

 selvstændigt selskab.
Den omstændighed, at holdingselskabet  

 vil bevare ejerandelen i det fremtidige datterselskab i mindst 3 år,  

 sammenholdt med det oplyste formål i øvrigt, giver ikke grundlag for at  

 antage,  

 at hovedformålet eller et af  

 hovedformålene med transaktionen ikke er skatteunddragelse eller  

 skatteundgåelse.
Klageren vil ved at bruge  

 omstruktureringsreglerne opnå en likviditetsbesparelse/skatteudskydelse ved  

 at  

 kunne udlodde en betydelig del af egenkapitalen skattefrit.
Uden  

 omstruktureringsreglerne ville en udlodning af selskabets midler ikke kunne  

 ske  

 uden beskatning.
Afstår han anparter i selskabet, vil en eventuel aktieavance  

 blive beskattet som aktieindkomst, jævnfør aktieavancebeskatningslovens § 4,  

 stk. 1, og personskattelovens § 4a, stk. 1, nr. 4. Gennemføres derimod  

 aktieombytningen, hvorefter holdingselskabet efter en ejertid på 3 år afstår  

 anparter i selskabet, vil holdingselskabet være skattefri af en eventuel  

 aktieavance, jævnfør aktieavancebeskatningslovens § 4, stk. 1 og stk. 6.
På baggrund af foranstående,  

 anses det ikke for godtgjort, at omstruktureringen har en sådan  

 forretningsmæssig  

 beskaffenhed som forudsat i fusionsbeskatningsdirektivets artikel 11, og  

 EF‑Domstolens  

 dom af den 17. juli 1997 i Leur‑Bloem sagen.
Der er derfor ikke  

 grundlag  

 for at antage, at et af hovedformålene med transaktionen ikke er  

 skatteunddragelse eller skatteundgåelse.
Klagerens påstand og argumenter Klagerens repræsentant har  

 nedlagt påstand om, at der gives tilladelse til skattefri anpartsombytning.
 Klageren opfylder  

 betingelserne for at opnå tilladelse til skattefri anpartsombytning, hvorfor  

 han har retskrav herpå.
Som udgangspunkt består der  

 et retskrav på tilladelse, såfremt de objektive betingelser for skattefri  

 aktieombytning er opfyldt, jf. bl.a.
Michael Serup, Generationsskifte  

 Omstrukturering,  

 2. udg. s. 574.
 Det fremgår eksplicit af  

 afgørelsen fra d. 3. november 2003, at de objektive betingelser er opfyldt.  

 Der  

 er endvidere intet, der tyder på, at dette ikke længere skulle være  

 tilfældet,  

 og dette synes heller ikke at være gjort gældende af regionen.
Det må bero på en  

 misforståelse, at regionen har anført, at den, der anmoder om skattefri  

 aktieombytning,  

 har bevisbyrden for, at hovedformålet ikke er skatteunddragelse eller  

 skatteundgåelse.
Det vil være i strid med almindelige forvaltningsretlige  

 principper at opstille en sådan forhåndsformodning for skatteunddragelse  

 eller  

 skatteundgåelse.
Dette fremgår også klart af blandt andet afgørelsen  

 offentliggjort i SKM2005.167.Ø.
Konsekvensen af en  

 aktieombytning er, at der etableres en holdingstruktur.
Holdingselskabets  

 aktivitet  

 er som oftest alene at besidde aktier i et eller flere datterselskaber, og  

 der  

 er derfor ikke tale om en opdeling af aktiviteter eller lignende for så vidt  

 angår eksisterende aktiviteter.
De forretningsmæssige begrundelser for  

 aktieombytning vil derfor i sagens natur ofte have karakter af betragtninger vedrørende en  

 hensigtsmæssig struktur og videre drift af det eller de selskaber, der  

 fremover  

 skal være datterselskaber.
At fratage disse utvivlsomt legitime  

 forretningsmæssige  

 begrundelser al relevans alene fordi, der ikke foreligger konkrete planer om  

 tiltag, der ønskes gennemført i den nye struktur, vil være en fejlfortolkning  

 af de hensyn, der ligger til grund for blandt andet afgørelsen i Leur-Bloem  

 sagen.
Afgørelsen offentliggjort i SKM2005.167.Ø vedrørte en ansøgning, der  

 på  

 ingen måde indeholdt konkrete oplysninger om  eller planer for   

 virksomheden.
Klageren har konkrete planer  

 om at investere i yderligere ejendomme, og erhvervelsen af disse ejendomme  

 vil  

 rent forretningsmæssigt bedst kunne gennemføres derved, at der etableres  

 søsterselskaber til det nuværende selskab, der herefter vil erhverve de  

 pågældende ejendomme.
Denne struktur er blevet drøftet med såvel revisor som  

 advokat ud fra de forhold, der gør sig gældende, og skattemyndighederne kan  

 ikke se bort fra denne forretningsmæssige vurdering, dersom de er af en anden opfattelse.
Det kan  

 imidlertid ikke lade sig gøre at etablere søsterselskaber til selskabet  

 forinden  

 en aktieombytning har fundet sted.
Det blev oplyst i brev af 11. april 2005,  

 at  

 der var aktuelle planer om erhvervelse af nye ejendomme i X Kommune.
Klageren  

 ønsker at erhverve nye ejendomme, dersom dette kan ske i den koncernstruktur,  

 der vil blive etableret ved en skattefri aktieombytning.
Dette skyldes som  

 anført, at denne løsning er den mest hensigtsmæssige rent forretningsmæssigt.  

 Men som agterskrivelsen er formuleret, kan aktieombytningen ikke gennemføres,  

 før der nærmest foreligger en underskrevet købsaftale vedrørende de nye  

 ejendomme.
Dette er lidt af en gordisk knude.
Klageren har aktuelle planer om  

 tiltag, der bedst kan gennemføres i den nye struktur, men der kan i sagens  

 natur ikke gives en endegyldig garanti for, at disse tiltag, når aktieombytningen er  

 gennemført, rent faktisk bliver iværksat.
Men hvis det ikke bliver i X  

 Kommune,  

 bliver det nok et andet sted.
En aktieombytning tager tid, og de endelige  

 overvejelser og køb kan naturligt først gøres, når den nye struktur er på  

 plads.
At klageren har konkrete planer, illustreres af, at han har købt en  

 yderligere ejendom, som på grund af afslaget på tilladelse til anpartsombytningen, ikke  

 kunne placeres i et søsterselskab.
Det forekommer tilfældigt og  

 betænkeligt, at regionen har meddelt afslag, når den en gang tidligere har  

 meddelt  

 tilladelse.
Dette især når det tages i betragtning, at planerne om tilkøb af  

 nye ejendomme er blevet mere aktuelt end i 2003. Tilladelsen blev ikke  

 udnyttet  

 inden for fristen, idet blandt andet planerne om tilkøb af ejendomme af  

 forskellige årsager ikke var blevet til noget.
Klageren så derfor ikke et  

 akut  

 behov for at gennemføre ombytningen.
Dette behov er imidlertid, som følge af  

 de  

 konkrete planer om tilkøb af nye ejendomme, genopstået, men udførelsen af  

 planerne forudsætter, at der meddeles tilladelse til skattefri  

 anpartsombytning.
Meddeles tilladelsen ikke, vil det medføre hindringer i den  

 fortsatte virksomhedsudvikling, og det vil være i strid med intentionerne i  

 direktiv  

 90/434/EF og de hensyn, der ligger til grund for Leur-Bloem sagen.
Landsskatterettens bemærkninger og begrundelse Betingelsen i den på  

 tidspunktet for regionens afgørelse gældende aktieavancebeskatningslovs § 13,  

 stk. 1, om, at ombytning af anparter som defineret i lovens § 13, stk. 2,  

 kræver tilladelse, blev indsat ved lov nr. 312 af 17. maj 1995 med baggrund i  

 artikel 11, stk. 1, litra a, i fusionsdirektiv 90/434/EØF.
Ifølge  

 fusionsdirektivets artikel 11, stk. 1, litra a, kan en medlemsstat fravige direktivet, når hovedformålet  

 eller et af hovedformålene bag en af de transaktioner, direktivet dækker,  

 herunder ombytning af anparter, er skattesvig eller skatteunddragelse.
Videre  

 fremgår, at såfremt en transaktion ikke foretages ud fra forsvarlige  

 økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe formodning om, at  

 hovedformålet eller et af hovedformålene med transaktionen er skattesvig  

 eller  

 skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal fortages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i  

 SU1997.257.
 Betingelsen fremgår af den  

 nugældende aktieavancebeskatningslovs § 36, stk. 1.
 Ud fra en samlet vurdering af  

 de i sagen foreliggende oplysninger anses klageren på tilstrækkelig vis at  

 have  

 sandsynliggjort, at motivet bag den skattefri anpartsombytning er  

 forretningsmæssigt begrundet, og at hovedformålet med transaktionen ikke er  

 at  

 opnå en udskydelse af aktieavancebeskatningen med deraf følgende  

 skattebesparelse.
 Der er herved blandet andet  

 henset til, at den planlagte investering i yderligere udlejningsejendomme og  

 placeringen heraf i selvstændige selskaber tjener selskabets erhvervsmæssige  

 interesser derved, at der skabes mulighed for en opdeling af  

 udlejningsejendommene i selvstændige datterselskaber og en bedre  

 risikoafgrænsning.
Regionens afslag på  

 tilladelse til skattefri anpartsombytning efter den dagældende  

 aktieavancebeskatningslovs  

 § 13, stk. 1 og 2 (den nugældende aktieavancebeskatningslovs § 36, stk. 1 og  

 2), findes herefter at være i  

 strid med fusionsdirektivets artikel 11, stk. 1, litra a.
 Det påklagede afslag ændres i  

 overensstemmelse hermed.
Sagen  

 overgår derfor til fornyet behandling ved told- og skattemyndighederne.
Det  

 bemærkes, at der ikke er taget stilling til eventuel fastsættelse af vilkår.
