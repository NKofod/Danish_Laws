Kommunens afslag på dispensation fra elvarmeforbud ophæves af  

 Energistyrelsen idet huset var et lavenergihus beliggende i et fuldt udbygget  

 områe og idet forbudet ikke var anført i byggetilladelsen MBS  Totalentreprise ApS Kongevejen 138 2840  Holte Energistyrelsen har gennem  Farum Kommune modtaget Deres brev af 23. april  

 1990, hvori De klager over kommunens afslag på Deres ansøgning om  

 dispensation for så vidt angår ejendommen matr. nr. 15 m af  Farum,  

 beliggende  Nordvænget 6, fra det af kommunen nedlagte elvarmeforbud.
De har i Deres skrivelse anført, at ejendommen er opført som lavenergihus  

 med et varmebehov på 6442 kwh pr. år.
Og at ejendommen er beliggende i et  

 fuldt udbygget kvarter.
De har hertil oplyst, at der ikke er meddelt forbud  

 mod etablering af elvarme i byggetilladelsen.
Det fremgår af sagen, at bebyggelsen er beliggende i et område, der ifølge  

 lokalplan nr. 36 er udlagt til fjernvarme.
Der er ikke krævet  

 tilslutningspligt til fjernvarme i dette område, ej heller er der etableret  

 fjernvarmeledninger i omhandlede gade.
Byrådet har nedlagt generelt  

 elvarmeforbud, da man ønsker at fastholde den fastlagte varmeplan for  

 kommunen.
 Ifølge § 15, stk. 3 i Energiministerriets bekendtgørelse nr. 98 af 19.  

 marts 1982 om tilslutning m.v. til kollektive varmeforsyningsanlæg, kan  

 kommunalbestyrelsen efter ansøgning meddele dispensation fra et forbud  

 meddelt efter stk. 1. I det tilhørende cirkulære (af 22. juni 1982) anføres,  

 at bestemmelsen især tænkes anvendt for at sikre, at lavenergihuse kan  

 opføres i områder, hvor der er nedlagt forbud mod det opvarmningssystem, som  

 påtænkes installeret i huset.
 Efter en gennemgang af sagen finder Energistyrelsen, at en ansøgning om  

 dispensation fra det nedlagte elvarmeforbud bør imødekommes, hvorfor  Farum  

 Kommunes afslag hermed ophæves, og den ansøgte dispensation meddeles herved.
Energistyrelsen har ved sagens vurdering lagt vægt på, at det pågældende  

 hus er opført som lavenergihus og at en dispensation ikke indebærer nogen  

 fare for en eventuel sneboldeffekt , idet ejendommen er opført i et fuldt  

 udbygget område.
Endvidere må det tillægges nogen vægt, at  Farum Kommune ved  

 udstedelse af byggetilladelsen ikke har meddelt forbud mod etablering af  

 el-varme.
 Kopi af denne afgørelse er samtidig hermed sendt til  Farum Kommune.
 p.d.v.
