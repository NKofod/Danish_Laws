 Justitsministeriet bemyndiger herved efter forhandling med  

 Skatteministeriet politiet til at tillade kørsel med elever, der har bestået  

 en afsluttende eksamen, som traditionelt fejres med en kørsel,efter følgende  

 retningslinier:
1. Vare-/lastbiler kan benyttes, uanset at de er  

 registreret på gule nummerplader.
For traktorer med påhængsvogn gælder, at  

 begge køretøjer skal være registrerede.
 2. Inden kørslen skal der være tegnet en særlig  

 forsikring, der dækker personbefordringen.
 3. De til kørslen benyttede køretøjer skal være  

 forsynet med solidt fastgjorte sider, for- og bagsmæk af mindst 90 cm's  

 højde.
 4. Inden kørslen skal køretøjet forevises for Statens  

 Bilinspektion med henblik på godkendelse af køretøjets sider samt for- og  

 bagsmæk, jf. pk. 3.
 De under pkt. 2-4 anførte betingelser skal fremgå af tilladelsen.
Tilladelsen er ikke gyldig, før Statens Bilinspektion ved påtegning på  

 tilladelsen har godkendt afskærmningen.
Denne forevisning vil være gebyrfri.
 Kørsel med hestekøretøj kræver ingen særlig tilladelse, men det  

 henstilles, at politiet ved eventuelle henvendelser om sådan kørsel henleder  

 opmærksomheden på, at der bør tegnes en forsikring, der dækker denne kørsel,  

 således at passagererne i givet fald kan holdes skadesløse.
 Justitsministeriets cirkulæreskrivelse af 21. maj 1986 om  

 »studenterkørsel« ophæves.
 P.M.V.
 E.B.
