Q.1Indledning Lov nr.       442 af 9. juni 2004 om forvaltningens anvendelse af  

 tvangsindgreb og       oplysningspligter  trådte i kraft den 1. januar 2005.
Retssikkerhedsloven angiver, hvilken fremgangsmåde der skal anvendes  

 ved brug af kontrolbeføjelser.
Retssikkerhedsloven hjemler ikke SKAT  

 andre kontrolbeføjelser end de, der i forvejen er tillagt SKAT i de  

 enkelte love.
 Loven inddeler de kontrolbeføjelser, der har karakter af tvangsindgreb,  

 i to kategorier.
Den første kategori er de tvangsindgreb, der består af husundersøgelse  

 og undersøgelse af breve og andre papirer, jf. retssikkerhedslovens § 1,  

 stk. 1, nr. 1 og 2. Ved brug af disse kontrolbeføjelser skal  

 retssikkerhedslovens kapitel 2 om en særlig fremgangsmåde ved udførelsen  

 af kontrollen anvendes.
Se afsnit   

 Q.1.1.1  

 og  

 Q.1.1.2 .
Den anden kategori er de tvangsindgreb, der består i undersøgelse af  

 andre lokaliteter, undersøgelse og beslaglæggelse af andre genstande, brud  

 på meddelelseshemmeligheden og eftersyn eller undersøgelse af personer,  

 jf. retssikkerhedslovens § 1, stk. 2. For de kontrolbeføjelser, der kan  

 henføres til denne kategori, gælder der ikke en særlig fremgangsmåde ved  

 udførelsen af kontrollen.
Se afsnit  

 Q.1.1.3 .
 Reglerne om anvendelse af tvangsindgreb uden for strafferetsplejen ved  

 rimelig grund til mistanke om strafbart forhold, jf. § 9, gælder for  

 begge kategorier af tvangsindgreb.
 Den tredje gruppe kontrolbeføjelser vedrører borgerens pligt til  

 at meddele oplysninger til den offentlige forvaltning - herunder til SKAT,  

 se afsnit  

 Q.1.1.4 .  

 Myndigheden skal ved brug af oplysningspligten respektere reglen i  

 Retssikkerhedslovens § 10, stk. 1, om forbud mod selvinkriminering.
Q.1.1 Kontrol og anden virksomhed SKAT har kun undtagelsesvist hjemmel til at kontrollere  

 privatboligen.
Dette kan kun finde sted, når virksomheden drives fra  

 privatboligen.
Skattekontrollovens  

 § 6, stk. 4, og  

 momslovens  

 § 74, stk. 1, hjemler ret til ved eftersyn på stedet uden retskendelse at  

 gennemgå regnskabsmateriale mv.
Til overvindelse af fysiske hindringer for  

 kontrollens gennemførelse, kan SKAT anmode om politiets bistand.
 Efter skattekontrollovens § 6, stk. 1, og momslovens § 74, stk. 4, skal  

 materialet henholdsvis indsendes og udleveres eller indsendes efter  

 anmodning fra SKAT.
 Der er ikke hjemmel til at medtage materiale mod virksomhedens  

 vilje, heller ikke i form af kopiering af materialet.
Ønsker SKAT at få materialet indsendt, kan dette forsøges  

 gennemtvunget ved pålæg af daglige bøder.
Denne adgang til at pålægge  

 daglige bøder ved undladelse af at opfylde oplysningspligten består dog  

 kun ved brug af skattekontrollovens beføjelser.
Der er ikke hjemmel til - heller ikke ved politiets hjælp - at få  

 materialet i besiddelse, ligesom der ikke er hjemmel til ved en umiddelbar  

 fogedforretning at få materialet i besiddelse.  

 Retsplejelovens  

 § 596 giver ved umiddelbar fogedforretning kun adgang til at få  

 materiale i besiddelse ved fogedens hjælp, såfremt der eksisterer en  

 materiel hjemmel hertil, dvs. et egentligt besiddelseskrav, jf.
UfR.  

 2002,1643.
Servicebesøg er ikke tvangsindgreb, da der ikke gøres brug af  

 kontrolbeføjelser.
Servicebesøg er et tilbud til virksomhederne, som disse  

 kan afslå.
Hvis der under et servicebesøg opstår et behov for at gennemgå  

 virksomhedens regnskabsmateriale, anvendes kontrolbeføjelser.  

 Retssikkerhedsloven finder derfor anvendelse.
Dette gælder, selv om  

 eftersynet ikke resulterer i reguleringer.
SKAT har adgang til at observere i offentligt rum, herunder i  

 restauranter og butikker, uden særlig lovhjemmel, og uden at medarbejderen  

 legitimerer sig.
SKAT foretager ikke i disse situationer kontrol, og  

 retssikkerhedsloven finder følgelig ikke anvendelse.
Hvis SKAT observerer  

 i en butik for at få fastlagt, om der eksempelvis er  

 ikke-afgiftsberigtigede varer på hylderne eller foretager prøvekøb  

 mv., foretages ikke kontrol.
Sådanne observationer kræver ikke  

 lovhjemmel, idet der ikke foretages nogen form for indgreb i forhold til  

 borgere eller virksomheder.
Q.1.1.1 Tvangsindgreb, jf. retssikkerhedsloven §  

 1, stk. 1, nr. 1 Husundersøgelse er et tvangsindgreb, der foretages af den offentlige  

 forvaltning udenfor strafferetsplejen, jf. retssikkerhedslovens § 1, stk.  

 1, nr. 1.
Husundersøgelse omfatter undersøgelse af private lokaliteter, som  

 anvendes til beboelse.
Herudover omfatter begrebet andre rum, der ikke er  

 offentligt tilgængelige, som fx fabriks- og lagerlokaler, baglokaler til  

 butikker mv., garager, stalde og lader.
 Husundersøgelse omfatter også undersøgelse af rum mv. i  

 befordringsmidler i det omfang, rum mv. i befordringsmidler kan siges at  

 være sidestillet med beboelsesrum, som fx kahytsrum på et skib og  

 sovekabiner i lastbiler.
 Undersøgelse af en bils bagagerum eller førerkabine eller undersøgelse  

 af lasten i et skib eller en lastbil er ikke husundersøgelse.
 Besigtigelse af udendørs lokaliteter, som fx marker, haver,  

 gårdspladser og byggepladser, er ikke husundersøgelse.
 Når momslovens § 74, stk. 1, hjemler SKAT adgang til at foretage  

 eftersyn i lokaler, der benyttes af virksomheden, og foretage eftersyn af  

 virksomhedens varebeholdninger, er denne kontrol et  

 tvangsindgreb efter retssikkerhedslovens § 1, stk. 1, nr. 1.
Q.1.1.2 Tvangsindgreb, jf. retssikkerhedsloven §  

 1, stk. 1, nr. 2 Indgreb, der foretages af den offentlige forvaltning uden for  

 strafferetsplejen, og som består i undersøgelse eller beslaglæggelse af  

 breve og andre papirer, er tvangsindgreb, jf. retssikkerhedslovens § 1,  

 stk. 1, nr. 2.
 Indgrebet omfatter enhver rådighedsberøvelse og undersøgelse af private  

 notater, forretningspapirer, regnskaber, protokoller, logbøger mv., både  

 når oplysningerne findes i papirform, og når de findes på edb.
 Når SKAT på stedet gennemgår virksomhedens forretningsbøger, øvrigt  

 regnskabsmateriale samt korrespondance mv. uanset disse oplysninger  

 opbevares på papir eller på edb-medier, jf. momslovens § 74, stk.  

 1, er denne kontrol tvangsindgreb efter  

 retssikkerhedslovens § 1, stk. 1, nr. 2.
 Undersøgelse af regnskaber mv. er alene tvangsindgreb efter  

 retssikkerhedslovens § 1, stk. 1, nr. 2, når undersøgelsen sker under et  

 besøg i virksomheden mv. med hjemmel i de respektive  

 kontrolbetemmelser.
Enhver indfordring af materiale er ikke et tvangsindgreb efter  

 retssikkerhedsloven.
Undersøgelse af regnskabsmateriale, der befinder sig  

 i et handskerum i en bil, vil være omfattet af § 1, stk. 1, nr. 2.
Q.1.1.3 Tvangsindgreb, jf. retssikkerhedslovens  

 § 1, stk. 2 Tvangsindgreb efter retssikkerhedslovens § 1, stk. 2, er de indgreb,  

 der foretages af den offentlige forvaltning udenfor strafferetsplejen, og  

 som består i 1) undersøgelse af andre lokaliteter 2) undersøgelse eller beslaglæggelse af andre genstande 3) brud på meddelelseshemmeligheden 4) eftersyn eller anden undersøgelse af personer Andre lokaliteter omfatter bl.a. udendørs lokaliteter som haver,  

 gårdspladser, byggepladser og visse kontorlokaler.
Udenfor falder  

 lokaliteter som har til hovedformål at tjene som opholdssted for et  

 offentligt publikum mv., fx restaurationslokaler.
Andre genstande er fx transportmidler.
Undersøgelse af en bils  

 bagagerum samt undersøgelse af lasten i et skib eller i en lastbil  

 omfattet af § 1, stk. 2.
 SKAT har hjemmel til at foretage eftersyn af varer under transport  

 under nærmere betingelser, jf. fx mineralvandsafgiftslovens § 18, stk.  

 8.
Brud på meddelelseshemmeligheden foreligger, når der er foretaget  

 handlinger med henblik på at opnå kendskab til indholdet af en  

 meddelelse eller til at få oplyst, om en sådan meddelelse overhovedet er  

 afsendt.
Der kan fx være tale om undersøgelse af breve og pakker eller  

 aflytning af telefon eller anden telekommunikation.
Eftersyn eller anden undersøgelse af personer kan fx være besigtigelse  

 af kroppens ydre, visitation af tøj, som den pågældende er iført, samt  

 nærmere undersøgelse af kroppen.
Der kan fx nævnes SKATs adgang til at  

 foretage eftersyn af personer, som med henblik på kontrol standses  

 efter bestemmelserne i toldloven.
Q.1.1.4 Oplysningspligter, jf.  

 retssikkerhedslovens § 1, stk. 3 SKAT har med hjemmel i  

 skattekontrolloven,       momsloven, kildeskatteloven  mv. adgang til at bede  

 om at få indsendt  

 materiale i form af forretningsbøger, øvrigt regnskabsmateriale,  

 korrespondance mv., jf. fx momslovens § 74, stk. 4, uden at der således  

 foretages fysisk eftersyn på stedet.
Adgang til at bede om at få indsendt  

 materiale er oplysningspligter i henhold  

 til retssikkerhedsloven og er ikke et tvangsindgreb.
For denne gruppe kontrolbeføjelser gælder retssikkerhedslovens § 10.  

 Ifølge  

 Justitsministeriets       vejledning af 20. december 2004 , omfatter  

 retssikkerhedslovens § 10  

 oplysningspligter, hvad enten de kan sanktioneres med straf eller  

 gennemtvinges ved pålæg af daglige bøder.
Bestemmelsen omfatter både  

 oplysningspligter, hvorefter myndigheden kan kræve afgivelse af mundtlig  

 eller skriftlig forklaring, og oplysningspligter, hvorefter oplysninger  

 enten af egen drift eller efter begæring fra myndigheden skal indsendes  

 til den pågældende myndighed.
 Reglen omfatter ikke de tilfælde, hvor der efter lovgivningen mv. ikke  

 består en pligt for borgeren til at afgive oplysninger, og hvor borgerens  

 manglende medvirken alene kan få processuel skadevirkning.
 Udtalelser over agterskrivelser/forslag til  

 afgørelser/sagsfremstillinger er eksempler på områder, der falder udenfor  

 bestemmelsens anvendelsesområde, idet den skattepligtige har ret, men ikke  

 pligt til at komme med en udtalelse.
Q.2 Gennemførelse af tvangsindgreb, jf.  

 retssikkerhedsloven kap. 2 Reglerne i kapitel 2 om en særlig fremgangsmåde ved gennemførelse af  

 tvangsindgreb gælder alene for tvangsindgreb omfattet af  

 retssikkerhedslovens § 1, stk. 1, nr. 1 og 2.
Q.2.1 Proportionalitetsprincippet Retssikkerhedslovens § 2 fastslår, at tvangsindgreb kun må anvendes,  

 hvis mindre indgribende foranstaltninger ikke er tilstrækkelige, og hvis  

 indgrebet står i rimelig forhold til formålet med indgrebet.
Bestemmelsen  

 i § 2 er en lovfæstelse af det almindelige proportionalitetsprincip i  

 forvaltningsretten, og bestemmelsen sætter således visse rammer for  

 forvaltningens adgang til at anvende tvangsindgreb uden for  

 strafferetsplejen.
Bestemmelsen ændrer ikke den retstilstand, der var  

 gældende før loven.
Q.2.2 Retssikkerhedslovens § 3 Tvangsindgreb er ikke afgørelser i  

 FVLs  

 forstand, men har karakter af processuelle beslutninger.
I  

 retssikkerhedslovens § 3 er en række af FVLs regler udtrykkeligt overført  

 til også at finde anvendelse ved gennemførelse af tvangsindgreb omfattet  

 af lovens § 1, stk. 1, nr. 1 og 2. Det drejer sig om FVLs regler om  

 inhabilitet (FVL §§ 3-6), partsaktindsigt (FVL §§ 9-10 og 12-18),  

 begrundelse (FVL §§ 22-24) samt klagevejledning (FVL §§ 25-26).
Q.2.3 Notatpligt, jf. retssikkerhedslovens §  

 4 SKAT skal gøre notat om oplysninger vedrørende en sags  

 faktiske omstændigheder, som modtages mundtligt, eller som myndigheden på  

 anden måde bliver bekendt med, hvis oplysningen er af betydning for  

 beslutningen om iværksættelse af tvangsindreb.
 Retssikkerhedslovens § 4 svarer til offentlighedslovens § 6 om  

 notatpligt.
Q 2.4 Varsling, jf. retssikkerhedslovens §  

 5 Når SKAT har truffet beslutning om at foretage en kontrol,  

 omfattet af retssikkerhedslovens § 1, stk. 1, skal parten skriftlig  

 underrettes om dette senest 14 dage, inden tvangsindgrebet  

 gennemføres.
Som part i en beslutning om tvangsindgreb anses den person, virksomhed  

 mv., som tvangsindgrebet iværksættes overfor.
Hvis et tvangsindgreb  

 foretages hos tredjemand som led i en kontrol af en virksomhed, er det  

 således tredjemand, der er part i tvangsindgrebet.
 Varslingsbestemmelserne finder ikke anvendelse ved kontrol hos en  

 offentlig myndighed.
Q.2.4.1 Krav til varsling, jf.  

 retssikkerhedslovens§ 5, stk. 2 Af retssikkerhedslovens § 5, stk. 2, fremgår formkravene til en  

 varsling:
Underretningen skal være skriftlig.
Skriftlighedskravet er opfyldt ved  

 at sende en e-mail til parten, hvis der i øvrigt er hjemmel til at anvende  

 denne kommunikationsform i det enkelte tilfælde.
Underretningen skal indeholde oplysning om tid og sted for indgrebet,  

 hvilket indebærer, at underretningen skal angive dato, cirka klokkeslæt og  

 adresse.
Hvis kontrollen kun skal foretages i en del af virksomheden, skal  

 dette oplyses.
Parten skal underrettes om retten til at lade sig repræsentere eller  

 bistå af andre efter FVL § 8. Dette indebærer, at SKAT af egen  

 drift skal vejlede om de rettigheder, der følger af denne bestemmelse.  

 Den, som er part i en beslutning om iværksættelse af et tvangsindgreb, kan  

 lade sig repræsentere eller bistå af en sagkyndig, fx advokat eller  

 revisor, eller fx af sin ægtefælle.
SKAT kan dog kræve, at parten  

 medvirker personligt, hvis det efter en konkret vurdering er af betydning  

 for sagen.
Varslingen skal indeholde en underretning om hovedformålet med  

 indgrebet.
Pligten til underretning om hovedformålet med indgrebet  

 indebærer, at det skal oplyses, med hvilket formål SKAT har tænkt at  

 foretage indgrebet.
Er der fx tale om, at SKAT ønsker at foretage en  

 kontrol af, om virksomheden overholder lovgivningen på et bestemt område,  

 må dette oplyses.
Hvis formålet er at fremskaffe materiale til brug for  

 afgørelsen i en bestemt sag, skal dette oplyses.
 Der skal gives en begrundelse for, at der er truffet beslutning om at  

 gennemføre en kontrol, dvs at parten skal underrettes om det faktiske og  

 retlige grundlag for indgrebet.
Bestemmelsen henviser til FVL § 24, der fastsætter, at en  

 begrundelse skal indeholde en henvisning til de retsregler, i henhold til  

 hvilke afgørelse er truffet.
I det omfang afgørelsen efter disse regler  

 beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen, ligesom  

 begrundelsen om fornødent skal indeholde en kort redegørelse for de  

 oplysninger vedrørende sagens faktiske omstædigheder, som er tillagt  

 væsentlig betydning for afgørelsen.
 Efter FVL § 24, stk. 3, kan en begrundelses indhold begrænses, i  

 det omfang partens interesse i at kunne benytte kendskab til denne til  

 varetagelse af sit tarv, findes at burde vige for afgørende hensyn til den  

 pågældende selv eller til andre private eller offentlige interesser.
 Begrundelseskravet indebærer, at en underretning efter § 5, stk.  

 2, bl.a. skal angive den eller de lovbestemmelser, der udgør  

 hjemmelsgrundlaget for beslutningen om at gennemføre et tvangsindgreb.  

 Herudover skal der være en præcis henvisning til den eller de bestemmelser  

 (paragraf, stykke, nr.), der er anvendt.
En underretning skal endvidere indeholde faktiske oplysninger om  

 grundlaget for beslutningen om at iværksætte et tvangsindgreb.
Skyldes  

 tvangsindgrebet en anmeldelse eller en generel risikovurdering af behovet  

 for kontrol indenfor den pågældende branche, vil dette udgøre det faktiske  

 grundlag, der skal oplyses om.
Q. 2.4.2 Indsigelsesret, jf.  

 retssikkerhedslovens § 5, stk. 3 Det følger af retssikkerhedslovens § 5, stk. 3, at en part inden  

 for en frist, der fastsættes af SKAT, kan fremsætte indsigelser mod  

 beslutningen om at iværksætte et tvangsindgreb.
SKAT skal i  

 varslingsbrevet vejlede om retten til at fremkomme med indsigelser  

 indenfor fristen.
Det forudsættes i forarbejderne til retssikkerhedsloven,  

 at fristen som udgangspunkt fastsættes til ikke under 7 dage.
Kommer borgeren/virksomheden med indsigelser indenfor den fastsatte  

 frist, har SKAT pligt til at vurdere, om der er grundlag for at fastholde  

 beslutningen om iværksættelse af tvangsindgreb.
Gøres der eksempelvis  

 indsigelse imod tidspunktet for tvangsindgrebets gennemførelse,  

 må SKAT foretage en afvejning af bl.a. hensynet til  

 borgeren/virksomheden og hensynet til en hensigtsmæssig planlægning af  

 kontrolarbejdet.
 Hvis SKAT efter en nærmere vurdering af indsigelserne fastholder  

 beslutningen, skal dette begrundes overfor parten senest samtidig med  

 gennemførelsen af tvangsindgrebet.
Q.2.4.3 Fravigelse af kravet om varsling, jf.  

 retssikkerhedslovens § 5, stk. 4 SKAT kan fravige reglerne om varsling og reglerne om varslingens  

 form og indhold.
 Efter § 5, stk. 4, nr. 1, kan reglerne fraviges helt eller delvist,  

 hvis formålet med kontrolbesøget forspildes, hvis der gives  

 forudgående underretning.
Kontrolbesøg kan herefter foretages uvarslet, hvis der efter en nærmere  

 vurdering i det konkrete tilfælde må antages, at formålet med  

 kontrolbesøget forspildes.
Dette vil fx være tilfældet, hvis SKATpå  

 baggrund af tidligere erfaringer med en bestemt virksomhed, en branche  

 eller dele af en branche har en begrundet formodning om, at borgeren eller  

 virksomheden vil fjerne de genstande, der ønskes kontrolleret.
Bestemmelsen sigter endvidere til kontrolbesøg, som en myndighed  

 foretager på områder, hvor det generelt må antages, at formålet med  

 kontrollen ville være forspildt, hvis den pågældende borger eller  

 virksomhed var advaret forinden.
Der sigtes til de ofte forekommende  

 tilfælde, hvor kontrollen har karakter af kontrol af et  

 øjebliksbillede, fx om der beskæftiges sort arbejdskraft, om varerne  

 går uden om kassen, eller om der forefindes ikke afgiftsberigtiget  

 sodavand.
 Varsling kan fraviges, hvis hensynet til parten taler for det, eller  

 partens rettigheder findes at burde vige for afgørende hensyn til andre  

 private eller offentlige interesser.
 Hvis den, kontrollen retter sig imod, giver konkret samtykke til  

 kontrollen eller ligefrem anmoder om, at der gennemføres et bestemt  

 kontrolbesøg uden forudgående underretning, kan dette naturligvis finde  

 sted, jf. § 5, stk. 4, nr. 2, 1. led.
Afgørende hensyn til private eller offentlige interesser, jf. § 5, stk.  

 4, nr. 2, 2. led, kan også begrunde fravigelse af varslingsreglerne.
SKAT  

 kan som følge af lovbestemte frister have kort tid til at træffe afgørelse  

 om gennemførelse af et kontrolbesøg, jf. eksempelvis ordningen efter  

 opkrævningsloven, hvorefter en virksomheds tilsvar af skatter og afgifter,  

 som for en periode er negativt, skal udbetales til virksomheden senest 3  

 uger efter modtagelse af rettidig angivelse for den pågældende periode.
I  

 sådanne tilfælde kan reglerne om varsling fraviges, hvis der i perioden  

 mellem SKATs modtagelse af angivelsen og fristen for udbetaling ønskes  

 gennemført et kontrolbesøg i virksomheden til brug for sagens behandling.
Hensynet til rigets udenrigspolitiske eller udenrigsøkonomiske  

 interesser, herunder forholdet til EU, kan begrunde fravigelser af  

 varslingsreglerne.
Hvor en forordning angiver, at en bestemt type kontrol  

 skal foretages uvarslet, skal retssikkerhedslovens krav om varsling  

 fraviges.
Retssikkerhedslovens øvrige regler skal dog iagttages.
 Varsling kan undlades, såfremt en øjeblikkelig gennemførelse af  

 tvangsindgrebet efter forholdets særlige karakter er påkrævet.
 Varsling kan undlades, hvor SKAT foretager toldkontrol af varer i det  

 danske toldområde, og hvor det ofte ikke vil være muligt på forhånd at  

 fastlægge, hvilke bestemte varer kontrollen vil omfatte.
Bestemmelsen giver også adgang til i forbindelse med en forudgående  

 varsling at undlade at gøre parten bekendt med det faktiske grundlag for  

 beslutningen om iværksættelse af et tvangsindgreb.
Dette kan fx være  

 tilfældet, hvor en myndighed ud fra en generel risikovurdering har valgt  

 at rette særlig fokus mod en bestemt gruppe, branche eller vareart, og  

 hvor den særlige indsats mod denne gruppe, branche eller vareart vil blive  

 vanskeliggjort, hvis det afsløres, at der er tale om en særlig fokuseret  

 indsats på området.
Q 2.4.4 Blandede kontrolbesøg Når SKAT foretager et kontrolbesøg, og hvor behovet for at få et  

 øjebliksbillede alene begrunder en del af kontrollen, vil den samlede  

 kontrol dog kunne gennemføres uvarslet, såfremt kontrollen, der vedrører  

 "øjebliksbilledet", udgør en ikke uvæsentlig del af den samlede kontrol,  

 jf. § 5, stk. 5.
Q 2.4.5 Nye forhold Hvis SKAT under kontrollen bliver opmærksom på nye forhold, dvs.  

 forhold som falder uden for den kontrol SKAT oprindeligt  

 besluttede at foretage, vil de nye forhold kunne kontrolleres uden  

 varsling, såfremt betingelserne for undladelse af foregående varsling  

 efter § 5, stk. 4, er opfyldte.
Q 2.4.6 Oplysningspligt ved fravigelse af  

 reglerne om varsling Når tvangsindgreb gennemføres uden forudgående varsling, skal SKAT  

 senest samtidig med kontrollen give parten skriftlig meddelelse om  

 beslutningen, jf. § 5, stk. 6.
 Den skriftlige meddelelse skal indeholde de oplysninger, som en  

 forudgående varsling skulle have indeholdt samt endvidere en begrundelse  

 for, hvorfor der ikke er givet forudgående varsling.
Mundtlig underretning kan gives i de tilfælde, hvor SKAT udvider  

 kontrollen på stedet.
Mundtlig underretning kan endvidere gives,  

 når SKAT har opnået partens samtykke hertil.
En part, der har fået  

 mundtlig meddelelse om beslutningen, kan forlange efterfølgende at få  

 beslutningen meddelt skriftligt.
En begæring herom skal fremsættes ovenfor  

 myndigheden inden 14 dage efter, at myndigheden har modtaget den.
Er  

 begæringen ikke besvaret inden 14 dage efter, at myndigheden har modtaget  

 den, skal myndigheden underrette parten om grunden hertil samt om, hvornår  

 begæringen forventes besvaret.
Q.3 Legitimation Bestemmelsen i retssikkerhedslovens § 6 fastsætter, at tvangsindgreb,  

 der foretages udenfor en myndigheds embedssteder, kun må foretages mod  

 forevisning af legitimation.
Legitimation skal forevises uopfordret til  

 den, som indgrebet retter sig imod.
Bestemmelsen kan fraviges, hvis  

 afgørende hensyn taler for det.
Q.4 Skånsomhed SKAT skal foretage et tvangsindgreb så skånsomt, som omstændighederne  

 tillader.
SKAT må således drage omsorg for, at et kontrolbesøg hos en  

 virksomhed gennemføres på en sådan måde, at det ikke griber forstyrrende  

 ind i virksomhedens arbejde, og at kontrolbesøget ikke giver anledning til  

 unødig opsigt hos kunder, naboer mv., jf. retssikkerhedslovens §  

 7.
Q.5 Rapport Bestemmelsen i § 8 fastsætter en pligt for SKAT til at udarbejde  

 en rapport om udførelsen af et tvangsindgreb i tilfælde, hvor SKAT  

 finder, at den, som indgrebet retter sig imod, har tilsidesat regler i  

 lovgivningen mv.
Rapporten skal snarest udleveres til vedkommende.
Bestemmelsen angiver ikke, hvad rapporten skal indeholde.
Som minimum  

 vil der normalt i rapporten være behov for at notere oplysninger om  

 indgrebets formål, tidspunktet for indgrebet, hvilke personer der var til  

 stede, om der blev anvendt tvang ved gennemførelsen, og hvilke genstande  

 SKAT eventuelt tog i sin besiddelse.
 Udarbejdelse af en sådan rapport vil i vidt omfang kunne ske ved  

 udfyldelse af fortrykte blanketter.
Q.6 Klagevejledning Der skal ikke gives klagevejledning i forbindelse med fortagelse af  

 kontrol.
Q.7 Forholdet til strafferetsplejen ved  

 gennemførelse af tvangsindgreb I retssikkerhedslovens § 9 er fastsat regler for myndighedernes  

 gennemførelse af tvangsindgreb i tilfælde, hvor en person er mistænkt for  

 at have begået et strafbart forhold.
 Bestemmelsen afgrænser anvendelsen af tvangsindgreb uden for  

 strafferetsplejen i forhold til anvendelsen af tvangsindgreb indenfor  

 strafferetsplejen.
 Retssikkerhedslovens § 9 gælder for tvangsindgreb omfattet af lovens §  

 1, stk. 1 og  stk. 2.
§ 9 finder anvendelse, hvis en fysisk eller juridisk person med rimelig  

 grund mistænkes for at have begået en strafbar lovovertrædelse.
Også  

 tvangsindgreb, der består af kontrol af en anden offentlig myndighed, er  

 omfattet af bestemmelsen.
 Endvidere gælder reglen både i den situation, hvor mistanken foreligger  

 på forhånd, dvs. i de tilfælde, hvor myndigheden før et kontrolbesøg er  

 bekendt med oplysninger, der kan begrunde, at en person med rimelig grund  

 mistænkes for at have begået en strafbar lovovertrædelse og i de tilfælde,  

 hvor mistanken opstår under kontrollen/tvangsindgrebet.
 Mistanken skal være baseret på fornødne, konkrete, objektive  

 oplysninger i den pågældende sag.
 Det er som udgangspunkt SKAT, der vurderer, om der foreligger rimelig  

 grund til mistanke.
 En mere eller mindre erfaringsbaseret fornemmelse af, at der ofte  

 er noget galt i konkrete virksomheder eller indenfor bestemte  

 brancher indebærer ikke, at der foreligger en  

 mistanke efter § 9.
 Den omstændighed, at SKAT tidligere har foretaget et kontrolbesøg hos  

 en bestemt virksomhed, hvor der blev konstateret en strafbar overtrædelse  

 af den pågældende lovgivning, indebærer heller ikke i sig selv, at der  

 forud for et kontrolbesøg i samme virksomhed i almindelighed vil være en  

 rimelig grund til mistanke om, at virksomheden fortsat overtræder reglerne  

 med hensyn til de konstaterede forhold.
 Hvis SKAT modtager en anmeldelse om forhold, som efter deres karakter  

 kan være strafbare, beror det på en konkret vurdering, om der herefter  

 foreligger en rimelig grund til mistanke om et strafbart forhold.
 I vurderingen kan indgå kriterier som anmeldelsens troværdighed, hvor  

 konkret er forholdene angivet, og om myndighederne er i besiddelse af  

 oplysninger, som giver holdepunkter for, at der foreligger et strafbart  

 forhold.
 En anmeldelse er således ikke i sig selv grundlag for en mistanke, som  

 angivet i bestemmelsen.
Q.7.1 Tvangsindgreb overfor mistænkte, jf.  

 retssikkerhedslovens § 9, stk. 1 og 2 Efter § 9, stk. 1 gælder, at tvangsindgreb i tilfælde, hvor en  

 enkeltperson eller juridisk person med rimelig grund mistænkes for at have  

 begået en strafbar lovovertrædelse, og hvor tvangsindgrebet foretages med  

 henblik på at tilvejebringe oplysninger om det eller de forhold, som  

 mistanken omfatter, alene kan gennemføres efter reglerne i retsplejeloven  

 om strafferetsplejen.
Efter bestemmelsens stk. 2 gælder begrænsningerne i stk. 1 ikke, hvis  

 tvangsindgrebet gennemføres med henblik på at tilvejebringe oplysninger  

 for behandlingen af andre spørgsmål end fastsættelse af straf.
Med  

 bestemmelsen sikres det, at SKAT- uanset at der foreligger mistanke om  

 strafbart forhold - kan gennemføre et tvangsindgreb, såfremt det sker med  

 henblik på varetagelse af SKATs "civile" opgaver.
Med andre ord kan  

 tvangsindgrebet gennemføres, såfremt kontrollen har et fornuftigt  

 forvaltningsretligt formål.
Der er således tale om en meget væsentlig  

 undtagelse fra bestemmelsen i stk. 1.
Q. 7.2 Tvangsindgreb overfor tredjemand, jf.  

 retssikkerhedslovens § 9, stk. 3 Bestemmelsen fastsætter, at reglerne i lovens § 9, stk. 1 og stk. 2  

 finder tilsvarende anvendelse, hvis der i sagen foretages et tvangsindgreb  

 mod andre end den mistænkte.
Et tvangsindgreb kan således gennemføres hos  

 tredjemand, hvis et tilsvarende indgreb ville kunne gennemføres hos den  

 mistænkte selv efter bestemmelserne i lovens § 9, stk. 1 og stk.  

 2.
Q.7.3 Samtykke En mistænkt kan give samtykke til fravigelse af reglerne i § 9, jf. §  

 9, stk. 4.
Et sådant samtykke vil i det enkelte tilfælde betyde, at den pågældende  

 myndighed kan gennemføre kontrolbesøg, også selv om formålet ? eller et af  

 formålene ? måtte være at tilvejebringe oplysninger til brug for  

 behandlingen af en straffesag.
Der kræves dog også her den fornødne  

 kontrolhjemmel.
 Samtykket skal være skriftligt, frivilligt, specifikt og informeret.
Q 7.3.1 Tilbagekaldelse af samtykke En mistænkt vil til enhver tid kunne tilbagekalde samtykket.  

 Tilbagekaldelsen kan ske mundtlig.
 Q. 8 Retten til ikke at inkriminere sig selv  

 mv.
 Retssikkerhedslovens kapitel 4, § 10, indeholder regler om myndighedens  

 adgang til at anvende oplysningspligter i tilfælde, hvor der opstår  

 mistanke om, at en borger eller virksomhed har begået en strafbar  

 lovovertrædelse.
Reglerne skal ses i lyset at  

 Den       Europæiske Menneskerettighedskonventionens  artikel 6 om forbud mod  

 selvinkriminering.
Om forbud mod selvinkriminering se afsnit  

 R.4.1.1.1 .
 § 10 bestemmer, at reglerne i lovgivningen om pligt til at meddele  

 oplysninger til myndigheder ikke gælder, hvis der er konkret mistanke om,  

 at en person har begået en lovovertrædelse, der kan medføre straf.  

 Myndighederne må i disse tilfælde som udgangspunkt afstå fra at benytte  

 oplysningspligterne.
 Om oplysningspligter henvises til afsnit  

 Q.1.1.4 .
Q.8.1 Konkret mistanke Oplysningspligterne kan ikke anvendes, hvis der foreligger en  

 konkret mistanke om strafbart forhold.
Som udgangspunkt er det afgørende,  

 om myndighedens mistanke er så stærk, at der ville være grundlag for inden  

 for strafferetsplejen at rejse en sigtelse eller at tillægge vedkommende  

 en sigtets rettigheder.
Der skal således foreligge spor mv., som på  

 objektivt grundlag og med rimelighed kan tale for vedkommendes mulige  

 skyld.
Q.8.1.1 Den mistænkte Spørgsmålet om, i hvilke tilfælde en oplysningspligt kan anvendes ?  

 selv om der foreligger en konkret mistanke om, at en person har begået en  

 lovovertrædelse, der kan medføre straf ? er afhængig af, om oplysningen  

 afkræves den mistænkte selv eller andre end den mistænkte.
Hvis der er mistanke om, at en juridisk person har begået en  

 lovovertrædelse, der kan medføre straf for den juridiske person som sådan,  

 skal der ske identifikation mellem den juridiske person og de fysiske  

 personer, der har tilknytning til den juridiske person.
Tilknytningen skal  

 være som led i et ansættelsesforhold eller som led i en aftale om ydelse  

 af personligt arbejde i øvrigt.
Identifikationen skal ske mellem den  

 juridiske person og ansatte, medlemmer af den juridiske person eller  

 medlemmer af den juridiske persons bestyrelse.
Q.8.2 Retsvirkningen af, at der foreligger  

 konkret mistanke om strafbart forhold Den almindelige regel i § 10, stk. 1 fastslår, at administrative  

 myndigheder må afstå fra at benytte oplysningspligter over for en person,  

 mod hvem der er rettet en konkret mistanke om, at vedkommende har begået  

 en lovovertrædelse, der kan medføre straf.
Dette gælder dog ikke, hvis det  

 kan udelukkes, at de oplysninger, som søges tilvejebragt, kan have  

 betydning for bedømmelsen af den formodede lovovertrædelse.
 Det forhold, at en borger er omfattet af § 10, stk. 1, og ikke vil  

 meddele samtykke efter § 10, stk. 4, vil kunne medføre, at afgørelsen må  

 træffes på det foreliggende grundlag, dvs. uden de oplysninger, som SKAT i  

 øvrigt ønsker tilvejebragt.
Q.8.3 Adgangen til at tilvejebringe  

 oplysninger At SKAT fra det tidspunkt, hvor der foreligger en konkret mistanke, som  

 udgangspunkt ikke længere kan anvende en oplysningspligt, er ikke  

 ensbetydende med, at myndigheden vil være afskåret fra at anvende andre  

 kontrolbeføjelser, herunder tvangsindgreb, når blot tvangsindgrebet har et  

 fornuftigt forvaltningsretligt formål, se under afsnit   

 Q.7.1 .
Q.8.4 Oplysningspligt over for andre end den  

 mistænkte Bestemmelsen i retssikkerhedslovens § 10, stk. 2 indebærer, at andre  

 end den mistænkte har pligt til at meddele oplysninger i sagen, i det  

 omfang oplysningerne alene søges tilvejebragt med henblik på andre  

 spørgsmål end fastsættelse af straf.
Bestemmelsen er således identisk med bestemmelsen i  

 retssikkerhedslovens § 9, stk. 2, og indebærer, at der kan gøres brug af  

 oplysningspligter over for andre end den mistænkte, hvis brugen af  

 oplysningspligter finder sted med henblik på at tilvejebringe oplysninger  

 for behandlingen af andre spørgsmål end fastsættelse af straf.
Med  

 bestemmelsen sikres det, at SKAT- uanset at der foreligger mistanke om  

 strafbart forhold - kan gøre brug af oplysningspligter i forhold til  

 trejdemand, såfremt det sker med henblik på varetagelse af  

 SKATs kontrolopgaver.
Med andre ord kan brug af oplysningspligter  

 finde sted, såfremt kontrollen har et fornuftigt forvaltningsretligt  

 formål.
At der samtidig fremskaffes dokumentation for strafbart forhold,  

 er uden betydning.
 Endelig kan tredjemand - uden at være forpligtet dertil - frivilligt  

 meddele oplysninger til myndigheden til brug for behandlingen af  

 spørgsmålet om fastsættelse af straf.
Q.8.5 Vejledning SKAT skal vejlede den mistænkte om, at vedkommende ikke har pligt  

 til at meddele oplysninger, som kan have betydning for den formodede  

 lovovertrædelse, jf. retssikkerhedslovens § 10, stk. 3.
 Vejledningen kan gives såvel skriftligt som  

 mundtligt.
Q.8.6 Samtykke Bestemmelsen i § 10, stk. 4, giver den mistænkte adgang til at meddele  

 samtykke til anvendelse af oplysningspligt både i forhold til mistænkte  

 selv og i forhold til tredjemand.
Samtykket skal gives på et skriftligt,  

 frivilligt, specifikt og informeret grundlag.
Samtykket kan til enhver tid  

 tilbagekaldes.
Der er ingen formkrav til tilbagekaldelsen, hvilket  

 betyder, at tilbagekaldelsen kan være mundtlig.
