Cirkulæreskrivelse om meddelelse om  

 rådighed efter ophør i arbejdstilbud på grund af  

 flytning Kommentar m.v.:
 Området er nu reguleret ved bekendtgørelse  

 nr. 1073 af 21. december 1998 om rådighed og selvforskyldt ledighed, §  

 19, nr. 14.
 Bekendtgørelse om arbejdstilbud er ophævet.  

 Problemstillingen har dog fortsat interesse.
 Meddelelse om afgørelsen:
 Et medlem begyndte den 14. juni 1993 i et arbejdstilbud,  

 som skulle vare til den 13. januar 1994. Den 20. august 1993 ophørte  

 hun med arbejdet for at flytte fra Thyborøn til Grenaa den 25. august  

 1993.
Forinden havde medlemmet i januar 1992 måttet tage  

 ophold på et krisehjem som følge af sin daværende  

 samlevers voldelige/truende adfærd.
Den 1. februar 1992 flyttede  

 medlemmet fra samleveren; medlemmet flyttede ca. 1. maj 1992 sammen med sin  

 nuværende samlever i en lejlighed i Thyborøn.
 Medlemmet søgte vejledning hos kommunen,  

 arbejdsløshedskassen og Arbejdsformidlingen, inden hun flyttede fra  

 Thyborøn.
 Arbejdsformidlingen i Lemvig indberettede medlemmet til  

 Arbejdsformidlingen i Grenaa den 16. august 1993 med henblik på et  

 supplerende arbejdstilbud i Grenaa.
 Medlemmets arbejdsløshedskasse anmodede i denne  

 forbindelse direktoratet om at dispensere fra kravet om dokumentation for  

 fysisk vold.
***** Direktoratet fandt, at medlemmet ikke havde haft en  

 fyldestgørende grund til at opsige sit arbejde.
Hun kunne derfor ikke  

 modtage dagpenge fra ophøret og indtil der forelå mere end 300  

 timers arbejde på almindelige løn- og arbejdsvilkår i en  

 periode på 10 uger.
 I sin afgørelse lagde direktoratet vægt  

 på, at der ikke var tidsmæssig sammenhæng mellem, at  

 medlemmets tidligere samlever var meldt til politiet og flytningen, idet der  

 var 11/2 år imellem samt, at der ikke var lægelig dokumentation  

 for fysisk vold.
 Direktoratet lagde videre vægt på, at  

 medlemmet opgav bopælen i Thyborøn, fordi samleverens hus i  

 Grenaa ikke kunne sælges og ellers ville være gået på  

 tvangsauktion.
***** Ankenævnet fandt, at der ikke var baggrund for at  

 gøre indgreb i medlemmets dagpengeret, idet hun havde haft grund til  

 at tro, at hun kunne sige sit arbejde op og flytte til Grenaa uden  

 dagpengemæssige konsekvenser.
Ankenævnet lagde vægt på, at kassens  

 afdeling i Thyborøn, Arbejdsformidlingen i Lemvig og  

 Thyborøn-Harboøre Kommune alle havde medvirket til at vejlede  

 medlemmet om flytningen.
Ankenævnet lagde videre vægt på,  

 at disse i forening havde fundet, at medlemmet havde grund til at sige op.
 Ankenævnet ændrede herved direktoratets  

 afgørelse.
