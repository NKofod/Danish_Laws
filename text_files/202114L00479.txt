Betænkning afgivet af Indenrigs- og Boligudvalget den 3. februar 2022 Betænkning over Forslag til lov om boligforhold [af indenrigs- og boligministeren (Kaare Dybvad Bek)]:
1. Ændringsforslag Indenrigs- og boligministeren har stillet 12 ændringsforslag til lovforslaget.
2. Indstillinger Et flertal i udvalget (udvalget med undtagelse af NB og FG) indstiller lovforslaget til vedtagelse med de stillede ændringsforslag.
Et mindretal i udvalget (NB) vil redegøre for sin stilling til lovforslaget ved 3. behandling.
Mindretallet vil stemme for de stillede ændringsforslag.
Et andet mindretal i udvalget (FG) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget støtter lovforslaget, som er en sammenskrivning af lejeloven og boligreguleringsloven og et resultat af det forlig om modernisering og forenkling af lejelovgivning, der blev indgået af S, V, DF, RV, SF og EL i 2014. V ønsker grundlæggende, at lovgivning skal være tilgængelig og anvendelig, og lejelovgivningen var blevet for kompleks som konsekvens af et utal af ændringer og justeringer gennem årtier.
Lovforslaget pålægger huslejenævnene en ny opgave for at styrke fremlejetageres rettigheder.
Der henvises i øvrigt til Venstres politiske bemærkninger til lovforslag nr.
L 47.
4. Ændringsforslag med bemærkninger Ændringsforslag Til § 6 Af indenrigs- og boligministeren, tiltrådt af udvalget:
 1) I stk. 3, 1. pkt., ændres »at ophævelsen« til: »at meddelelsen om ophævelsen«.
[Sproglig præcisering] Til § 22 2) I stk. 1, 1. pkt., ændres »§§ 21 og 23« til: »§ 21 og generhvervelse efter § 23«.
[Lovteknisk præcisering] Til § 24 3) I stk. 1 ændres »kendelse« til: »dom«.
[Sproglig præcisering] Til § 25 4) I stk. 1 ændres »§§ 20-24« til: »§ 20«.
[Lovteknisk præcisering] Til § 49 5) I 1. pkt. udgår »i kommuner, hvor kommunalbestyrelsen har besluttet, at boligorganisationen skal afvise boligsøgende efter § 51 b, stk. 1, eller at anvisning skal foretages efter § 59, stk. 4, i lov om almene boliger m.v.,«.
[Konsekvens af lov nr. 2157 af 27. november 2021] 6) I 2. pkt. ændres »mere« til: »bedre«, og efter »enkelte ejendomme« indsættes: »og understøtte indsatser mod parallelsamfund«.
[Sproglig præcisering og konsekvens af lov nr. 2157 af 27. november 2021] Til § 53 7) Stk. 1, 1. pkt., affattes således:
»Varigheden af anvisningsretten aftales af kommunalbestyrelsen og udlejeren.« [Konsekvens af lov nr. 2157 af 27. november 2021] Til § 54 8) I stk. 3, 4. pkt., ændres »afsætning« til: »afsættelse«, og »6-års-perioden« ændres til: »den aftalte periode«.
[Sproglig præcisering og konsekvens af lov nr. 2157 af 27. november 2021] Nyt kapitel 9) Før kapitel 12 indsættes:
»Kapitel 01 Delegation § 01. Indenrigs- og boligministeren kan bemyndige en under ministeriet oprettet styrelse til at udøve de beføjelser, der i denne lov er tillagt ministeren.
Stk. 2. Indenrigs- og boligministeren kan fastsætte regler om adgangen til at påklage afgørelser, der er truffet i henhold til bemyndigelse efter stk. 1, herunder at afgørelsen ikke skal kunne indbringes for ministeren.« [Lovteknisk ændring] Til § 102 10) Paragraffen udgår.
[Lovteknisk ændring] Til § 103 11) I stk. 1 udgår »i denne lov«.
[Sproglig præcisering] 12) I stk. 2 udgår »i denne lov«.
[Sproglig præcisering] Bemærkninger Til nr. 1, 4, 11 og 12 Der er tale om sproglige præciseringer. Ændringsforslagene indeholder således ikke indholdsmæssige ændringer.
Til nr. 2 Der er alene tale om en lovteknisk præcisering, og ændringsforslaget indebærer således ikke indholdsmæssige ændringer.
Til nr. 3 Der er tale om en sproglig præcisering, som har til formål at sikre overensstemmelse med ordlyden af den foreslåede § 20, som der henvises til i bestemmelsen. Ændringsforslaget indebærer ikke indholdsmæssige ændringer.
Til nr. 5-8 Ændringsforslagene er en konsekvens af lov nr. 2157 af 27. november 2021 om ændring af lov om almene boliger m.v., lov om leje af almene boliger og lov om kommunal anvisningsret (Indførelse af forebyggelsesområder, ny terminologi, aftalt anvisningsret til private lejemål, bytte og fremleje i udsatte boligområder m.v.).
Ved denne ændringslov blev der ændret i flere af de bestemmelser, som foreslås videreført i denne lov.
Derfor er det nødvendigt med de nu foreslåede tekniske ændringer.
Med ændringsloven blev ordningen med kommunal anvisningsret til private udlejningsboliger udvidet, således at muligheden for at indgå frivillig aftale om anvisningsret med private udlejere finder anvendelse i alle kommuner.
Aftalens tidsbegrænsning på 6 år blev endvidere ophævet, således at det nu er overladt til aftaleparterne at aftale varigheden af anvisningsretten.
 Herudover foreslås under nr. 6 den sproglige ændring, at mere ændres til bedre, og under nr. 8 foreslås den sproglige ændring, at afsætning ændres til afsættelse.
 Ændringsforslagene indebærer ikke indholdsmæssige ændringer.
Til nr. 9 Ændringsforslaget er alene af lovteknisk karakter, idet den nu foreslåede § 01 er identisk med § 102 i det fremsatte lovforslag, jf. ændringsforslag nr. 10. Ændringsforslaget indebærer således ikke indholdsmæssige ændringer.
Til nr. 10 Ændringsforslaget er alene af lovteknisk karakter, idet den foreslåede § 102 efter dens indhold svarer til den med ændringsforslag nr. 9 foreslåede § 01. Ændringsforslaget indebærer således ikke indholdsmæssige ændringer.
5. Udvalgsarbejdet Lovforslaget blev fremsat den 13. oktober 2021 og var til 1. behandling den 28. oktober 2021. Lovforslaget blev efter 1. behandling henvist til behandling i Indenrigs- og Boligudvalget.
Lovforslaget er sambehandlet med lovforslag nr.
L 47 og L 49.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og indenrigs- og boligministeren sendte den 1. juni 2021 dette udkast til udvalget, jf.
BOU alm. del  bilag 135 (folketingsåret 2020-21). Den 15. oktober 2021 sendte indenrigs- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Anders Kronborg (S) Ida Auken (S) Rasmus Stoklund (S) Jan Johansen (S) Birgitte Vind (S) Kasper Sand Kjær (S) Orla Hav (S) Thomas Jensen (S) Halime Oguz (SF) Jan Bjergskov Larsen (SF) Kathrine Olldag (RV) Christina Thorholm (RV) Susan Kronborg (RV) Søren Egge Rasmussen (EL) fmd.
Jette Gottlieb (EL) Sikandar Siddique (FG) Preben Bang Henriksen (V) Hans Andersen (V) Heidi Bank (V) nfmd.
Anne Rasmussen (V) Christoffer Aagaard Melson (V) Anni Matthiesen (V) Alex Ahrendtsen (DF) Dennis Flydtkjær (DF) Jens Henrik Thulesen Dahl (DF) Birgitte Bergman (KF) Gitte Willumsen (KF) Lars Boje Mathiesen (NB) Ole Birk Olesen (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
