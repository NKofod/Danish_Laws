Landsskatteretskendelse vedr. andelsbevis  tilbagesalg -  

 fortjeneste Klagen skyldes, at regionen har anset selskabets fortjeneste ved  

 salg af dets andel i B A.m.b.a. for skattepligtig i medfør af  

 aktieavancebeskatningslovens  

 § 2 b, stk. 2.
Landsskatterettens afgørelse Regionen har anset fortjeneste ved salg af andel i B A.m.b.a.for  

 skattepligtig med 1.265.640 kr.,jf. aktieavancebeskatningslovens § 2 b, stk.  

 2 Landsskatteretten stadfæster afgørelsen.
Sagens oplysninger Selskabet betalte i 1973 et indskud på 8.000 kr. for at blive  

 medlem af indkøbsforeningen B A.m.b.a.
I 2000 ønskede selskabet at udtræde af  

 denne indkøbsforening for i stedet at blive medlem af kæden C, og selskabet  

 solgte derfor pr. 30.6.2000 sin andel tilbage til det udstedende  

 andelsselskab.
 Det fremgår af § 5, stk. 6 og 7 i vedtægterne for B A.m.b.a., at  

 en andelshaver ikke uden forudgående samtykke fra bestyrelsen kan overdrage  

 sin  

 andel til tredjemand, og såfremt andelshaveren er et aktie- eller  

 anpartsselskab, betragtes overgang af nogen del af aktie-/anpartskapitalen  

 som  

 et ejerskifte, der udløser pligt til at indhente bestyrelsens samtykke.
Ifølge § 27 i vedtægterne er en andelshaver berettiget til ved  

 udtræden dels at få tilbagebetalt sit indskud, dels at få udbetalt en andel  

 af  

 det opsparede overskud.
Af vedtægternes § 23 og 24 fremgår bl.a., at  

 udlodning  

 af andelsselskabets egenkapital alene kan ske ved andelshaverens udtræden  

 eller  

 på grundlag af generalforsamlingens godkendelse af forslag om udlodning, samt  

 at udlodning til andelshaverne  bortset fra tilbagebetaling af  

 andelskapital   

 skal ske på grundlag af andelshavernes omsætning med andelsselskabet.
 Indskuddet og andelen i indkøbsforeningens opsparede overskud  

 blev i henhold til § 27, stk. 1 og 2 i vedtægterne for B A.m.b.a. afregnet  

 således:
Andelsindskud afregnet 2.10.2000 8.000 kr.
 Andel i opsparet overskud:
2/3 afregnet 2.10.2000 843.760 kr.
1/3 afregnet 31.12.2001 421.880 kr.
 1.265.640 kr.
I alt 1.273.640 kr.
 Selskabet anmodede skattemyndighederne om dispensation i henhold  

 til ligningslovens § 16 B, stk. 2, hvilket blev imødekommet ved brev af  

 4.12.2000, således at fortjeneste eller tab ved afståelsen skal behandles  

 efter  

 reglerne i aktieavancebeskatningsloven.
Regionens afgørelse Regionen er af den opfattelse, at fortjenesten på 1.265.640 kr.  

 ved afståelsen af selskabets andel i B A.m.b.a. er skattepligtig for  

 selskabet,  

 jf. aktieavancebeskatningslovens § 2 b, stk. 2.
Selskabet har solgt sin andel til den udstedende  

 indkøbsforening, og i henhold til aktieavancebeskatningslovens § 2 b, stk. 2,  

 skal fortjenesten derfor medregnes ved opgørelsen af den skattepligtige  

 indkomst uanset ejertid.
Selskabet har været andelshaver i indkøbsforeningen  

 siden 1973, og salget er derfor umiddelbart omfattet af  

 undtagelsesbestemmelsen  

 i aktieavancebeskatningslovens § 2, stk. 5. Det følger imidlertid af  

 bemærkningerne til lovforslaget (vedtaget som lov nr. 166 af 24.3.1999)  

 vedrørende ændring af bl.a. aktieavancebeskatningslovens § 2 b, stk. 5, at  

 salg  

 af andelen til den udstedende andelsforening må sidestilles med en delvis  

 likvidation, og at dette medfører, at § 2 b, stk. 5, ikke finder anvendelse.
Klagerens påstand og argumenter Der er nedlagt påstand om nedsættelse af indkomstansættelsen for  

 2000 med 1.265.640 kr., idet det til støtte for påstanden er gjort gældende,  

 at  

 aktieavancebeskatningsloven ikke indeholder hjemmel til beskatning af den  

 opnåede  

 avance.
Aktieavancebeskatningslovens § 2 b, stk. 1 og 2, medfører i  

 visse situationer beskatning af  

 avancer  

 i forbindelse med afståelse af andele i andelsforeninger.  

 Aktieavancebeskatningslovens § 2 b, stk. 5, indeholder en generel og objektiv  

 undtagelse af beskatningen i stk. 2. Denne bestemmelse kræver ikke en  

 dispensation eller tilladelse fra myndighederne for at undgå beskatning med  

 medfør af § 2 b, stk. 2. Denne objektive bestemmelse blev indsat ved lov nr.  

 166 af 24.3.1999 § 1, nr. 4. I bemærkningerne til lovforslaget (L87,  

 folketingsåret  

 1998/99) var anført en del betragtninger om den hidtidige praksis.
Om den  

 fremtidige fortolkning var alene anført:
Dette vil imidlertid ikke gælde, såfremt skattemyndighederne  

 efter en konkret vurdering i henhold til gældende retningslinier finder, at  

 der  

 er tale om en afståelse for at undgå beskatning efter stk. 1. Dette uddrag af bemærkningerne synes at lægge op til, at  

 myndighederne har en fakultativ adgang til at vurdere, hvorvidt  

 aktieavancebeskatningslovens § 2 b, stk. 5, giver grundlag for at frafalde en  

 beskatning i henhold til § 2 b, stk.  

 2-4. Det er imidlertid klart, at § 2 b, stk. 5, er en objektiv bestemmelse,  

 der medfører, at der ikke kan gennemføres en beskatning i henhold til  

 bestemmelsen  

 i § 2 b, såfremt betingelserne i stk. 5 er opfyldt.
Aktieavancebeskatningslovens § 2 b blev indsat ved lov nr. 311  

 af 25.5.1987, der bygger på lovforslag L214 fra folketingsåret 1986/87. I  

 henhold til bemærkningerne til lovforslaget var der tre bærende hensyn bag  

 reglen i aktieavancebeskatningslovens § 2 b.
For det første ville man sikre  

 mod, at der blev stiftet andelsselskaber alene af spekulative formål.
I  

 nærværende  

 sag er det utvivlsomt, at klagerens deltagelse i B A.m.b.a. har været  

 forretningsmæssigt begrundet.
For det andet ønskede man at sikre mod  

 monopoldannelse inden for (landbrugets) forsynings- og salgsselskaber.  

 Selskabets deltagelse i den ene eller den anden indkøbsforening har ingen  

 indflydelse i forhold til, hvorvidt der dannes monopol i forhold til  

 forsyning  

 af detailleddet på det danske marked for tøj.
For det tredje ønskede man at  

 sikre, at der sker beskatning i forbindelse med en likvidation af et  

 andelsselskab.  

 I denne sag er der notorisk ikke påtænkt en likvidation af B A.m.b.a.
En  

 formålsfortolkning af aktieavancebeskatningslovens § 2 b fører derfor  

 ligeledes  

 til, at der ikke er grundlag for at opretholde den af regionen gennemførte  

 beskatning.
I forhold til den tidligere bestemmelse i  

 aktieavancebeskatningslovens § 2 b, stk. 5 (hvorefter myndighederne kunne  

 dispensere fra beskatning) foreligger to ledende offentliggjorte afgørelser  

 om  

 situationen, hvor skatteyderen solgte andele i et andelsselskab til det  

 udstedende selskab.
Det drejer sig om henholdsvis TfS 2001.84 VLD og TfS  

 1997.937 HD, hvor det i begge afgørelser afvises, at skatteyderen havde et  

 retskrav på dispensation efter den tidligere gældende bestemmelse i  

 aktieavancebeskatningslovens  

 § 2 b, stk. 5. Disse to afgørelser betyder ikke, at domstolene er enige i, at  

 et salg til udstedende selskab kan sidestilles med en såkaldt delvis  

 likvidation, men er alene en konsekvens af formuleringen af den  

 tidligere  

 gældende bestemmelse.
De to afgørelser indebærer snarere en afstandtagen til  

 synspunktet om at et salg til udstedende selskab er at sidestille med en  

 likvidation, henholdsvis at begrebet delvis likvidation giver  

 mening end en  

 støtte.
Til regionens argumentation er det bl.a. anført, at begrebet  

 delvis likvidation hverken giver sproglig eller juridisk mening.  

 Selskabet B  

 A.m.b.a. er ikke likvideret, hverken helt eller delvist.
Selskabet driver  

 fortsat virksomhed som landsdækkende indkøbskæde inden for herre- og  

 drengetøj  

 m.m.
Som det er sædvanligt i sådanne foreninger, sker der løbende  

 udskiftninger  

 i medlemskredsen.
I henhold til de seneste tre regnskaber for B A.m.b.a. har  

 medlemskredsen udviklet sig således:
År Medlemmer ultimo Udtrædende Indtrædende 2001/02 182 23 21 2000/01 184 30 6 1999/2000 208 14 15 Gennemsnit 191 22 14 Det giver således ikke mening at tale om likvidation  hverken  

 helt eller delvist  af selskabet, blot fordi et enkelt medlem træder  

 ud.
Aktieavancebeskatningslovens § 2 b, stk. 5, indeholder to betingelser,  

 der begge er opfyldt i nærværende sag.
Andelsforeningen er stiftet før  

 22.5.1987. Afståelsen er sket af forretningsmæssige årsager og er derfor ikke  

 båret af hensynet til at undgå beskatning efter § 2 b, stk. 1 (likvidation).
Andelsforeningen B A.m.b.a. drives fortsat og har en lang række  

 medlemmer.
Det har ikke selskabet bekendt været drøftet at likvidere  

 foreningen.
Det er meningsløst at antage, at ét medlems ønske om udtræden af  

 foreningen vil medføre, at de øvrige næsten 200 medlemmer af foreningen vil  

 acceptere at likvidere foreningen.
Det har derfor ikke været muligt i  

 forbindelse med denne afståelse at vælge en likvidation frem for et salg til  

 udstedende selskab.
Det giver derfor ligeledes ikke mening at antage, at  

 salget  

 er sket for at undgå beskatning ved likvidation.
Landsskatterettens bemærkninger og  

 begrundelse Det må lægges til grund, at der er tale om et salg af andele til  

 den udstedende andelsforening omfattet af ligningslovens § 16 B, hvor  

 regionen  

 har givet dispensation for beskatning efter ligningslovens § 16 B, således at  

 afståelsen må anses for omfattet af aktieavancebeskatningslovens regler.
 Aktieavancebeskatningslovens § 2 b har følgende ordlyd:
 Ved opgørelse af den skattepligtige indkomst medregnes  

 fortjeneste eller tab ved udlodning af likvidationsprovenu i andelsforeninger  

 omfattet af selskabsskattelovens § 1, stk. 1, nr. 3, når udlodningen finder  

 sted i det kalenderår, hvori andelsforeningen endeligt opløses.
 Stk. 2. Fortjeneste eller tab ved afståelse af andelsbeviser  

 eller andele i andelsforeninger som nævnt i stk. 1 medregnes ved opgørelsen  

 af  

 den skattepligtige indkomst, hvis andelsbeviset m.v. afstås den 22. maj 1987  

 eller senere.
(udelades) Stk. 5. Fortjeneste ved afståelse af andelsbeviser m.v. omfattes  

 ikke af stk. 2-4, hvis andelsforeningen er stiftet før den 22. maj 1987 og  

 afståelsen  

 ikke er sket for at undgå beskatning efter stk. 1. Ved lov nr. 166 af 24.3.1999 blev aktieavancebeskatningslovens §  

 2 b, stk. 5 ændret, idet bestemmelsen tidligere gav skattemyndighederne  

 mulighed for at give dispensation fra beskatning efter bestemmelsens stk.  

 2-4,  

 hvis andelsforeningen er stiftet før den 22. maj 1987 og afståelsen ikke var  

 sket for at undgå beskatning efter stk. 1. Efter praksis blev der ikke givet  

 dispensation efter denne bestemmelse i tilfælde, hvor der skete et salg af  

 andelsbeviser tilbage til den udstedende andelsforening, medmindre dette  

 skete  

 som led i en videreformidling af andelsbeviset, idet et sådant salg måtte  

 anses  

 at skulle sidestilles med en delvis likvidation.
Denne praksis blev godkendt  

 af  

 Højesteret i dommen TfS 1997.937 og Vestre Landsret ved dommen TfS 2001.84.  

 Af  

 bemærkningerne til lovforslaget L 87, Folketingsåret 1998/99, vedtaget som  

 lov  

 nr. 166 af 24.3.1999 fremgår det bl.a., at denne praksis skulle fortsætte  

 uændret efter lovgivningen, og at der ikke er skattefrihed efter § 2 b, stk.  

 5,  

 såfremt skattemyndighederne efter en konkret vurdering finder, at der er tale  

 om en afståelse for at undgå beskatning efter § 2 b, stk. 1. Den nugældende §  

 2  

 b, stk. 5, kan således ikke anses at omfatte en afståelse som den her  

 omhandlede.
 Det er derfor med rette, at der er sket beskatning af selskabets  

 avance ved afståelsen af andelen i B A.m.b.a., og ansættelsen stadfæstes.
