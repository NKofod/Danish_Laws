§ 1 I bekendtgørelse nr. 651 af 22. september 1986 om fællesantenneanlæg m.v.  

 foretages følgende ændringer:
1. I indledningen indsættes som ny tekst efter  

 »som ændret«: »ved lov nr. 372 af 10. juni 1987, fastsættes  

 nedenstående bestemmelser:» 2. Efter § 13  indsættes som nyt kapitel:
»Kapitel 5 a Programvalg og brugerindflydelse § 13 a.  Det påhviler ejere af programfordelingsanlæg  

 at sikre, at der i anlægget sker en fordeling af Danmarks Radios  

 fjernsynsprogrammer og andre landsdækkende eller til modtagelse i det  

 pågældende område bestemte regionale fjernsynsprogrammer, som udsendes i  

 overensstemmelse med gældende lov.
 Stk. 2.  Såfremt anlæggene indeholder mere end 8  

 kanaler, skal der tillige stilles en kanal til rådighed for lokale  

 fjernsynsprogrammer, der spredes eller fordeles i det pågældende område i  

 henhold til tilladelse efter kapitel 2 a i lov om radio- og  

 fjernsynsvirksomhed.
§ 13 b.  Det påhviler ejere af programfordelingsanlæg,  

 som ikke ejes af brugerne selv, at inddrage samtlige brugere i beslutninger  

 om programvalg og ændringer heri ved at indhente forslag fra brugerne.
Det  

 påhviler ligeledes ejere af sådanne anlæg at efterkomme eventuelle forslag om  

 ændring af programvalg, som fremsættes på brugernes egen foranledning, jf.  

 dog § 13 d, stk. 1. Brugernes forslag er bindende for ejeren af det enkelte  

 programfordelingsanlæg, jf. dog § 13 d, stk. 2.
 § 13 c.  Inddragelsen af brugerne i beslutninger om  

 programvalg efter § 13 b, sker enten direkte eller, hvor brugerne er  

 sammensluttet i foreninger eller lignende, indirekte, eventuelt ved en  

 kombination af direkte og indirekte brugerinddragelse.
 Stk. 2.  I tilfælde, hvor brugerne er sammensluttet i en  

 forening eller et andet organ, hvis formål er at varetage brugernes  

 interesser vedrørende programfordelingsanlæggets brug, anses de for at være  

 inddraget i beslutningerne, når der er indhentet forslag fra denne forening  

 m.v.
 Stk. 3.  I de tilfælde, hvor brugerne ikke er  

 sammensluttet i en sådan forening m.v., anses de for at være blevet inddraget  

 i beslutningerne, når der er indhentet forslag fra:
 Stk. 4.  Såfremt et programfordelingsanlæg omfatter  

 flere af de i stk. 3, nr. 1-6, nævnte grupper af brugere, anses den indirekte  

 brugerindflydelse for gennemført ved indhentning af forslag til programvalg  

 fra en sammenslutning af brugergrupperne.
 Stk. 5.  Ejeren af et programfordelingsanlæg kan med  

 henblik på beslutninger om programvalg forlange, at brugerne sammensluttes i  

 en forening eller lignende, herunder at eventuelle forskellige foreninger  

 bestående af brugere af anlægget danner en fællesforening eller lignende.
 § 13 d.  Ejeren af et programfordelingsanlæg er kun  

 forpligtet til at efterkomme eventuelle forslag fra brugerne om ændringer i  

 programvalg een gang hvert andet år, jf. § 13 b.
 Stk. 2.  Ejeren er kun forpligtet til at efterkomme  

 forslag fra brugerne om programvalg, i det omfang det sikres, at de hermed  

 forbundne udgifter dækkes, jf. § 13 b.
 Stk. 3.  Hos Teleinspektionen kan rekvireres vejledende  

 retningslinier for afstemninger om programvalg i  

 programfordelingsanlæg.«.
 3. I § 19, stk. 1,  indsættes efter »§ 13, stk. 2 og 3,»:  

 »§ 13 a, § 13 b, jf. § 13 c og § 13 d,».
§ 2 Denne bekendtgørelse træder i kraft den 1. januar 1989.
