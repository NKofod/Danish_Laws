 I tilfælde, hvor der er tale om betaling af import- eller  

 eksportafgifter, vil henstanden dog være betinget af, at der foreligger  

 eller stilles sikkerhed, jf. toldkodeksens art. 244, stk. 2.
 Krav om sikkerhedsstillelse kan dog undlades i tilfælde, hvor et sådant  

 krav på grund af klagerens situation ville kunne give anledning til  

 alvorlige vanskeligheder af økonomisk eller social karakter, jf.  

 toldkodeksens art. 244, stk. 3. Hvis henstand bevilges, gælder  

 betingelserne i sagsudlægningsbekendtgørelsens kapitel 8 om henstand,  

 som er beskrevet ovenfor.
 På skatteområdet er kompetencen til at træffe afgørelse om henstand for  

 fysiske personer og dødsboer udlagt til kommunalbestyrelsen, jf.  

 sagsudlægningsbekendtgørelsens § 11, nr. 1. Kommunens afgørelse kan  

 påklages til den regionale told- og skattemyndighed, jf.  

 sagsudlægningsbekendtgørelsens § 21, stk. 1, nr. 2. Den regionale told- og  

 skattemyndigheds afgørelse kan ikke påklages til anden administrativ  

 myndighed, jf. bekendtgørelsens § 26, nr. 2. For juridiske personer  

 bortset fra dødsboer (selskaber) træffer den skatteansættende myndighed  

 afgørelse om henstand i 1. instans, jf. sagsudlægningsbekendtgørelsens §  

 12, nr. 1.
 Hvis den kommunale skattemyndighed er skatteansættende myndighed kan  

 afgørelsen om henstand påklages til den regionale told- og  

 skattemyndighed, jf. sagsudlægningsbekendtgørelsens § 21, stk. 1, nr. 2.  

 Told- og skatteregionens afgørelse kan ikke påklages til anden  

 administrativ myndighed, jf. bekendtgørelsens § 26, nr. 2.
 Hvis den regionale told- og skattemyndighed er skatteansættende  

 myndighed kan afgørelsen om henstand påklages til Told- og  

 Skattestyrelsen, jf. sagsudlægningsbekendtgørelsens § 22, nr. 1. Told- og  

 skattestyrelsens afgørelse kan ikke påklages til anden administrativ  

 myndighed, jf. bekendtgørelsens § 26, nr. 3.
 Hvis Told- og Skattestyrelsen er skatteansættende myndighed, kan  

 afgørelsen om henstand påklages til Ligningsrådet, jf.  

 sagsudlægningsbekendtgørelsens § 24, stk. 1, nr. 6. Ligningsrådets  

 afgørelse kan ikke påklages til anden administrativ myndighed, jf.  

 bekendtgørelsens § 26, nr. 6.
 Hvis afgørelsen om forrentning er truffet af den kommunale  

 skattemyndighed, kan afgørelsen påklages til den regionale told- og  

 skattemyndighed, jf. sagsudlægningsbekendtgørelsens § 21, stk. 1, nr. 1.  

 Den regionale told- og skattemyndigheds afgørelse kan ikke påklages til  

 anden administrativ myndighed, jf. bekendtgørelsens § 26, nr. 2.
 Hvis afgørelse herom er truffet af en regional told- og  

 skattemyndighed, kan afgørelsen påklages til Told- og Skattestyrelsen, jf.  

 sagsudlægningsbekendtgørelsens § 22, nr. 1. Told- og Skattestyrelsens  

 afgørelse kan ikke påklages til anden administrativ myndighed, jf.  

 bekendtgørelsens § 26, stk. 1, nr. 3.
 Afgørelser truffet af Told- og Skattestyrelsen i 1. instans kan ikke  

 påklages til anden administrativ myndighed, jf.  

 sagsudlægningsbekendtgørelsens § 26, stk. 1, nr. 3.
Forrentningen sker herefter med den rentesats, der for den pågældende  

 periode gælder efter § 5 i renteloven, dvs. den officielle udlånsrente,  

 som Nationalbanken  har fastsat henholdsvis pr. den 1. januar og den  

 1. juli det pågældende år med et tillæg på 7 pct.
Justitsministeriet  

 kan hvert andet år efter forhandling med Nationalbanken og Økonomi- og  

 Erhvervsministeriet ændre renten, dog således at det nævnte tillæg ikke  

 kan fastsættes til mindre end 7 pct.Der beregnes ikke renters rente.
 Godtgørelse eller regulering af told og moms i henhold til  

 toldlovens § 36, der ikke sker rettidig, forrentes dog fra  

 reguleringsfristens udløb, medmindre forsinkelsen skyldes virksomhedens  

 forhold.
Forrentningen efter disse regler skal finde sted, uanset om  

 indbetaleren har et retskrav på tilbagebetaling, eller om  

 tilbagebetalingen beror på en bevillingsmæssig afgørelse.
Det er således  

 unødvendigt at sondre mellem, om tilbagebetaling sker, fordi indbetaleren  

 har krav herpå, eller fordi tilbagebetaling sker efter myndighedens egen  

 beslutning.
 Er renten efter disse regler opgjort til et lavere beløb end 200 kr.,  

 udbetales beløbet ikke.
 Renteberegning og udbetaling skal ske på myndighedens foranledning.  

 Beregning og udbetaling skal således finde sted uden særlig anmodning fra  

 indbetaleren.
Reglerne er ikke til hinder for, at renter af tilbagebetalingskrav ydes  

 med større beløb, hvis dette følger af renteloven.
Det kan fx være  

 tilfældet, hvis der er anlagt retssag, før der anmodes om  

 tilbagebetaling.
