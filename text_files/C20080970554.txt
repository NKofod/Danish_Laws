Bilag 1 Skrivelse om indberetning af de minimis-støtte inden for landbrugs- og fiskerisektoren, jf. bekendtgørelse om tilskud til virksomheder, der indgår uddannelsesaftale med voksne (bek. nr. 250 af 15. april 2008) (Til jobcentre, kommuner, drifts- og beskæftigelsesregioner) Denne skrivelse erstatter Arbejdsmarkedsstyrelsens SKR nr. 9149 af 9. januar 2007.
 Tilskud til voksenelevordningen ydes inden for EU`s de minimis-støtteordning, hvilket bl.a. betyder, at der er loft over det beløb, som kan gives i støtte til den enkelte virksomhed samt begrænsninger i, hvilke virksomhedstyper der kan modtage tilskud.
 Der findes en generel de minimis-forordning og to forordninger, der særskilt vedrører hhv. primærlandbrug og virksomheder inden for fiskeri.
Den 1. januar 2007 trådte den generelle de minimis-forordning i kraft, hvorefter  Det maksimale støttebeløb er 200.000 EUR i alt i en periode på tre regnskabsår.
 Der kan også gives støtte til transportvirksomheder.
Her er støtteloftet dog 100.000 EUR i alt i en periode på tre regnskabsår.
 Der kan også gives støtte til virksomheder, der forarbejder eller afsætter landbrugs­produkter.
Støtten kan dog ikke gives til landbrugsvirksomheder, der  som første led (primærproduktion) - producerer landbrugsprodukter.
 Landbrugsvirksomheder, der som første led producerer landbrugsprodukter, og virksomheder inden for fiskeriindustrien, kan få støtte efter to særlige forordninger om de minimis-støtte på de to områder.
  Den 1. januar 2008 trådte en ny forordning i kraft på landbrugsområdet: Kommissionens forordning (EF) Nr. 1535/2007 af 20. december 2007. Denne forordning sætter beløbsgrænsen for tilskud op fra 3.000 EUR til 7.500 EUR i alt i en periode på tre regnskabsår.
  Den 1. august 2008 trådte en ny forordning i kraft på fiskeriområdet: Kommissionens forordning (EF) nr. 875/2007 af 24. juli 2007. Denne forordning sætter beløbsgrænsen for tilskud op fra 3.000 EUR til 30.000 EUR i alt i en periode på tre regnskabsår.
Når støtten udbetales til virksomheder, der beskæftiger sig med produktion af landbrugsprodukter eller virksomheder, der beskæftiger sig med produktion, forarbejdning og afsætning af fiskeriprodukter, skal støtte, der udbetales i 2008 og fremover, indberettes til Ministeriet for Fødevarer, Landbrug og Fiskeri.
Ministeriet har udarbejdet det indberetningssystem, der skal anvendes for at sikre overholdelse af det nationale støtteloft for landbrugs- og fiskerisektoren.
Jobcentrene skal således før udbetaling af støtte indberette beløbet elektronisk på http://WWW.DFFE.DK/dEFAULT.
ASPX?id=37924 Her er det også muligt løbende at følge hvor meget de minimis-støtte, der er udbetalt til dato, således at tilskudsyder kan sikre, inden det besluttes at udbetale de minimis-støtte, at det nationale loft ikke derved overskrides.
Eventuelle spørgsmål kan rettes til Direktoratet for FødevareErhverv, Juridisk enhed, e-post: juridisk@dffe.dk Opmærksomheden henledes på, at jobcentrene skal indberette alle tilskud inden for landbrugs- og fiskerisektoren for hele 2008.
Krav til modtager af tilskud Det skal fremgå af jobcenterets bevillingsskrivelse til arbejdsgiveren:
 At støtten udbetales som de minimis-støtte med henvisning til den relevante forordning  At støttemodtager har oplyst al anden de minimis-støtte, som måtte være modtaget.
For støtte til fiskerisektoren skal oplysningen dække indeværende samt de to forudgående skatteår.
For støtte til den primære landbrugssektor skal oplysningen dække indeværende samt de to forudgående regnskabsår  At støttemodtager skal opbevare samtlige relevante oplysninger, der er nødvendige for at fastslå, at betingelserne for modtagelse af de minimis-støtte er opfyldt.
Oplysningerne skal for landbrug opbevares i ti regnskabsår og for fiskeri i ti skatteår.
 Se i øvrigt Ministeriet for Fødevarer, Landbrug og Fiskeris skrivelse af 18. januar 2008 om Indberetning af de minimis-støtte inden for landbrugs- og fiskerisektoren, der er vedlagt som bilag.
Arbejdsmarkedsstyrelsen, den 9. oktober 2008 Kim Svendsen-Tunekontorchef Bilag 1 Skrivelsen af 18. januar 2008 fra Ministeriet for Fødevarer, Landbrug og Fiskeri Indberetning af de minimis-støtte inden for landbrugs- og fiskerisektoren I fortsættelse af Fødevareministeriets brev af 11. juni 2007 følger nu som lovet de mere tekniske detaljer ved det omtalte indberetningssystem vedrørende de minimis-støtte inden for landbrugs- og fiskerisektoren.
Som tidligere nævnt er visse former for national støtte til produktion af landbrugsprodukter samt produktion, forarbejdning og afsætning af fiskeriprodukter ikke omfattet af traktatens almindelige regler om statsstøtte.
De såkaldte de minimis regler fastlægger således nogle bagatelgrænser, under hvilke statsstøtte vil kunne udbetales uden, at det skal anmeldes til Kommissionen.
Reglerne findes i Kommissionens forordninger nr. 875/20071) (fiskeri) og 1535/20072) (primærlandbrug), der indeholder regler om både individuelle og nationale støttelofter.
For at sikre overholdelse af det nationale støtteloft for henholdsvis landbrugets primærsektor og fiskerisektoren er der i Fødevareministeriets regi oprettet et centralt register for støtte, som udbetales under de minimis-reglerne for hver af de to sektorer.
Varetagelse af denne opgave er henlagt Direktoratet for FødevareErhverv.
Korrekt opdatering forudsætter, at hver enkelt offentlig myndighed (tilskudsyder), der udbetaler støtten, meddeler dette til Direktoratet, som løbende registrerer omfanget af udbetalt de minimis-støtte.
Tilskudsyder skal derfor indberette de minimis-støtte elektronisk på direktoratets hjemmeside http://www.dffe.dk/Default.aspx?ID=37924 Her vil det også være muligt løbende at følge, hvor meget de minimis-støtte, som er udbetalt til dato, således at tilskudsyder kan sikre  inden det besluttes at udbetale de minimis-støtte  at det nationale loft ikke derved overskrides.
 Indberetningen indeholder følgende elementer:
 Navn på den myndighed, der udbetaler støtten  Støtteordningens navn eller navnet på den virksomhed, som modtager støtten  Kort beskrivelse af det støttede projekt  Udbetalt de minimis støtte Eventuelle spørgsmål kan rettes til Direktoratet for FødevareErhverv, Juridisk enhed, e-post: juridisk @dffe.dk Hovedkravene i forbindelse med udbetaling af de minimis støtte fremgår af de to ovennævnte forordninger og kan for begge sammenfattes som følger:
  Støttemodtager skal informeres om, at støtten udbetales som de minimis støtte med henvisning til den relevante EU forordning.
 Støttemodtager skal afkræves en skriftlig eller elektronisk erklæring om al anden de minimis støtte, som måtte være modtaget.
For støtte til fiskerisektoren skal erklæringen dække indeværende samt de to forudgående skatteår.
For støtte til den primære landbrugssektor skal erklæringen dække indeværende samt de to forudgående regnskabsår.
  Det skal sikres, at støtten ikke medfører, at den samlede de minimis støtte modtaget af den pågældende støttemodtager overstiger de fastsatte individuelle og nationale lofter.
 Støttemodtager pålægges at opbevare samtlige relevante oplysninger, der er nødvendige for at fastslå, at betingelserne for modtagelse af de minimis støtte er opfyldt.
Oplysningerne skal opbevares i ti regnskabsår (landbrug) og i ti skatteår (fiskeri).
Om ordningernes nærmere indhold, herunder om gældende nationale støttelofter på hhv. landbrugs- og fiskeriområdet henvises til de to forordninger.
De individuelle de minimis grænser inden for den primære landbrugssektor er 7.500 EUR over en treårig periode og for fiskerisektoren 30.000 EUR over en treårig periode.
Fødevareministeriet er bekendt med, at der i Beskæftigelsesministeriets regi udbetales lærlingestøtte som de minimis-støtte.
Hvis støtten udbetales til virksomheder, der beskæftiger sig med produktion af landbrugsprodukter eller virksomheder, der beskæftiger sig med produktion, forarbejdning og afsætning af fiskeriprodukter, skal støtten således indberettes til Direktoratet for FødevareErhverv.
Desuden bør det undersøges - inden støtten udbetales  om det nationale loft derved overskrides.
Det skal bemærkes, at udbetaling af støtte til virksomheder, der beskæftiger sig med forarbejdning og afsætning af landbrugsprodukter, IKKE skal indberettes.
Det skyldes, at de minimis-støtte til disse virksomheder udbetales i henhold til den generelle de minimis-forordning3), hvor der ikke er fastsat nationale lofter og derfor ikke er behov for et register til at sikre overholdelsen af disse.
Med venlig hilsen Susie Hosainzadeh 1) Kommissionens forordning (EF) Nr. 875/2007 af 24. juli 2007 om anvendelse af EF-traktatens art. 87 og 88 på de minimis-støtte til produktion, forarbejdning og afsætning af fiskeriprodukter og om ændring af forordning (EF) Nr. 1860/2004.
 2) Kommissionens forordning (EF) Nr. 1535 af 20. december 2007 om anvendelse af EF-traktatens art. 87 og 88 på de minimis-støtte til produktion af landbrugsprodukter.
 3) Kommissionens forordning (EF) Nr. 1998/2006 af 15. december 2006 om anvendelse af EF-traktatens art. 87 og 88 på de minimis-støtte.
