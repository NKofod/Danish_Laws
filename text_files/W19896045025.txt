En entreprenør stillede sikkerhed i form af en bankgaranti for et  

 beløb på 117.000 kr.
Det garanterede beløb ville blive udbetalt på  

 anfordring, såfremt entreprenøren - efter medkontrahentens skøn-helt eller  

 delvis havde misligholdt sine forpligtigelser i forbindelse med det  

 pågældende arbejde.
Entreprenørens tilgodehavende hos medkontrahenten  

 transporteredes iøvrigt til banken.
Inden garantiårets udløb konstateredes  

 dels at der var udbetalt for meget for arbejdet og dels mangler med arbejdets  

 udførelse.
Udtalt af Voldgiftsretten, at tilbagebetalingskravet ikke  

 omfattedes af garantiens ordlyd.
Efter det oplyste havde medkontrahenten  

 skønnet, at entreprenøren havde misligholdt sine forpligtigelser vedrørende  

 udførelsen af entreprisen, og at afhjælpningen ville beløbe sig til et beløb,  

 der oversteg garantisummen.
Da han havde givet bankens advokat fyldestgørende  

 underretning herom, toges påstanden om betaling af 117.000 kr. til følge.
KENDELSE i Voldgiftssag nr.
C 2738 K A/S mod A-bank A/S I ordreskrivelse af 1. oktober 1987 anmodede klageren, K A/S,  

 anlægsgartner og entreprenør B ApS ( i det følgende nævnt som entreprenøren)  

 om at udføre jord-, kloak-, belægnings-, beton- og gartnerentreprisen  

 vedrørende Y, 1 etape 10 boliger for 1.117.000 kr. ekskl. moms.
Entreprenøren  

 skulle stille sikkerhed i form af bankgaranti i henhold til et af klageren  

 udarbejdet koncept for et beløb på 117.000 kr., som skulle indestå til  

 afhjælpningsperiodens udløb.
Afhjælpningsperioden var fastsat til et år efter  

 aflevering og godkendelse.
Entreprenørens bank, indklagede A-bank A/S,  

 udfærdigede derefter denne - i overensstemmelse med konceptet - affattede  

 garanti af 14. oktober 1987:
 »Undertegnede bekræfter herved, at vi holder til rådighed for K A/S,  

 ....., et beløb af kr. 117.000,- der skal tjene til sikkerhed for K A/S i  

 tilfælde af, at entreprenøren ..... misligholder sine forpligtigelser i  

 forbindelse med det ham overdragne arbejde i henhold til de for nævnte  

 arbejde gældende betingelser, jfr. kontrakt af 1987.
 Garantien løber, indtil den frigives af K A/S, når entreprenørens  

 forpligtelser er fuldt opfyldt.
 Det ovennævnte beløb vil blive udbetalt til K A/S på anfordring og mod  

 kvittering af K A/S efter påkrav overfor entreprenøren, såfremt  

 entreprenørens - efter K A/S's skøn - helt eller delvist har misligholdt sine  

 forpligtelser i forbindelse med det pågældende arbejde. .....
 Enhver tvist vedrørende nærværende sikkerhedsstillelse afgøres efter dansk  

 rets regler af Voldgiftsretten for Bygge- og Anlægsvirksomhed«.
 Entreprenøren transporterede den 15. oktober 1987 sit tilgodehavende hos  

 klageren til indklagede.
 Efter at entreprenøren havde afsluttet arbejdet i foråret 1988, og nogle  

 mangler var blevet afhjulpet, blev arbejdet færdigmeldt den 27. maj 1988, fra  

 hvilken dato garantiåret skulle løbe.
I slutningen af 1988 konstaterede klageren, at der var udbetalt for meget  

 for arbejdet.
Efter forgæves at have forsøgt at få det for meget betalte  

 tilbage fra entreprenøren, skrev klageren den 2. januar 1989 til indklagede:
 »Vi skal af den B stillede anfordringsgaranti, ..... kr. 117.000,  

 udbede os tilsendt kr. 63.912,43 til dækning af uerholdeligt tilgodehavende  

 ved entrepriseopgørelsen. .....
Resterende garantistillelse vil kunne frigives, når entreprisen fejlfrit  

 er afleveret efter løvspring foråret 1989.« Den 4. januar 1989 blev der afsagt konkursdekret over entreprenøren.  

 Indklagedes advokat, advokat C, blev kurator i boet.
 Indklagede afslog den 6. januar 1989 at udbetale beløb af garantisummen,  

 hvorefter klagerens advokat skrev til indklagede:
 »Jeg ..... skal tillade mig at understrege, at Banken tilsyneladende  

 har misforstået den kendsgerning, at der er tale om en anfordringsgaranti,  

 således at det garanterede beløb vil blive udbetalt til min klient på  

 anfordring, ifald denne helt eller delvis efter entreprenørens skøn har  

 misligholdt sine forpligtelser i forbindelse med det pågældende arbejde.
Da det er min klients skøn, at entreprenøren rent faktisk har misligholdt  

 sine forpligtelser i forbindelse med det pågældende arbejde, skal jeg således  

 venligst anmode Banken om senest 8 dage fra dato at indbetale følgende beløb.  

 .....« Den 18. januar 1989 skrev klagerens advokat til indklagede: »I  

 fortsættelse af min skrivelse af 16. ds. skal jeg meddele, at min klient gør  

 gældende, at der er yderligere mangler forbundet med udførelsen, hvorfor det  

 vil være nødvendigt at hæve det fulde garantibeløb.
 Jeg beder Dem i denne anledning se bort fra den i min skrivelse af 16. ds.  

 indeholdte opgørelse og i stedet tilstille mig følgende:
 I skrivelse af 20. januar 1989 svarede indklagedes advokat klageren:
 »Ifølge skrivelse af 16. januar 1989 fremsættes garanti stor  

 63.912,43 kr. vedrørende forhold, som ikke vedrører entreprisens udførelse og  

 således, at A-bank A/S har fået bekræftet, at betalingskravet på 63.912,43  

 kr. ikke kan henføres til entreprisens udførelse, idet bygherren ikke har  

 reklamationskrav.
Ved skrivelse af 18. ds. opfordrer De A-bank A/S til at bortse fra  

 førnævnte skrivelse, men fremsætter samtidig mangelskrav på 117.000 kr.  

 svarende til bankens garantistillelse.
Henset til, at Deres klient for få  

 dage siden har tilkendegivet, at den forlængst afleverede entreprise ikke er  

 mangelbehæftet, tillader jeg mig at opfordre til fremlæggelse af nærmere  

 dokumentation for påstanden.« Klageren svarede i skrivelse af 27. januar 1989, at der var tale om en  

 anfordringsgaranti, og at der derfor ikke var anledning til at sende den  

 ønskede dokumentation.
Indklagedes advokat opfordrede derefter i skrivelse af  

 30. januar 1989 klageren til at angive eventuelle mangler i oversigtsmæssig  

 form, hvorefter indklagede ville meddele, om afhjælpning ville blive  

 foretaget på boets initiativ.
Den 16. februar 1989 udfærdigede klageren en entrepriseopgørelse  

 vedrørende entreprenøren, hvoraf det bl.a. fremgik, at klageren havde betalt  

 58.364 kr. 50 øre for meget.
I opgørelsen hed det derefter:
»Beløb henstående til 1 års mangelafhjælp Garanti for beplantning I skrivelse af 14. marts 1989 fra klagerens advokat til advokat C  

 meddeltes:
»Vedr.
Deres j.nr.113.870 - K A/S - anlægsgartner B ApS under  

 konkurs.
 Som advokat for K A/S tillader jeg mig hoslagt at fremsende en af min  

 klient udarbejdet entrepriseopgørelse, ....., idet jeg venligst anmoder Dem  

 om skriftligt at bekræfte, at min klients krav er registreret i gældbogen.
I det omfang en del af min klients krav honoreres via den af A-bank  

 stillede garanti, vil ovennævnte krav naturligvis blive reguleret.« Ved klageskrift af 6. februar 1989 indbragte klageren sagen for  

 Voldgiftsretten for Bygge- og Anlægsvirksomhed, i denne sag bestående af  

 civilingeniørerne Jens Lang-Jensen og J.
Pilgaard Kristensen samt landsdommer  

 Otto Hvidberg, sidstnævnte som retsformand.
 Klagen har været forhandlet i retten den 8. november 1989.
 Klageren har påstået indklagede tilpligtet at betale 117.000 kr. med  

 procesrenter fra den 7. februar 1989, til betaling sker.
 Indklagede har påstået frifindelse.
 Klageren har i skrivelse af 25. september 1989 opgjort sit krav således:
 Post 2 var specificeret i bestemte beløb for planter, opretning m.v.
 Da garantien kun er på 117.000 kr., udgør påstanden betaling af 117.000  

 kr. med renter.
Fuldmægtig D, A-bank, har for voldgiftsretten forklaret, at han behandlede  

 sagen vedrørende garantien og betalingen i henhold til transporten.
Da banken  

 havde modtaget klagerens skrivelse af 2. januar 1989, fik vidnet oplyst  

 telefonisk af såvel entreprenøren som af en medarbejder hos klageren E, at  

 der ikke var nogen mangler.
Sidstnævnte oplyste, at der i hans ferie var  

 kommet fakturaer fra entreprenøren, som med urette var blevet betalt til  

 entreprenøren.
Disse beløb udgjorde ialt ca. 58.000 - 60.000 kr.  

 Entrepriseopgørelsen af 16. februar 1989 med klagerens krav modtog banken fra  

 sin advokat i juli 1989.
Klageren har til støtte for sin påstand anført, at beløbet på 58.364,50  

 øre er betalt i den urigtige formening, at man skyldte beløbet.
Under et  

 løbende mellemværende som det foreliggende må det betragtes som en  

 misligholdelse fra entreprenørens side at undlade at tilbagebetale det.
Vedrørende den øvrige del af kravet har klageren anført, at garantisummen  

 skal udbetales, såfremt entreprenøren - efter klagerens skøn - har  

 misligholdt sine forpligtelser vedrørende arbejdet.
Af skrivelserne af 2.  

 januar 1989, 16. januar og 18. januar 1989 samt 14. marts 1989 med de  

 vedlagte oplysninger om nødvendig efterplantning, opretning m.v. til bestemte  

 angivne beløb fremgik, at entreprenøren efter klagerens skøn havde  

 misligholdt sine arbejdsforpligtelser.
Garantisummen burde derfor straks have  

 været udbetalt uden dokumentation, idet der forelå en anfordringsgaranti.
 Indklagede har anført, at tilbagesøgningskravet på 58.364,50 kr. ikke  

 omfattes af garantiens ordlyd, der kun angår krav opstået ved entreprenørens  

 misligholdelse af sine kontraktmæssige arbejdsforpligtelser.
Vedrørende det øvrige krav har indklagede gjort gældende, at der også ved  

 en anfordringsgaranti må kræves et minimum af oplysninger om mangler.
Ingen  

 af de skrivelser, som klageren har henvist til, opfylder et sådant  

 minimumskrav, heller ikke den foran citerede opgørelse af 16. februar 1989,  

 hvis overskrift og øvrige tekst er for uklar.
 Voldgiftsrettens afgørelse:
Tilbagesøgningskravet på 58.364 kr. 50 øre omfattes ikke af ordlyden af  

 den af klageren affattede garanti.
Ved opgørelsen af parternes mellemværende  

 må der derfor ses bort fra dette beløb.
Efter det oplyste har klageren den 16. februar 1989 skønnet, at  

 entreprenøren havde misligholdt sine forpligtelser vedrørende udførelsen af  

 entreprisen, og at afhjælpningen ville beløbe sig til et beløb, der oversteg  

 garantisummen.
Da klageren ved skrivelsen af 14. marts 1989 har givet  

 indklagedes advokat fyldestgørende underretning herom, tages klagerens  

 påstand til følge.
 I sagsomkostninger betaler indklagede inden 14 dage til klageren 12.000  

 kr.
 Udgifterne ved sagens behandling for voldgiftsretten betales af  

 indklagede.
 THI BESTEMMES:
 Indklagede, A-bank A/S, betaler inden 14 dage til klageren, K A/S, 117.000  

 kr. med renter svarende til Nationalbankens til enhver tid værende officielle  

 diskonto med tillæg af 6% fra 7. februar 1989 til betaling sker samt i  

 sagsomkostninger 12.000 kr.
 Udgifterne ved sagens behandling for voldgiftsretten betales af  

 indklagede.
 Kendelsen skal opfyldes inden 14 dage efter dens modtagelse.
København, den 29. november 1989 Jens Lang-Jensen Otto Hvidberg J.
Pilgaard Kristensen P.v.c.
G.
Stark (* 1) Offentliggjort i Kendelser om fast ejendom 1989 side 62-65 af  

 Jurist- og Økonomforbundets forlag.
