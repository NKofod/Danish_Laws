(Til rektorerne for samtlige  

 gymnasieskoler og studenterkurser) I henhold til undervisningsministeriets bekendtgørelse af 12. marts 1973  

 om eksamensordningen og karaktergivningen m.v. ved studentereksamen og i  

 gymnasiet, § 4, fastsættes følgende bestemmelser:
1 a.
En gymnasieelev, der i et fag ved slutningen af 1. eller 2.  

 gymnasieklasse har opnået årskarakteren 5 eller derover, og som ved den  

 afsluttende prøve til studentereksamen i faget ved udgangen af 1. eller 2.  

 gymnasieklasse har fået karakteren 00 eller 03, kan forlange at blive  

 underkastet ny prøve i faget i august/september.
b.
En gymnasieelev, der i et fag ved slutningen af 1. eller 2.  

 gymnasieklasse, hvor undervisningen i faget afsluttes, har fået årskarakteren  

 00 eller 03, kan, hvis faget ikke er udtaget til prøve til studentereksamen,  

 forlange at blive underkastet prøve i faget i august/september.
 2. Rektor skal inden 1. juli meddele direktoratet,  

 hvilke elever der i henhold til 1 ønsker sig prøvet i august/september.
3. For en elev, der ønsker sig underkastet ny prøve,  

 er eksamenskarakteren den ved reeksaminationen opnåede.
For en elev, der i  

 henhold til 1 b. ønsker sig prøvet, nedtæller prøven i faget blandt de ti  

 prøver, der kræves aflagt for, at man kan bestå studentereksamen.
 4. Elever der ved sygeeksamen bliver berettiget til  

 den under 1 a. nævnte prøve eller som af sygdom forhindres i at aflægge den  

 prøve i august/september, som de i henhold til 1 a. eller 1 b. var berettiget  

 til, kan underkastes prøve i faget ved den efterfølgende maj/juni  

 eksamenstermin.
 5. Bestemmelserne nævnt under 1 til 4 finder  

 tilsvarende anvendelse for elever på studenterkursus ved slutningen af 1.  

 kursusklasse.
 6. Ovenstående bestemmelser finder første gang  

 anvendelse for de elever, der afslutter undervisning i et fag ved udgangen af  

 1. eller 2. gymnasieklasse/1. kursusklasse sommeren 1973.
