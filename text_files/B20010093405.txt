Bekendtgørelse om ændring af  

 bekendtgørelse om gymnasiet,  

 studenterkursus og enkeltfagsstudentereksamen (Gymnasie-  

 bekendtgørelsen) (Ændringer i fagbilagene for fysik og kemi) § 1 I bekendtgørelse nr. 411 af 31. maj 1999 om gymnasiet,  

 studenterkursus og enkeltfagsstudentereksamen  

 (Gymnasiebekendtgørelsen), som ændret ved bekendtgørelse  

 nr. 682 af 23. august 1999, bekendtgørelse nr. 1196 af 17. december  

 1999 og bekendtgørelse nr. 530 af 8. juni 2001, foretages  

 følgende ændringer:
 1. Bilag 14, Fysik, punkt 7.4.1, affattes således:
»7.4.1 Til den skriftlige prøve gives  

 der 4 timer.
Opgaverne udformes på baggrund af kernestoffet fra  

 obligatorisk og højt niveau i fysik og under den forudsætning,  

 at eksaminanderne råder over Kompendium i fysik (udgivet i samarbejde  

 mellem Undervisningsministeriet og F&K-forlaget), Databog Fysik Kemi  

 (udgivet af F&K-forlaget) samt Matematisk Formelsamling, matematisk  

 linje, 2-årigt forløb til B-niveau (udgivet i samarbejde mellem  

 Undervisningsministeriet og Matematiklærerforeningen).«.
 2. Bilag 14, Fysik, punkt 7.4.2, ophæves.
 3. Bilag 21, Kemi, punkt 10.4.1, affattes således:
»10.4.1 Til den skriftlige prøve gives der 4  

 timer.
Eksaminanderne får forelagt opgaver inden for de centrale  

 stofområder, der er omfattet af det obligatoriske niveau og valgfaget  

 på højt niveau.
Opgaverne er udarbejdet under den  

 forudsætning, at eksaminanderne råder over Kemisk Formelsamling  

 (udgivet i samarbejde mellem Undervisningsministeriet og Kemi Forlaget),  

 Databog Fysik Kemi (udgivet af F&K-forlaget) samt Matematisk  

 Formelsamling, matematisk linje, 2-årigt forløb til B-niveau  

 (udgivet i samarbejde mellem Undervisningsministeriet og  

 Matematiklærerforeningen).«.
 4. Bilag 21, Kemi, punkt 10.4.2, ophæves.
§ 2 Bekendtgørelsen træder i kraft den 1. februar 2002.
