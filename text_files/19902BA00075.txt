Nr BSF 75 Forslag til folketingsbeslutning om arbejdsmarkedspension for alle Fremsat af Lilli Gyldenkilde (SF) Tommy Dinesen (SF) Gade (SF) Rahbæk  

 Møller (SF) den 30. april 1991 Folketinget pålægger regeringen senest ved begyndelsen af folketingsåret 1991-92 at fremsætte lovforslag om:
1. at alle, der ufrivilligt er ude af beskæftigelse, deltager i en  

 arbejdsmarkedspensionsordning og i ATP med virkning fra den 1. januar 1993, 2. at alle beskæftigede lønmodtagere skal være omfattet af en  

 arbejdsmarkedspensionsordning senest den 1. marts 1993, 3. at alle selvstændige skal være omfattet af en  

 arbejdsmarkedspensionsordning senest den 1. marts 1993, 4. at der den 1. januar 1993 oprettes en særlig pensionskasse,  

 Arbejdsmarkedets Pensionskasse, for personer, der ifølge punkt 1, 2 eller 3 i  

 1993 skal være, men ikke er tilknyttet en arbejdsmarkedspensionsordning.
Bemærkninger til forslaget De nye overenskomster indebærer, at der gennemføres  

 arbejdsmarkedspensionsordninger for en stor del af det private arbejdsmarked.  

 Dermed vil majoriteten af fremtidens pensionister få en betragtelig del af  

 deres indkomst fra pensionsordninger.
De vil være væsentlig bedre stillet end  

 både det anselige mindretal, der stadig ingen pensionsordning har, og det  

 andet betragtelige mindretal, hvis indkomst fra egen pension vil være stærkt  

 reduceret på grund af lange arbejdsløshedsperioder og lignende.
Sådanne  

 forskelle anser SF for uacceptable.
Samtidig vil der være en væsentlig risiko  

 for, at det flertal af beskæftigede, der har deres på det tørre, vil være  

 mindre villige til at sikre en fornuftig udvikling i folkepensionens  

 realværdi.
 Derfor ønsker SF, at såvel alle i arbejdsstyrken som alle, der ufrivilligt  

 står uden for denne, bliver omfattet af en pensionsordning.
 Dette beslutningsforslag skal ses i sammenhæng med de samtidig hermed  

 fremsatte forslag til folketingsbeslutning om fjernelse af køns- og  

 invaliditetsrisikobetinget diskrimination i arbejdsmarkedspensionsordninger  

 og om solidarisk og demokratisk ATP.
Bemærkninger til de enkelte punkter Ad 1 Kriteriet er, at alle, der ufrivilligt er ude af beskæftigelse, sikres  

 deltagelse i en arbejdsmarkedspensionsordning og i ATP.
Konkret skal  

 modtagere af arbejdsløshedsdagpenge, sygedagpenge, barseldagpenge,  

 bistandshjælp eller førtidspension omfattes.
Bidrag skal indbetales som vist  

 i skemaet:
 For bistandsmodtagere og førtidspensionister skal pensionsbidragene mindst  

 svare til det, der bliver indbetalt for en fuldtidsbeskæftiget med  

 arbejdsmarkedets mindsteløn.
 For personer med deltidsbeskæftigelse og deraf følgende nedsat  

 overførselsindkomst, f.eks. supplerende dagpenge, sker indbetalingen  

 forholdsvis.
 Bidragsprocenterne skal fastsættes svarende til de pensionsordninger, der  

 er under opbygning efter indgåede overenskomster.
 Der fastlægges eventuelt et alderskriterium svarende til, hvad der typisk  

 gælder i eksisterende pensionsordninger.
Ad 2 Alle beskæftigede inden for en passende aldersgruppe, f.eks. 20-66-årige,  

 skal være medlemmer af en arbejdsmarkedspensionsordning senest den 1. marts  

 1993. Datoen er fastsat således, at de grupper, der endnu ikke har fået en  

 aftale om en sådan ordning, får mulighed for at forhandle sig frem til en  

 sådan ved næste overenskomstforhandling.
For grupper, der ikke forhandler sig  

 frem til en ordning, oprettes en særlig pensionskasse (AP), jf.  

 bemærkningerne til punkt 4.
 Personer, der optjener ret til tjenestemandspension, holdes uden for  

 ordningen, idet tjenestemændenes organisationer dog tilbydes mulighed for  

 omlægning af pensionssystemet til en arbejdsmarkedspension på rimelige  

 vilkår.
Ad 3 Selvstændige bør ligeledes sikres en arbejdsmarkedspensionsordning fra 1.  

 januar 1993. Selvstændige, der ikke senest denne dato har organiseret sig i  

 eller er tilknyttet en pensionskasse, omfattes af »Arbejdsmarkedets  

 Pensionskasse«, jf. bemærkningerne til punkt 4. Som grundlag for  

 beregning af de selvstændiges pensionsbidrag kan eventuelt anvendes det, der  

 tages ud af virksomheden til eget forbrug.
Ad 4 Det vil være ønskværdigt, hvis forskellige grupper på arbejdsmarkedet  

 selv gennem overenskomster og aftaler afgør, hvilken  

 arbejdsmarkedspensionsordning de ønsker at deltage i.
 En god løsning forudsætter, at i hvert fald personer, der midlertidigt er  

 ude af beskæftigelse på grund af arbejdsløshed, sygdom m.v., får mulighed for  

 at blive i den pensionsordning, som de tilhører, når de er i beskæftigelse.  

 På nuværende tidspunkt er der dog næppe behov for at sikre dette gennem  

 lovgivning.
Til gengæld bør lovgivningen sikre de grupper, der ikke kan få en aftale  

 om arbejdsmarkedspension, hvor bidraget er af rimelig størrelse (i 1993  

 mindst 0,9 pct. af lønnen). For disse oprettes en særlig  

 »Arbejdsmarkedets Pensionskasse« (AP), hvortil arbejdsgiver og  

 lønmodtager i første omgang bidrager med henholdsvis 0,6 og 0,3 pct. af  

 lønnen.
Disse satser udbygges efterhånden i takt med udbygningen af  

 overenskomstaftalte pensionsordninger.
SF ønsker, at AP administreres sammen  

 med ATP og LD, jf. forslag til folketingsbeslutning om solidarisk og  

 demokratisk ATP, som er fremsat samtidig hermed.
