Skriftlig fremsættelse (1. december  

 2000) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om ordningen for de  

 Europæiske Fællesskabers egne indtægter.
(Beslutningsforslag nr.
B 54).
 Vedtagelsen af denne folketingsbeslutning vil gøre  

 det muligt for Danmark at ratificere rådsafgørelsen af 29.  

 september 2000 om ordningen for de Europæiske Fællesskabers egne  

 indtægter.
 Rådsafgørelsen er den juridiske  

 udmøntning af finansieringsdelen af det politiske forlig om Dagsorden  

 2000, der blev indgået på Det Europæiske Råd i Berlin  

 den 24.-25. marts 1999.
Dagsorden 2000 blev indgået som et samlet politisk  

 forlig.
Der var tale om meget vanskelige forhandlinger.
Men der er på  

 alle reformområderne tale om nødvendige skridt i den rigtige  

 retning for at sikre EU s udvidelse.
Forliget omfatter reformer af  

 henholdsvis landbrugs- og strukturpolitikken, fastlæggelsen af de  

 finansielle rammer for EU i perioden 2000-2006 - herunder bistanden til  

 kandidatlandene - samt en begrænset omlægning af EU s  

 finansieringssystem.
Overordnet set er forhandlingsresultatet i god  

 tråd med de danske prioriteter.
 De væsentligste ændringer i  

 finansieringssystemet er:
For det første, at momsbidraget  

 nedsættes med 25% i 2002 og yderligere med 25% i 2004. BNI-bidraget vil  

 blive forøget tilsvarende.
Det sker for at øge den direkte  

 sammenhæng mellem landenes betalingsevne og deres bidrag til EU s  

 budget.
 For det andet, at medlemsstaterne kan tilbageholde  

 25% af landbrugsimportafgifterne og toldindtægterne til dækning  

 af opkrævningsomkostningerne mod tidligere 10%.
For det tredje, at Storbritanniens rabatordning  

 ændres, så de fordele Storbritannien opnår ved  

 indførelsen af større finansiering via BNI-beregninger bliver  

 udlignet.
Og det samme gælder for de beregningstekniske fordele som  

 følge af udvidelsen.
Og endelig for det fjerde, at finansieringen af  

 Storbritanniens rabatordning ændres.
Tyskland, Sverige, Holland og  

 Østrig vil kun skulle betale 25% af deres normale andel af  

 finansieringen af rabatordningen.
Forud for forhandlingerne om Dagsorden 2000 fremlagde  

 Kommissionen en rapport om mulige ændringer af EU s  

 finansieringssystem.
Der var tre alternative finansieringsmodeller, som alle  

 kunne have øget Danmarks indbetalinger til EU og mindsket  

 overførelserne fra EU til Danmark.
Den ene model var, at medlemsstaternes bidrag til EU  

 udelukkende skulle basere sig på landenes velstand (BNI). En anden  

 mulighed, at EU s landbrugsudgifter delvist skulle finansieres af  

 medlemsstaterne selv.
Og en tredje mulighed en generel rabatordning i lighed  

 med Storbritanniens, hvor rabatten skulle træde i kraft, når et  

 lands nettostilling udgjorde en bestemt andel af landets BNI.
Det kunne  

 være blevet meget dyrt for Danmark.
Efter den politiske enighed blev opnået i Berlin  

 fremlagde Kommissionen i juli 1999 sit forslag til  

 rådsafgørelse.
De efterfølgende drøftelser har  

 været lange og meget tekniske   især om beregningen af  

 Storbritanniens rabatordning og finansieringen af denne.
Under drøftelserne i Rådet er Folketingets  

 Europaudvalg blevet løbende inddraget.
Regeringen forelagde  

 således den 26. november 1999 forhandlingsoplæg, som der ikke var  

 flertal imod, og som vi har henholdt os til efterfølgende.
Den nye rådsafgørelse skal nu ratificeres i  

 de enkelte medlemsstater, så de nye bestemmelser om EU s finansielle  

 forhold kan træde i kraft.
For Danmark har det under forhandlingerne  

 været vigtigt, at finansieringssystemet sikrer, at der er midler nok  

 til at give plads til en fornuftig udvikling af EU s politikker - og ikke  

 mindst til udvidelsen.
Finansieringssystemet skal også være  

 opbygget sådan, at der er et passende forhold mellem et lands  

 velstandsniveau   og dermed betalingsevne   og dets bidrag til EU.
Herudover skal jeg i øvrigt henvise til forslaget  

 til folketingsbeslutning og de ledsagende bemærkninger.
Samtidig skal  

 jeg hermed anbefale forslaget til det høje Tings velvillige  

 behandling.
