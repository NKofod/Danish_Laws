Ved kgl.
Resolution af 5. Februar 1931 har Danmark med det nedenfor  

 angivne Forbehold ratificeret den i Geneve den 20. April 1929 afsluttede  

 internationale Konvention til Bekæmpelse af Falskmøntneri med tilhørende  

 Protokol af samme Dato.
Konventionen og Protokollen har følgende Ordlyd: Oversættelse KONVENTION.
HANS MAJESTÆT KONGEN AF ALBANIEN; PRÆSIDENTEN FOR DET TYSKE RIGE;  

 PRÆSIDENTEN FOR AMERIKAS FORENEDE STATER; FORBUNDSPRÆSIDENTEN FOR REPUBLIKEN  

 ØSTRIG; HANS MAJESTÆT BELGIERNES KONGE; HANS MAJESTÆT KONGEN AF  

 STORBRITANNIEN, IRLAND OG DE BRITISKE OVERSØISKE BESIDDELSER, KEJSER AF  

 INDIEN; HANS MAJESTÆT BULGARERNES KONGE, PRÆSIDENTEN FOR REPUBLIKEN KINAS  

 NATIONALREGERING; PRÆSIDENTEN FOR REPUBLIKEN COLUMBIA; PRÆSIDENTEN FOR  

 REPUBLIKEN CUBA; HANS MAJESTÆT KONGEN AF DANMARK; PRÆSIDENTEN FOR REPUBLIKEN  

 POLEN PAA FRISTADEN DANZIGS VEGNE; HANS MAJESTÆT KONGEN AF SPANIEN;  

 PRÆSIDENTEN FOR DEN FRANSKE REPUBLIK; PRÆSIDENTEN FOR DEN HELLENSKE REPUBLIK;  

 HANS HØJHED REGENTEN OVER KONGERIGET UNGARN; HANS MAJESTÆT KONGEN AF ITALIEN;  

 HANS MAJESTÆT KEJSEREN AF JAPAN; HENDES KONGELIGE HØJHED STORHERTUGINDEN AF  

 LUXEMBOURG; HANS HØJHED FYRSTEN AF MONACO; HANS MAJESTÆT NORGES KONGE;  

 PRÆSIDENTEN FOR REPUBLIKEN PANAMA; HENDES MAJESTÆT DRONNINGEN AF  

 NEDERLANDENE; PRÆSIDENTEN FOR REPUBLIKEN POLEN; PRÆSIDENTEN FOR DEN  

 PORTUGISISKE REPUBLIK; HANS MAJESTÆT KONGEN AF RUMÆNIEN; HANS MAJESTÆT  

 SERBERNES, KROATERNES OG SLOVENERNES KONGE; DEN CENTRALE EXECUTIVKOMITE FOR  

 DE SOCIALISTISKE SOVJETREPUBLIKERS UNION; DET SCHWEIZISKE FORBUNDSRAAD;  

 PRÆSIDENTEN FOR DEN CZEKOSLOVAKISKE REPUBLIK, Har i ønsket om at gøre Forebyggelse og Bekæmpelse af  

 Falskmøntneriforbrydelser mer og mer virkningsfuld udnævnt til deres  

 Befuldmægtigede:
 HANS MAJESTÆT KONGEN AF ALBANIEN:
Dr.
STAVRO STRAVRI, Charge d'affaires i Paris; PRÆSIDENTEN FOR DET TYSKE RIGE:
Dr.
ERICH KRASKE, »Vortragender Legationsrat« i  

 Udenrigsministeriet, Dr.
WOLFGANG METTGENBERG, »Ministerialrat« i  

 Rigsjustitsministeriet, Dr.
VOCKE. »Geheimer Finanzrat«.
Medlem af Rigsbankens  

 Direktorium; PRÆSIDENTEN FOR AMERIKAS FORENEDE STATER; H.
HUGH R.
WILSON, overordentlig Gesandt og befuldmægtiget Minister ved  

 Det Schweiziske Forbundsraad; FORBUNDSPRÆSIDENTEN FOR REPUBLIKEN ØSTRIG:
Dr.BRUNO SCHULTZ, Politidirektør, Chef for Kriminalpolitiafdelingen ved  

 Politipræfekturen i Wien; HANS MAJESTÆT BELGIERNES KONGE:
Hr.
SERVAIS, »Ministre d'Etat«, honorær offentlig Anklager ved  

 Appelretten i Bryssel; HANS MAJESTÆT KONGEN AF STORBRITANNIEN, IRLAND OG DE BRITISKE OVERSØISKE  

 BESIDDELSER, KEJSER AF INDIEN; For Storbritannien og Nord-Irland og alle Del af Det Britiske Rige, der  

 ikke er særskilt Medlemmer af Folkenes Forbund:
Sir JOHN FISCHER WILLIAMS, britisk juridisk Raadgiver ved  

 Reparationskommissionen, LESLIE S.
BRASS, Esq., »Assistant Principal at the Home Office«; For Indien:
VERNON DAWSON, Esq., C.I.E., »Principal at the India Office«; HANS MAJESTÆT BULGARERNES KONGE:
Hr.
D.
MIKOFF, Charge d'Affaires i Bern; PRÆSIDENTEN FOR REPUBLIKEN KINAS NATIONALREGERING:
Hr.
LONE LIANG, Legationsraad ved det kinesiske Gesandtskab hos  

 Præsidenten for Det Tyske Rige; PRÆSIDENTEN FOR REPUBLIKEN COLUMBIA:
Dr.
ANTONIO JOSE RESTREPO, overordentlig Gesandt og befuldmægtiget  

 Minister, fast Delegeret ved Folkenes Forbund; PRÆSIDENTEN FOR REPUBLIKEN CUBA:
Hr.
G.
DE BLANCK Y MENOCAL, overordentlig Gesandt og befuldmægtiget  

 Minister, fast Delegeret ved Folkenes Forbund, Hr.
MANUEL R.
ALVAREZ, Handelsattache ved den faste Delegation ved  

 Folkenes Forbund; HANS MAJESTÆT KONGEN AF DANMARK:
Hr.
WILLIAM BORGBERG, fast Delegeret ved Folkenes Forbund; PRÆSIDENTEN FOR REPUBLIKEN POLEN PAA FRISTADEN DANZIGS VEGNE:
Hr.
FRANCOIS SOKAL, befuldmægtiget Minister, Republiken Polens Delegerede  

 ved Folkenes Forbund; Hr.
JOHN MUHL, første offentlige Anklager og Chef for Fristadens  

 Kriminalpoliti; HANS MAJESTÆT KONGEN AF SPANIEN:
Hr.
MAURICIO LOPEZ ROBERTS, MARQUIS DE LA TORREHERMOSA, overordentlig  

 Gesandt og befuldmægtiget Minister ved Det Schweiziske Forbundsraad; PRÆSIDENTEN FOR DEN FRANSKE REPUBLIK:
Grev DE CHALENDAR, Finansattache ved Ambassaden hos Hans britiske  

 Majestæt; PRÆSIDENTEN FOR DEN HELLENSKE REPUBLIK:
Hr.
MEGALOS CALOYANNI, »Conseiller honoraire« ved den høje  

 Appelret i Kairo; HANS HØJHED REGENTEN OVER KONGERIGET UNGARN:
Hr.
P.
DE HEVESY DE HEVES, Ministerresident, fast Delegeret ved Folkenes  

 Forbund; HANS MAJESTÆT KONGEN AF ITALIEN:
Commendatore Dr.
UGO ALOISI, »Conseiller a la Cour de  

 Cassation«, Attache i Justitsministeriet; HANS MAJESTÆT KEJSEREN AF JAPAN:
Hr.
RAIZABURO HAYASHI, offentlig Anklager ved Højesteret; Hr.
SHIGERU NAGAI, Direktør for den kejserlige Mønt; HENDES KONGELIGE HØJHED STORHERTUGINDEN AF LUXEMBURG:
Hr.
CHARLES G.
VERMAIRE, Konsul i Geneve; HANS HØJHED FYRSTEN AF MONACO:
Hr.
RODOLPHE ELLES, Vicekonsul i Geneve; HANS MAJESTÆT NORGES KONGE:
Hr.
CHR.
L.
LANGE, Generalsekretær for den interparlamentariske Union; PRÆSIDENTEN FOR REPUBLIKEN PANAMA:
Dr.
AROSEMENA, Udenrigsminister; HENDES MAJESTÆT DRONNINGEN AF NEDERLANDENE:
Baron A.A.
VAN DER FELTZ, fhv.
Chef for det nederlandske Kontor til  

 Bekæmpelse af Falsknerier, fhv. offentlig Anklager ved Appelretten i  

 Amsterdam, Hr.
P.J.
GERKE, »Tresorier general« i Finansdepartementet for  

 Nederlandsk Indien, Hr.
K.H.
BROEKHOFF, Statspolitikommissær, Chefinspektør for Politiet; PRÆSIDENTEN FOR REPUBLIKEN POLEN:
Hr.
FRANCOIS SOKAL, befuldmægtiget Minister, Delegeret ved Folkenes  

 Forbund, Dr.
VLODZIMIERZ SOKALSKI, Dommer i Højesteret; PRÆSIDENTEN FOR DEN PORTUGISISKE REPUBLIK:
Dr.
JOSE CAEIRO DA MATTA, Direktør for Portugals Bank, Proffessor ved det  

 juridiske Fakultet ved Universitetet i Lissabon; HANS MAJESTÆT KONGEN AF RUMÆNIEN:
Hr.
CONSTANTIN ANTONIADE, overordentlig Gesandt og befuldmægtiget Minister  

 ved Folkenes Forbund, Hr.
VESPASIEN V.
PELLA, Professor i Strafferet ved Universitetet i Jassy, Hr.
PASCAL TONCESCO, Advokat ved Appelretten; HANS MAJESTÆT SERBERNES, KROATERNES OG SLOVENERNES KONGE:
Dr.
THOMAS GIVANOVITCH, Professor i Strafferet ved Universitetet i  

 Belgrad; DEN CENTRALE EXECUTIVKOMITE FOR DE SOCIALISTISKE SOVJETREPUBLIKERS UNION:
Hr.
GEORGES LACHKEVITCH, juridisk Raadgiver ved Unionens Ambassade hos  

 Præsidenten for Den Franske Republik, Hr.
NICOLAS LIUBIMOV, Attache ved Unionens Ambassade hos Præsidenten for  

 Den Franske Republik; DET SCHWEIZISKE FORBUNDSRAAD:
Hr.
E.
DELAQUIS, Chef for Politiafdelingen i det federale Justits- og Politidepartement, Professor i Retsvidenskab ved Universitetet i Bern; PRÆSIDENTEN FOR DEN CZEKOSLOVAKISKE REPUBLIK:
Dr.
JAROSLAV KALLAB, Professor i Strafferet og international Ret ved  

 Universitetet i Brno; hvilke, efter at have fremlagt deres Fuldmagter, der befandtes i god og  

 behørig Form, er kommet overens om følgende Bestemmelser:
 FØRSTE DEL.
 Artikel 1.
 De høje kontraherende Parter anerkender de i første Del af nærværende  

 Konvention indeholdte Regler som det under de nuværende Omstændigheder mest  

 virkningsfulde Middel til Forebyggelse og Bekæmpelse af  

 Falskmøntneriforbrydelser.
 Artikel 2.
 Ved Ordet »Penge« forstaas i nærværende Konvention Papirpenge,  

 herunder Banksedler, og Metalpenge, hvis Omløb er lovmæssigt autoriseret.
 Artikel 3.
 Følgende Handlinger skal være strafbare som Forbrydelser efter gældende  

 Ret:
1. Enhver i bedragerisk Hensigt foretaget Fremstilling  

 eller Forandring af Penge, uanset hvilke Midler der anvendes; 2. Udgivelse af falske Penge i bedragerisk Hensigt; 3. Handlinger, hvorved nogen i Udgivelseshensigt  

 indbringer falske Penge i Landet, modtager eller forskaffer sig saadanne  

 Penge, vidende om at de er falske; 4. Forsøg paa og forsætlig Meddelagtighed i disse  

 Forbrydelser; 5. Fremstilling, Modtagelse eller Anskaffelse - alt i  

 bedragerisk Hensigt - af Redskaber eller andre Genstande, som ifølge deres  

 Natur er bestemt til Fremstilling af falske Penge eller Forandring af  

 gældende Penge.
 Artikel 4.
 Dersom de i Artikel 3 omtalte Handlinger udføres i forskellige Lande, skal  

 enhver af dem betragtes som en særskilt Forbrydelse.
 Artikel 5.
 I Straffebestemmelserne vedrørende de i Artikel 3 omtalte Forbrydelser maa  

 der ikke skelnes mellem Handlinger, der angaar Landets egne Penge, og  

 Handlinger, der angaar udenlandske Penge; denne Bestemmelse kan ikke gøres  

 betinget af lovmæssig eller traktatmæssig Gensidighed.
 Artikel 6.
 I Lande, der anerkender Princippet om international Gentagelsesvirkning,  

 skal udenlandske Straffedomme for nogen af de i Artikel 3 omtalte  

 Forbrydelser - paa de i de paagældende Landes Lovgivninger fastsatte  

 Betingelser - medføre Gentagelsesvirkning.
 Artikel 7.
 I det Omfang, hvori Landenes indre Lovgivning tilsteder civile Parters  

 Optræden i Straffesager, skal udenlandske civile Parter, herunder eventuelt  

 selve den høje kontraherende Part, hvis Penge er blevet forfalsket, være  

 beføjet til at udøve de samme Rettigheder, som Borgerne i det Land, hvor  

 Sagen behandles, ifølge Loven har Krav paa.
 Artikel 8.
 I lande, der ikke anerkender Princippet om Udlevering af egne  

 Statsborgere, skal saadanne, naar de er vendt tilbage til Hjemlandets  

 Territorium efter i Udlandet at have begået en af de i artikel 3 omtalte  

 Forbrydelser, straffes paa samme Maade, som om Forbrydelsen var blevet  

 begaaet i deres eget Land, selv i Tilfælde af, at Forbryderen har erhvervet  

 sin Nationalitet efter Forbrydelsens Udførelse.
 Denne Bestemmelse kommer ikke til Anvendelse, saafremt i et lignende  

 Tilfælde Udlevering af en Udlænding ikke vilde kunne tilstedes.
Artikel 9 Udlændinge, der i Udlandet har begaaet nogen af de i Artikel 3 omtalte  

 Forbrydelser, og som befinder sig i et Land, hvis indre Lovgivning som  

 almindelig Regel anerkender Princippet om Strafforfølgning af Forbrydelser,  

 begaaet i Udlandet, skal straffes paa samme Maade, som om Forbrydelsen var  

 blevet begaaet paa dette Lands Territorium.
 Forpligtelsen til Strafforfølgning er betinget af, at der er fremsat  

 Begæring om Udlevering, og at det Land, til hvilket Begæringen er rettet, af  

 en Grund, der ikke har Forbindelse med Forbrydelsen, ikke har kunnet udlevere  

 den sigtede.
 Artikel 10.
 De i Artikel 3 omtalte Handlinger skal uden videre betragtes som faldende  

 ind under Udleveringsforbrydelser ifølge en hvilken som helst  

 Udleveringstraktat, der er eller maatte blive sluttet mellem de forskellige  

 høje kontraherende Parter.
 De høje kontraherende Parter, der ikke som Betingelse for Udlevering  

 kræver Tilstedeværelsen af en Traktat eller Gensidighedstilsagn, anerkender  

 herefter de i Artikel 3 omtalte Forbrydelser som Udleveringstilfælde mellem  

 sig indbyrdes.
 Udlevering skal finde Sted i Overensstemmelse med Lovgivningen i det Land,  

 til hvilket Begæringen rettes.
 Artikel 11.
Falske Penge saavelsom de i Artikel 3 Nr. 5 omtalte Redskaber og andre  

 Genstande skal beslaglægges og konfiskeres.
Saadanne Penge, Redskaber og  

 andre Genstande skal efter stedfunden Konfiskation paa Anmodning oversendes  

 til den Regering eller den Seddelbank, om hvis Penge Sagen drejer sig, dog  

 med Undtagelse af Bevisgenstande, hvis Opbevaring i vedkommende Kriminalarkiv  

 er foreskrevet i Loven i det Land, hvor Strafforfølgningen har fundet Sted,  

 samt af Prøver, som det maatte skønnes hensigtsmæssigt at tilstille det i  

 Artikel 12 omhandlede Centralkontor.
I alle Tilfælde skal saadanne Genstande  

 gøres ubrugelige.
 Artikel 12.
 Efterforskningen af Falskmøntneriforbrydelse skal i ethvert Land indenfor  

 Rammerne af den nationale Lovgivning organiseres af et Centralkontor.
 Dette Centralkontor skal staa i nær forbindelse:
 Centralkontoret skal i hvert enkelt Land være det Sted, hvor alle  

 Oplysninger, der kan lette Efterforskning, Forebyggelse og Bekæmpelse af  

 Falskmøntneriforbrydelser, samles.
 Artikel 13.
 Centralkontorerne i de forskellige Lande skal korrespondere direkte med  

 hverandre.
 Artikel 14.
 Hvert Centralkontor skal i det Omfang, det skønner det hensigtsmæssigt,  

 tilstille de andre Landes Centralkontorer en Samling autentiske, annullerede  

 Prøver paa gældende Penge i dets eget Land.
 Hvert Centralkontor skal - i samme Omfang - regelmæssigt underrette  

 Centralkontorerne i de andre Lande og forsyne dem med alle nødvendige  

 Oplysninger om:
 Bortset fra Tilfælde af udelukkende lokal Interesse skal hvert  

 Centralkontor i det Omfang, det skønner det hensigtsmæssigt, underrette  

 Centralkontorerne i Udlandet:
1. om Opdagelser af falske Penge.
Underretninger om  

 Forfalskning af Bank- eller Statssedler skal være ledsaget af en teknisk  

 Beskrivelse af Falskneriet, udarbejdet alene af den Institution, hvis Sedler  

 er blevet forfalsket.
En fotografisk Gengivelse eller om muligt et Eksemplar  

 af de forfalskede Sedler skal medsendes.
I paatrængende Tilfælde kan der paa  

 uofficiel Maade tilstilles de interesserede Centralkontorer en fra  

 vedkommende Politimyndighed hidrørende Meddelelse og kort Beskrivelse, uden  

 at dette præjudicerer den ovennævnte Underretning og tekniske Beskrivelse; 2. om Efterforskninger.
Straffeforfølgninger,  

 Arrestationer, Domfældelser og Udvisninger i Sager vedrørende  

 Falskmøntneriforbrydelser samt endvidere, saavidt muligt, om Forbrydernes  

 Færden og om enhver Enkelthed, der kan være til nogen Nytte, navnlig meddele  

 Signalementer, Fingeraftryk og Fotografier af Forbryderne; 3. om Enkeltheder med Hensyn til Opdagelser af  

 Falskmøntnerier med Angivelse af, hvorvidt det har været muligt at  

 beslaglægge alle de udgivne falske Penge.
 Artikel 15.
For at befæste, forbedre og udvikle det direkte internationale Samarbejde  

 til Forebyggelse og Bekæmpelse af Falskmøntneriforbrydelser skal  

 Repræsentanter for de høje kontraherende Parters Centralkontorer fra Tid til  

 anden afholde Konferencer, hvori ogsaa deltager Repræsentanter for  

 Seddelbankerne og de interesserede Centralmyndigheder.
Genstanden for en af  

 disse Konferencer kan være Organisation af og Overtilsyn med et  

 internationalt Central-Oplysningskontor.
 Artikel 16.
 Fremsendelse af Retsanmodninger vedrørende de i Artikel 3 omhandlede  

 Forbrydelser skal finde Sted:
 Naar en af de under a) og c) angivne Fremgangsmaader benyttes, skal  

 Genpart af Retsanmodningen altid samtidig tilstilles vedkommende  

 Centralmyndighed i det Land, til hvilket Begæringen rettes.
 Medmindre andet er aftalt, skal Retsanmodningen være affattet i den  

 Myndigheds Sprog, fra hvilken Begæringen kommer, men det Land, til hvilket  

 Begæringen rettes, kan dog forlange en Oversættelse til sit eget Sprog,  

 bekræftet af den Myndighed, hvorfra Begæringen kommer.
 Enhver af de høje kontraherende Parter skal ved en Meddelelse til hver af  

 de andre høje kontraherende Parter tilkendegive, hvilken eller hvilke af de  

 ovennævnte Fremsendelsesmaader den vil anerkende for Retsanmodninger fra den  

 paagældende høje kontraherende Part.
 Indtil saadan Tilkendegivelse er udgaaet fra en høj kontraherende Part,  

 skal dens gældende Regler om Fremgangsmaaden ved Fremsættelse af  

 Retsanmodningen forblive i Kraft.
 Udførelsen af Retsanmodningen kan ikke give Anledning til Refusion af  

 Gebyrer eller andre Omkostninger end Udgifter til Sagkyndige.
 Intet i nærværende Artikel kan fortolkes som medførende en Forpligtelse  

 for de høje kontraherende Parter til i Henseende til Bevisreglerne i  

 Straffesager at anerkende en Afvigelse fra deres Love.
 Artikel 17.
 En høj kontraherende Parts Deltagelse i nærværende Konvention kan ikke  

 fortolkes som berørende Partens Stilling til det almindelige Spørgsmaal om  

 strafferetlig Juridiktionskompetence som folkeretligt Spørgsmaal.
 Artikel 18.
 Nærværende Konvention lader det Princip uberørt, at de i Artikel 3  

 omhandlede Forbrydelser - uden at der nogensinde indrømmes Straffrihed for  

 disse - i hvert Land skal defineres, forfølges og paadømmes i  

 Overensstemmelse med de almindelige Regler i Landets egen Lovgivning.
 ANDEN DEL.
 Artikel 19.
De høje kontraherende Parter er enige om, at alle Stridigheder, der maatte  

 opstaa mellem dem med Hensyn til nærværende Konventions Fortolkning eller  

 Anvendelse, dersom de ikke kan bilægges ved direkte Forhandling, skal  

 henvises til Afgørelse ved den faste Domstol for mellemfolkelig Retspleje.
I  

 Tilfælde af, at de høje kontraherende Parter, mellem hvilke der opstaar en  

 Strid, eller en af dem ikke skulde være Deltager i den den 16. December 1920  

 daterede Protokol vedrørende den faste Domstol for mellemfolkelig Retspleje,  

 skal Striden efter Parternes Valg og i Overensstemmelse med hver enkelts  

 forfatningsmæssige Bestemmelser henvises enten til den faste Domstol for  

 mellemfolkelig Retspleje eller til en Voldgiftsdomstol, oprettet i  

 Overensstemmelse med Konventionen af 18. Oktober 1907 om fredelig Bilæggelse  

 af internationale Stridigheder, eller til en hvilken som helst anden  

 Voldgiftsdomstol.
 Artikel 20.
 Nærværende Konvention, hvis franske og engelske Tekst begge er autentiske,  

 skal bære denne Dags Dato: indtil den 31. December 1929 skal den staa aaben  

 for Undertegnelse af ethvert Medlem af Folkenes Forbund og af enhver  

 Ikke-Medlemsstat, der har været repræsenteret paa den Konference, som har  

 udarbejdet nærværende Konvention, eller som af Folkeforbundsraadet har  

 erholdt tilstillet et Eksemplar af Konventionen.
 Konventionen skal ratificeres og Ratifikationsinstrumenterne skal  

 oversendes til Generalsekretæren for Folkenes Forbund, der vil underrette  

 alle Medlemmer af Forbundet og de i foregaaende Stykke nævnte  

 Ikke-Medlemsstater om Modtagelsen deraf.
 Artikel 21.
 Fra den 1. Januar 1930 at regne skal nærværende Konvention staa aaben for  

 Tiltrædelse af ethvert Medlem af Folkenes Forbund og af enhver af de i  

 Artikel 20 nævnte Ikke-Medlemsstater, der ikke har undertegnet den.
 Tiltrædelsesinstrumenterne skal oversendes til Generalsekretæren for  

 Folkenes Forbund, der vil underrette alle Medlemmer af Forbundet og de i  

 Artikel 20 nævnte Ikke-Medlemsstater om Modtagelsen deraf.
 Artikel 22.
De Lande, der er rede til at ratificere Konventionen i Overensstemmelse  

 med Artikel 20, 2. Stk., eller til at tiltræde den i Kraft af Artikel 21, men  

 som ønsker at kunne tage Forbehold med Hensyn til Konventionens Anvendelse,  

 kan underrette Generalsekretæren for Folkenes Forbund om deres Hensigt i saa  

 Henseende.
Generalsekretæren vil uopholdelig gøre alle de høje kontraherende  

 Parter, der har deponeret Ratifikations- eller Tiltrædelsesinstrumenter,  

 bekendt med saadanne Forbehold og rette Forespørgsel til dem om, hvorvidt de  

 maatte have noget at indvende derimod.
Saafremt der ikke inden Udløbet af  

 seks Maaneder fra Generalsekretærens Meddelelse at regne er blevet rejst  

 nogen Indvending fra de andre høje kontraherende Parters Side, skal disse  

 betragtes som havende godkendt, at den Stat, der tager det paagældende  

 Forbehold, deltager i Konventionen med dette Forbehold.
 Artikel 23.
 En høj kontraherende Parts Ratifikation eller Tiltrædelse af nærværende  

 Konvention forudsætter, at dens Lovgivning og administrative Organisation er  

 i Overensstemmelse med de i Konventionen indeholdte Regler.
 Artikel 24.
 Medmindre en høj kontraherende Part maatte have givet Erklæring i modsat  

 Retning ved Undertegnelsen, Ratifikationen eller Tiltrædelsen, skal  

 Bestemmelserne i nærværende Konvention ikke komme til Anvendelse paa  

 Kolonier, oversøiske Omraader, Protektorater eller Omraader under Suzerænitet  

 eller Mandat.
De høje kontraherende Parter forbeholder sig dog Ret til at tiltræde  

 Konventionen i Overensstemmelse med Bestemmelserne i Artikel 21 og 23  

 forsaavidt angaar deres Kolonier, oversøiske Omraader, Protektorater eller  

 Omraader under Suzerænitet eller Mandat.
De forholder sig ligeledes Ret til  

 at opsige den særskilt i Overensstemmelserne i Artikel 27.
 Artikel 25.
Nærværende Konvention skal først træde i Kraft, naar den er blevet  

 ratificeret eller tiltraadt af ialt fem Medlemmer af Folkenes Forbund eller  

 Ikke-Medlemsstater.
Datoen for dens Ikrafttræden skal være  

 halvfemsindstyvende Dag efter den dag, paa hvilken Generalsekretæren for  

 Folkenes Forbund har modtaget den femte Ratifikation eller Tiltrædelse.
 Artikel 26.
 Efter at Konventionen er traadt i Kraft i Overensstemmelse med Artikel 25,  

 skal hver følgende Ratifikation eller Tiltrædelse opnaa Gyldighed fra og med  

 den Halvfemsindtyvende Dag efter den Dag, paa Hvilken Generalsekretæren for  

 Folkenes Forbund har modtaget den.
 Artikel 27.
Nærværende Konvention kan af ethvert Medlem af Folkenes Forbund og af  

 enhver Ikke-Medlemsstat opsiges ved skriftlig Meddelelse, stiler til  

 Generalsekretæren for Folkenes Forbund, der vil underrette alle Medlemmer af  

 Forbundet samt de i Artikel 20 nævnte Ikke-Medlemsstater om slige  

 Meddelelser.
Saadan Opsigelse medfører Virkning et Aar efter den Dag, paa  

 hvilken den er modtaget af Generalsekretæren for Folkenes Forbund og skal kun  

 gælde for den høje kontraherende Part, i hvis Navn den har fundet Sted.
 Artikel 28.
 Nærværende Konvention skal registreres af Folkenes Forbunds Sekretariat  

 den Dag, den træder i Kraft.
 TIL BEKRÆFTELSE HERAF, har de ovenfor nævnte Befuldmægtigede undertegnet  

 nærværende Konvention.
 SKET i Geneve den tyvende April Nittenhundredeniogtyve i eet Eksemplar,  

 der forbliver deponeret i Folkeforbundssekretariatets Arkiv, og hvoraf  

 bekræftede Afskrifter vil blive tilstillet alle Medlemmer af Forbundet samt  

 de i Artikel 20 nævnte Ikke-Medlemsstater.
Ved Undertegnelsen af nærværende Konvention erklærer undertegnede paa sin Regerings Vegne følgende:
I Betragtning af Bestemmelserne i Artikel 176, 2. Stk. i den norske almindelige Straffelov og i Artikel 2 i den norske Lov om Udlevering af Forbrydere kan den i Artikel 10 i nærværende Konvention omtalte Udlevering ikke tilstedes for den i Artikel 3 Nr. 2 nævnte Forbrydelse i Tilfælde, hvor den Person, der udgiver falske Penge, selv i god Tro har modtaget disse som ægte.
I.
FORTOLKNINGER.
 Ved undertegnelsen af Konventionen af Dags Dato erklærer de undertegnede  

 Befuldmægtigede, at de, forsaavidt angaar de forskellige Bestemmelser i  

 Konventionen, antager nedenstaaende Fortolkninger.
 Der bestaar Enighed om:
1. at Forfalskning af et paa en Pengeseddel anbragt  

 Stempelmærke, hvis Formaal er at gøre Seddelen gyldig i et bestemt Land, skal  

 betragtes som Forfalskning af selve Seddelen; 2. at Konventionen ikke berører de høje kontraherende  

 Parters Ret til ved deres indre Lovgivning frit at fastsætte Principperne for  

 formildende Omstændigheder saavelsom for Benaadning og Amnesti; 3. at den i Artikel 4 indeholdte Bestemmelse ikke gør  

 noget Indgreb i Landenes indre Forskrifter vedrørende Fastsættelse af Straf i  

 Tilfælde af Sammenstød af Forbrydelser, og at nævnte Bestemmelse ikke er til  

 Hinder for, at en Person, der selv baade har begaaet Falskmøntneri og udgivet  

 de falske Penge, kun tiltales for det førstnævnte Forhold; 4. at de høje kontraherende Parter kun er forpligtet  

 til at udføre Retsanmodninger i det i deres egen Lovgivning fastsatte Omfang.
II.
FORBEHOLD.
 De høje kontraherende Parter, der tager de nedenfor anførte Forbehold, gør  

 deres Antagelse af Konventionen betinget af disse Forbehold; de andre høje  

 kontraherende Parter godkender, at de deltager i konventionen med de nævnte  

 Forbehold.
 1. INDIENS Regering tager det Forbehold, at Artikel 9  

 ikke kommer til Anvendelse forsaavidt angaar Indien, hvor det ikke falder  

 indenfor den lovgivende Magts Beføjelser at fastsætte den i nævnte Artikel  

 udtalte Regel.
 2. Da der svæver Forhandlinger om Anskaffelse af  

 Konsularjurisdiktionen, som visse Magters Statsborgere stadig nyder godt af,  

 er kun KINESISKE Regering ikke i Stand til at akceptere Artikel 10, der  

 indeholder den almindelige Forpligtelse for en Regering til at tilstede  

 Udlevering af en Udlænding, der af en tredie Stat er tiltalt for  

 Falskmøntneri.
 3. Med Hensyn til Bestemmelserne i Artikel 20  

 forbeholder Delegationen for DE SOCIALISTISKE SOVJETREPUBLIKERS UNION sin  

 Regering Ret til, dersom den maatte ønske det, at oversende sit  

 Ratifikationsinstrument til en anden Signatarmagt, for at denne kan tilstille  

 Generalsekretæren for Folkenes Forbund en Afskrift deraf til Notifikation for  

 alle Stater, der har undertegnet eller tiltraadt Konventionen.
III.
ERKLÆRINGER.
SCHWEIZ Ved Undertegnelsen af Konventionen har Repræsentanten for Schweiz afgivet  

 følgende Erklæring:
 »Det Schweiziske Forbundsraad, der ikke kan paatage sig nogen  

 Forpligtelse med Hensyn til Konventionens Straffebestemmelser, forinden  

 Spørgsmaalet om Indførelse af en ensartet Straffelov i Schweiz maatte være  

 bragt til en positiv Løsning, henleder Opmærksomheden paa, at Konventionens  

 Ratificering ikke kan finde Sted indenfor en bestemt Tid.
 Ikke desto mindre er Forbundsraadet rede til, saa langt dets Myndighed  

 rækker, at bringe Konventionens administrative Bestemmelser til Anvendelse,  

 saasnart Konventionen er traadt i Kraft i Overensstemmelse med Artikel  

 25«.
 DE SOCIALISTISKE SOVJETREPUBLIKERS UNION.
 Ved Undertegnelsen af Konventionen har Repræsentanten for De socialistiske  

 Sovjetrepublikers Union afgivet følgende Erklæring:
 »Idet Delegationen for De socialistiske Sovjetrepublikers Union  

 akcepterer Bestemmelserne i Artikel 19, erklærer den at Unionens Regering for  

 sit Vedkommende ikke agter at benytte sig af den faste Domstol for  

 mellemfolkelig Retspleje.
 Hvad angaar samme Artikels Bestemmelse om, at alle Stridigheder, der ikke  

 kan bilægges ved direkte Forhandling, skal henvises til anden  

 Voldgiftsbehandling end ved den faste Domstol for mellemfolkelig Retspleje,  

 erklærer Delegationen for De socialistiske Sovjetrepublikers Union  

 udtrykkeligt, at antagelsen af denne Bestemmelse ikke maa fortolkes som en  

 Fravigelse fra Unionsregeringens Syn paa det almindelige Spørgsmaal om  

 Voldgift som et Middel til Bilæggelse af Stridigheder mellem Staterne«.
 Nærværende Protokol skal i det Omfang, den skaber Forpligtelser for de  

 høje kontraherende Parter, have samme Gyldighed, Virkning og Varighed som  

 Konventionen af Dags Dato, hvoraf den skal betragtes som en integrerende Del.
 TIL BEKRÆFTELSE HERAF har de Undertegnede forsynet nærværende Protokol med  

 deres Underskrifter.
 SKET i Geneve den tyvende April Nittenhundredeniogtyve i eet Eksemplar,  

 der skal deponeres i Folkeforbundssekretariatets Arkiv, og hvoraf bekræftede  

 Afskrifter skal oversendes til alle Medlemmer af Folkenes Forbund samt til  

 alle paa Konferencen repræsenterede Ikke-Medlemsstater.
 Danmarks Ratifikationsinstrument deponeredes den 19. Februar den 19.  

 Februar 1931 i Folkeforbundets Sekretariat, idet der samtidig af Danmarks  

 faste Delegerede ved Folkeforbundet blev afgivet en Erklæring, hvorved toges  

 det Forbehold, at Konventionen og Protokollen for Danmarks Vedkommende først  

 vil træde i Kraft samtidig med »Borgerlig Straffelov« af 15. April  

 1930.
 Konventionen og protokollen er endvidere ratificeret af Bulgarien,  

 Czekoslovakiet, Grækenland, Jugoslavien, Norge, Portugal, Spanien og Østrig  

 samt tiltraadt af Estland.
 Hvilket herved bringes til almindelig Kundskab med Tilføjende, at  

 Konventionen og Protokollen uden yderligere Bekendtgørelse træder i Kraft her  

 i Landet samtidig med »Borgerlig Straffelov« af 15. April 1930.
 Udenrigsministeriet, den 17. Oktober  

 1931.
P.
Munch.
