Feriegodtgørelse Arbejdsgiveren kan ved opgørelsen af den skattepligtige indkomst fratrække  

 feriegodtgørelse, der vedrører regnskabsåret, og som skal godskrives  

 lønmodtagere ved indklæbning af feriemærker i feriemærkebøger, udskrivning af  

 feriekort m.v.
Løn under ferie Arbejdsgiveren kan fratrække løn under ferie for funktionærer og andre,  

 der har ret til ferie med løn, samt den i årets løb stedfundne stigning i  

 skyldige feriepenge.
Modsvarende indtægtsføres eventuelt fald i  

 feriepengeforpligtelsen.
 Den, der har valgt at foretage fradrag for forpligtelsen til at yde løn  

 under ferie, kan ikke ved indkomstopgørelsen for senere indkomstår undlade at  

 tage hensyn hertil.
 Feriepengeforpligtelsen udgør det samlede beløb, der er optjent ved  

 regnskabsårets udløb af de på dette tidspunkt ansatte med ret til løn under  

 ferie.
 De skyldige feriepenge kan enten fradrages med summen af den beregnede  

 feriepengeforpligtelse for hver enkelt medarbejder, eller sumarisk som en  

 procentdel af den i regnskabsåret til de pågældende udbetalte løn, herunder  

 løn under afholdt ferie.
Ligningsrådet har vedtaget, at satserne ved den summariske opgørelse for  

 indkomståret 1979 forbliver uændrede i forhold til indkomståret 1978, hvor  

 satserne var fastsat til 9,50% af den i regnskabsåret udbetalte løn.
For  

 arbejdsgivere med nedennævnte regnskabsår anvendes dog i stedet for 9,50%  

 følgende procenter:
 Under hensyn til, at feriegodtgørelsesprocenten pr. 1. september 1979 er  

 forhøjet fra 10 til 12,50, har ligningsrådet med virkning fra og med  

 indkomståret 1980 vedtaget følgende satsændringer:
 For arbejdsgivere, der anvender kalenderåret som regnskabsår, samt for  

 arbejdsgivere, der anvender regnskabsåret 1/12 - 30/11, kan  

 feriepengeforpligtelsen ved regnskabsårets udgang til ansatte med ret til  

 ferie med løn opgøres summarisk til 12% af den i regnskabsåret til de  

 pågældende udbetalte løn, herunder løn under afholdt ferie.
 For arbejdsgivere med nedennævnte regnskabsår anvendes i stedet for 12%  

 følgende procenter:
 Arbejdsgivere kan ved udgangen af hvert enkelt indkomstår frit vælge  

 mellem en konkret opgørelse og den mere summariske opgørelse.
