Formålet med registeret er at opnå en effektiv og rationel sagsstyring i styrelsen ved at lette styrelsens arbejde med sagsregistrering, sagsbehandling, sagsfremstilling og i planlægningsøjemed fremskaffe statistiske oplysninger om behandlede sager.
Personkreds: Registeret må kun indeholde oplysninger om myndigheder, personer, institutioner, organisationer m.v., som retter henvendelse til Udlændingestyrelsen, eller på anden måde er inddraget i sager, der behandles i Udlændingestyrelsen, og giver anledning til oprettelse af en sag.
 Ikrafttrædelsesdato: 01/02/1996.
