Udtalelse afgivet af sætteombudsmand, landsdommer Holger  

 Kallehauge Den 20. august 1998 afgav  

 sætteombudsmand, landsdommer Holger Kallehauge følgende udtalelse:
"  

  

 Vedr.
Deres klage over at være blevet afskediget fra Deres stilling som  

 leder af (X) Kommunes Musikskole.
 Jeg har nu gennemgået sagen  

 og afsluttet mine overvejelser.
Selvom De allerede har fået  

 en undskyldning fra (X) Kommune for selve sagsforløbet, en beklagelse som jeg  

 ganske kan tiltræde, finder jeg anledning til at kritisere at partshøring er  

 blevet  

 foretaget alt for sent fra (X) Kommunes Skoledirektorats side.
Da den  

 afsluttende del af sagsbehandlingen fra magistratens side derimod ikke kan  

 kritiseres, og da jeg - til dels af bevismæssige grunde - ikke kan underkende  

 det skøn som (X) Kommune har udøvet, finder jeg ikke anledning til at  

 foretage  

 mig videre vedrørende Deres klage over at være blevet afskediget.
 Jeg har dog fundet anledning  

 til at henstille til (X) Kommune at man tager spørgsmålet om praksis  

 vedrørende  

 brug af skriftlig form op til fornyet overvejelse når det drejer sig om  

 irettesættelse eller påtale, i hvert fald når der er tale om forhold som i  

 gentagelsestilfælde kan få betydning for fortsat ansættelse eller anden form  

 for disciplinær reaktion.
 Jeg har endvidere kritiseret  

 at det ikke fremgik af den skrivelse ved hvilken (X) Kommune gav Dem  

 aktindsigt, at der kun blev givet delvis aktindsigt.
 Se iøvrigt nærmere om min  

 begrundelse i afsnittet 'Sætteombudsmandens udtalelse'.
 Her følger en gennemgang af  

 sagen med en begrundelse for resultatet af min undersøgelse idet jeg samtidig  

 skal beklage at min sagsbehandling ikke har været hurtigere.
 Sagsfremstilling:
 Ved brev af 13. marts 1997  

 har De klaget til Folketingets Ombudsmand over (X) Kommunes behandling af  

 sagen  

 om Deres afskedigelse fra tjenestemandsstillingen som faginspektør ved (X)  

 Kommunes Musikskole.
 Klagen er af Folketingets  

 Ombudsmand blevet overgivet til mig som sætteombudsmand.
Ved (X) Kommunes afgørelse af  

 24. marts 1997 blev De afskediget i henhold til § 28 i tjenestemandsvedtægten  

 for (X) Kommunes Tjenestemænd fra stillingen som faginspektør ved (X)  

 Kommunes  

 Musikskole.
Afskedigelsen skete med virkning fra den 30. juni 1997, og ved  

 afskedigelsen blev De tillagt pension.
I anledning af Deres klage  

 har jeg indhentet en udtalelse af 12. juni 1997 fra (X) Kommune.
Udtalelsen  

 er  

 blevet forelagt Dem og Deres advokat, advokat (B), og De og advokat (B) har  

 kommenteret den ved breve af henholdsvis 24. og 28. juli 1997. Kommentarerne  

 har jeg forelagt (X) Kommune, der ved brev af 2. december 1997 har fremsat  

 sine  

 bemærkninger hertil samt besvaret de spørgsmål, som jeg har stillet ved brev  

 af  

 9. september 1997. Ved brev af 5. februar 1998 har advokat (B) kommenteret  

 Kommunens indlæg af 2. december 1997, herunder Kommunens besvarelse af mine  

 spørgsmål.
Henholdsvis den 4. marts og 24. marts 1998 har Kommunen og advokat  

 (B) afgivet afsluttende indlæg i sagen.
 Jeg har endvidere haft sagens  

 akter til gennemsyn.
 Det fremgår af sagens  

 oplysninger, at De den 3. juli 1995 deltog i et møde med skoledirektør (C).  

 På  

 mødet drøftede man blandt andet sagen vedrørende afskedigelse af  

 skoleorkestrets dirigent (D-sagen) og spørgsmålet om en strukturplan for  

 Musikskolen, og den 23. juli 1995 fremsendte De blandt andet en målsætnings-  

 og  

 strukturplan for skolen.
 Den 17. november 1995 deltog  

 De i et møde med viceskoledirektørerne (E) og (F) om forholdene på  

 Musikskolen.
 Ved brev af 12. marts 1996  

 indkaldte skoledirektør (C) Dem til en tjenstlig samtale, der fandt sted den  

 29. marts 1996. Til mødet medbragte De en liste, dateret 28. marts 1996, med  

 en  

 række punkter vedrørende blandt andet Musikskolens administration, de ændrede  

 ansættelsesforhold for lærerne, forholdet til løn- og personalekontoret og  

 forhold vedrørende Deres samtale med (E) og (F) den 17. november 1995.
Den 29. april 1996 afholdtes  

 et nyt møde med deltagelse af blandt andre skoledirektør (C) og Dem.
Det  

 fremgår blandt andet af et af Kommunen udarbejdet notat, at (C) på mødet  

 foreslog, at De opsagde Deres stilling pr. 30. september 1996, hvor De ville  

 fylde 67 år og opnå fuld pension, og at De ønskede dette forslag i skriftlig  

 form.
 Ved brev af 6. maj 1996 til  

 Dem fremsatte skoledirektør (C) blandt andet forslag om, at De opsagde Deres  

 stilling til fratræden med udgangen af september måned 1996 med henblik på,  

 at  

 stillingen kunne besættes til anden side pr. 1. oktober 1996. Ved brev af 12.  

 maj 1996 kommenterede De dette brev og henviste herunder til, at  

 skoledirektøren ikke som lovet havde kommenteret punkterne på listen af 28.  

 marts 1996, ligesom De anmodede om, at han skriftligt begrundede sin kritik  

 af  

 Deres ledelse af Musikskolen.
Ved brev af 23. maj 1996 til  

 Dem kommenterede skoledirektør (C) Deres brev af 12. maj 1996 og udtalte  

 herunder, at han som følge af Deres afvisning af hans forslag om, at De  

 afviklede Deres ansættelsesforhold ved skolevæsenet, fandt, at der forelå en  

 ny  

 situation, som indebar, at han så sig nødsaget til at gå videre med sine  

 overvejelser omkring Deres fremtidige ansættelsesforhold.
Han udtalte videre,  

 at han ikke havde den fornødne tillid til, at De kunne magte de opgaver og  

 nye  

 udfordringer, som Musikskolen stod overfor, og at han betragtede forholdene  

 omkring Deres ledelse af Musikskolen som i den grad uholdbare.
Han henviste i  

 den forbindelse til, at Deres samarbejde med koordinatoren for Musikalsk  

 Grundkursus på (Y) Gymnasium fungerede dybt utilfredsstillende, idet De som  

 leder af Musikskolen ikke formåede at formidle samarbejdet og ikke fik udført  

 det, der blev indgået aftale om på møderne.
Han henvistes endvidere til, at  

 tilsvarende forhold gjorde sig gældende i Deres samarbejde med  

 skoledirektoratet.
Det var således skoledirektoratets opfattelse, at råd og  

 henvisninger, som De havde fået på talrige møder, ikke blev efterlevet, og at  

 beslutninger ikke blev fulgt op.
Herunder henvistes til, at skoledirektoratet  

 blandt andet tidligere havde givet tilsagn om at styrke den administrative  

 medhjælp på Musikskolens kontor, men at De først for nylig havde foretaget  

 noget i den anledning.
Afslutningsvis udtalte skoledirektøren, at han ved  

 brev  

 af 23. maj 1996 havde rettet henvendelse til Musikskolens bestyrelse for at  

 indhente en udtalelse i forbindelse med en eventuel afskedigelse af Dem.
 Ved brev af 31. maj 1996  

 kommenterede De brevet af 23. maj 1996 og udtalte håb om, at skoledirektøren  

 nu  

 seriøst ville gå ind i sagen vedrørende Deres afskedigelse.
 Ved brev af 3. juni 1996 til  

 skoledirektør (C) meddelte Musikskolens bestyrelse ved formanden (G) blandt  

 andet, at bestyrelsen ikke på det fremsendte grundlag ville indstille Dem til  

 afskedigelse, men at bestyrelsen gerne deltog i et møde om sagen.
Ved brev af 14. juni 1996  

 meddelte skoledirektør (C) Dem, at han ikke havde den fornødne tillid til, at  

 De kunne magte de nye opgaver og udfordringer, som Musikskolen stod overfor,  

 at  

 han tidligere havde nævnt en række forhold, hvor han ikke fandt, at  

 samarbejdet  

 havde fungeret tilfredsstillende, ligesom han tidligere havde nævnt, at  

 Musikskolens bestyrelse havde rettet henvendelse om forhold, der kunne  

 tilskrives Deres mangelfulde administrative ledelse af skolen.
Han meddelte  

 endvidere blandt andet, at skolens bestyrelse på et møde den 6. juni 1996  

 havde  

 givet udtryk for, at bestyrelsen ikke på det fremlagte grundlag kunne støtte  

 en  

 indstilling om afskedigelse af Dem i henhold til tjenestemandsvedtægtens §  

 28. Dette havde han taget til efterretning, og han stillede sine overvejelser  

 om Deres afsked i bero.
 I anledning af Deres søns  

 henvendelse til Musikskolens bestyrelse om sagen skrev bestyrelsens formand  

 (G)  

 til Dem den 4. juli 1996 og oplyste blandt andet, at udgangspunktet for  

 bestyrelsen  

 var, at De søgte Deres afsked ved det fyldte 67 år på helt traditionel vis.
Ved brev af 5. juli 1996 til  

 (X) Skolevæsen anmodede De om aktindsigt i sagen.
Det fremgår af Deres brev,  

 at  

 De navnlig ønskede belyst skriftligt, hvilke akter, der dannede baggrund for  

 mødet den 17. november 1995, for udtalelser fremsat af skoledirektør (C) på  

 møderne den 29. marts og 29. april 1996, samt for hans breve til Dem af 23.  

 maj  

 og 14. juni 1996.
Ved telefax af 8. juli 1997  

 til bestyrelsesformand (G) meddelte De blandt andet, at De hele tiden havde  

 haft svært ved at forstå begrundelsen for ønsket om at opsige Dem, men at den  

 egentlige baggrund herfor højst sandsynlig var, at skoledirektøren i  

 slutningen af 1995 havde fundet en efterfølger til Dem.
De meddelte  

 endvidere,  

 at De ikke nu ville opsige Deres stilling, idet De derved ville fratage Dem  

 selv muligheden for at blive renset for de beskyldninger, skoledirektøren  

 havde  

 fremsat mod Dem, at De havde valgt at inddrage Deres faglige organisation i  

 det  

 videre forløb, men at De overvejede at sige op med 6 måneders varsel, såfremt  

 skoledirektøren officielt trak sine urigtige og udokumenterede beskyldninger  

 tilbage.
 Ved telefax af 16. juli 1996  

 til (X) Skolevæsen meddelte Musikskolens bestyrelse ved formanden (G) blandt  

 andet, at bestyrelsen her og nu fandt det tvingende nødvendigt med et  

 lederskifte i Musikskolen.
 Den 30. maj 1996 meldte De  

 Dem syg, og ved brev af 12. juli 1996 til skolevæsenet raskmeldte De Dem med  

 virkning fra den 15. juli 1996 og oplyste, at De fra samme dato holdt  

 foreløbig  

 3 ugers ferie.
 Ved brev af 16. juli 1996  

 meddelte skoledirektør (C), at De med virkning fra den 15. juli 1996 og  

 indtil  

 videre var fritaget for tjeneste ved Musikskolen, samt at han ønskede at  

 foretage nærmere overvejelser om Deres fremtidige stilling som følge af en  

 fornyet henvendelse fra skolens bestyrelse.
 Ved brev af samme dato  

 anmodede (X) Skolevæsen Musikskolens bestyrelse om en uddybning af, hvorfor  

 bestyrelsen fandt det tvingende nødvendigt med et lederskifte.
På møder den 24. oktober og  

 19. november 1996 med deltagelse af blandt andet Dem og løndirektør (H)  

 drøftedes afskedigelsessagen og herunder spørgsmålet om en  

 fratrædelsesordning.  

 Det fremgår af referatet af det første møde, at (H) tilkendegav, at  

 Løndirektoratet havde mulighed for at give Dem en økonomisk kompensation, der  

 også kunne dække uhensigtsmæssigheder i sagsbehandlingen, men at direktoratet  

 ikke kunne forhandle om rådighedsløn, idet der ikke var tale om en  

 stillingsnedlæggelse.
Det fremgår af referatet af det sidste møde, at (H)  

 foreslog,  

 at en individuel fratrædelsesordning skulle indgås: 'På baggrund af et  

 langvarigt sagsforløb, der fra (X) Kommunens side har været præget af  

 misforståelser og uhensigtsmæssigheder', en formulering der skulle fremgå af  

 fratrædelsesaftalen tillige med bemærkning om, at De: 'Fratrådte efter eget  

 ønske'. Konklusionen på det sidste møde blev ifølge referatet, at det ikke  

 var  

 muligt at opnå enighed om vilkårene for en frivillig fratrædelsesaftale.
 På et møde den 21. november  

 1996 mellem repræsentanter for Skoledirektoratet og Musikskolens bestyrelse  

 drøftedes spørgsmålet om Deres afskedigelse, og mødet sluttede med en  

 opfordring fra skoledirektøren til bestyrelsen om at komme med en  

 tilbagemelding om bestyrelsens stillingtagen til, om der forelå den fornødne  

 tillid til Dem, og om samarbejdsforholdene var acceptable.
 Ved brev af 25. november 1996  

 meddelte bestyrelsens formand Skoledirektoratet, at bestyrelsen ikke under  

 nogen  

 omstændigheder kunne anbefale, at De beordredes til at genoptage Deres  

 arbejde,  

 og at et medlem af bestyrelsen, der ikke ønskede at tilslutte sig denne  

 beslutning, var enig i, at Musikskolen burde have en ny leder snarest muligt.
 Ved brev af 29. november 1996  

 meddelte skoledirektør (C) Dem blandt andet, at han ikke havde den fornødne  

 tillid til, at De kunne varetage de administrative opgaver, som Musikskolen  

 stod overfor i de kommende år, at Deres samarbejde med direktoratet fandtes  

 utilfredsstillende, og at det ikke var muligt at tilbyde Dem anden  

 beskæftigelse med ledelsesfunktioner i Skolevæsenet. (C) tilkendegav  

 afslutningsvis, at han agtede at indstille Dem til afskedigelse med 3  

 måneders  

 varsel i henhold til tjenestemandsvedtægtens § 28 og gav såvel Dem som Deres  

 faglige organisation lejlighed til at fremkomme med en udtalelse.
Ved brev af 18. december 1996  

 kommenterede De ovennævnte brev fra skoledirektøren og anførte  

 indledningsvis,  

 at De stadig var indstillet på en forhandlingsløsning.
De anførte endvidere  

 bl.a. at hele sagsforløbet/proceduren ikke havde givet Dem de almindelige  

 rettigheder, De havde krav på i et demokratisk samfund, at skoledirektørens  

 sagsbehandling ikke havde opfyldt de mest enkle krav til almindelig god  

 forvaltningspraksis, og at tjenestemandslovens § 28 næppe var opfyldt.
Efter  

 at  

 have fremført en lang række konkrete indsigelser sluttede De med at anføre,  

 at  

 De så frem til, at skoledirektøren nu ville gå seriøst ind i en egentlig  

 sagsbehandling i overensstemmelse med juridiske regler, almindelig god  

 forvaltningsskik og (X) Kommunes nyligt formulerede personalepolitik.
 Den 19. december 1996  

 meddelte Deres faglige organisation, (X) Kommunalforening, skoledirektoratet,  

 at foreningen ikke havde bemærkninger til den varslede afsked.
Ved brev af 30. december 1996  

 indstillede skoledirektøren til Magistratens 1. afdeling, at De blev  

 afskediget  

 med pension uden ansøgning med 3 måneders varsel i henhold til § 28 i  

 vedtægten  

 for (X) Kommunes Tjenestemænd.
Det fremgår af indstillingen, at begrundelsen  

 for denne er, at De igennem længere tid ikke havde formået at etablere det  

 påkrævede samarbejde med musikskolens interessenter, og at de skønnedes  

 uegnet  

 til at varetage ledelsesfunktioner ved Musikskolen.
Den 5. februar 1997 havde De  

 i et møde med direktør (I), Magistratens 1. afdeling.
Det fremgår af  

 referatet  

 fra mødet, at (I) på vegne af borgmester (T) gav Dem en uforbeholden  

 undskyldning for forløbet af Deres afskedigelsessag og herunder udtalte, at  

 det  

 var meget beklageligt, at sagen havde trukket urimeligt længe ud.
De blev på  

 mødet tilbudt at kunne oppebære løn indtil udgangen af 1997.
 Ved brev af 10. februar 1997  

 til (I) kommenterede De referatet fra mødet og udtalte herunder blandt andet,  

 at De ikke kunne svare på tilbuddet, før De havde fået bemærkningerne til  

 dette  

 fra Magistratens 1. afdeling.
 Ved brev af 12. februar 1997  

 meddelte Magistratens 1. afdeling blandt andet, at man havde noteret sig, at  

 De  

 ikke ønskede at tage imod tilbudet om en mindelig løsning af sagen, og at man  

 derfor ville gå videre med afskedigelsessagen.
 Ved brev af 16. februar 1997  

 opfordrede De kommunen til at gå ind i sagen og tilkendegav, at De gerne  

 ville  

 tage stilling til et tilbud, når et sådant forelå fuldt belyst.
 Ved brev af 21. februar 1997  

 meddelte Magistraten, at sagen nu ville blive overgivet til den samlede  

 Magistrat og § 41-udvalget, hvor den endelig beslutning om afsked ville blive  

 truffet.
Ved brev af 9. september 1997  

 til (X) Kommune anførte jeg, at det fremgik af sagen, at (A) siden 1978, hvor  

 hun blev udnævnt til faginspektør for musikundervisningen i (X) Kommune, har  

 været leder af Musikskolen og fra 1993 tillige leder af Musikalsk Grundkursus  

 (MGK) både på selve Musikskolen og for den gruppe af elever, der fulgte  

 Musikalsk Grundkursus på (Y) Gymnasium.
I brevet stillede jeg følgende  

 spørgsmål til (X) Kommune, hvis svar er angivet efter hvert spørgsmål.
1. Det bedes oplyst hvem det  

 er, der er omfattet af det, som flere steder i sagen blandt andet i skrivelse  

 af 24. marts 1997 (bilag 48) betegnes som 'Musikskolens interessenter'.  

 Tænker  

 man her på skolens bestyrelse, skolens orkester, Skoledirektoratet, (Y)  

 Gymnasium,  

 Statens Musikråd, og/eller andre? Det bedes præciseret, hvem  

 det er (A) 'ikke har formået at etablere det påkrævede samarbejde med' blandt  

 Musikskolens interessenter, hvordan dette har manifesteret sig, og på hvilket  

 grundlag afskedigelsesmyndigheden er kommet frem til, at dette skyldes (A)'s  

 forhold.
 Besvarelse:
Flere steder i sagen er der  

 brugt udtrykket Musikskolens interessenter.
Dette udtryk dækker over skolens  

 bestyrelse. (Y) Gymnasium, samt Skoledirektoratet.
De samarbejdsproblemer, der  

 hovedsagelig var i forhold til (A)'s administrative ledelse, eksisterede  

 stort  

 set på alle områderne.
Der var problemer i forhold til bestyrelsen og især  

 musikkoordinatoren på (Y) Gymnasium, ligesom der var problemer i forhold til  

 Skoledirektoratet.
Problemerne i forhold til (Y)  

 Gymnasium gav sig især udslag i, at mange af de initiativer som (Y) Gymnasium  

 kom med, ikke blev fulgt op fra (A)'s side.
Rektor (J) beskriver det således,  

 at (A)'s ledelse i høj grad var præget af 'non decisions' jf. dennes notat af  

 9. oktober 1997, bilag a.
 (K) redegør i sin udtalelse  

 af 8. oktober 1997, bilag b, detaljeret for hvorledes problemerne  

 manifesterede  

 sig og der henvises således i det hele til denne udtalelse, men det skal  

 fremhæves, at problemerne i det store hele handlede om manglende initiativ og  

 forfølgning fra (A)'s side.
Som det fremgår af (F)'s  

 redegørelse af 22. oktober 1997, bilag c, blev der afholdt mange møder i  

 direktoratet mellem repræsentanter for (Y) Gymnasium og (A). Under disse  

 møder  

 blev problemerne diskuteret og der blev ofte opstillet løsningsmodeller til,  

 hvordan (A) kunne løse problemerne, men resultatet udeblev ofte.
Det lykkedes  

 ikke (A) at få samarbejdet til at fungere på tilfredsstillende måde, når hun  

 konsekvent ikke fulgte op på tingene.
Det er direktoratets  

 opfattelse, at samarbejdsproblemerne i høj grad må tilskrives (A)'s ledelse  

 på  

 det administrative område.
Dette er navnlig begrundet i, at der til stadighed  

 var store samarbejdsproblemer med (Y) Gymnasium, bestyrelsen og  

 Skoledirektoratet.
Problemerne havde stort set alle samme karakter: der  

 manglede opfølgning, initiativ og administrativt overblik fra (A)'s side.
De  

 mange problemer, klager og møder for at rede trådene ud, danner tilsammen  

 grundlag for at hævde, at samarbejdsvanskelighederne i høj grad skyldes (A),  

 jf. vedrørende dette især redegørelsen fra (F) samt (K)'s og (J)'s notater.
 2. Det bedes endvidere  

 oplyst, hvorledes man er kommet til det resultat, at (A) anses for 'uegnet  

 til  

 at varetage de administrative opgaver, som Musikskolen står for i de kommende  

 år'.
Drejer det sig alene om  

 Musikskolens delvise decentralisering i forbindelse med det igangsatte forsøg  

 med oprettelse af bydelsråd, eller drejer det sig tillige om andet og mere? Opgavernes art og omfang  

 bedes nærmere beskrevet, og det bedes i den forbindelse også oplyst hvilke  

 dele, man har anset (A) for uegnet til at administrere.
 Besvarelse:
 Ombudsmanden ønsker oplyst,  

 hvorledes kommunen er kommet frem til det resultat, at (A) anses for uegnet  

 til  

 at varetage de administrative opgaver, som Musikskolen står over for i de  

 kommende år.
Det skal her først og  

 fremmest bemærkes, at der ved dette ikke er tænkt specifikt på nye opgaver,  

 der  

 tilføres til Musikskolen i fremtiden.
Der tænkes mere på de konkrete  

 administrative opgaver, som der skal varetages i Musikskolens regi, både af  

 gammel og ny karakter.
Da det er direktoratets opfattelse, at (A) ikke  

 formåede  

 at håndtere de administrative opgaver, der er knyttet til stillingen som  

 musikskoleleder, er det ligeledes direktoratets opfattelse, at (A) er uegnet  

 til at varetage den administrative ledelse af  

  

 både  

  

 nye og bestående opgaver.
Direktoratets skøn med hensyn  

 til (A)'s uegnethed som administrativ leder for Musikskolen er foretaget  

 blandt  

 andet på baggrund af de mange problemer, der har været med Musikskolens nye  

 struktur.
Der blev i den forbindelse reserveret de nødvendige budgetmidler  

 til  

 at oprette 8 afdelingslederstillinger, der hver især skulle varetage  

 koordineringen med skolerne vedrørende lokalspørgsmål.
Ligeledes blev der  

 afsat  

 midler til en kontorfunktionærstilling svarende til halv tid.
Alle disse tiltag blev aftalt  

 på møder mellem vicedirektør (L), konst.
Skoledirektør (E), kontorchef (M),  

 formanden for bestyrelsen og (A).
Drøftelserne mundende ud i  

 ovennævnte tiltag, som (A) så skulle føre ud i livet, med ifølge de  

 implicerede  

 parter, blev der ikke iværksat initiativer fra (A)'s side på nogen af  

 områderne.
Der blev f.eks. ikke udarbejdet stillingsopslag eller taget videre  

 initiativ, så afdelingslederstillingerne blev ikke besat i (A)'s  

 ledelsesperiode, men derimod først efter hendes fratræden, hvor det blev  

 besluttet og iværksat, at der skulle laves 4 stillinger jf. hertil (L)'s  

 notat,  

 bilag d, pkt. 1.
 Der savnedes også initiativer  

 fra (A) på andre administrative områder, bl.a. var der problemer med at få  

 fastlagt timeantallet til forskellige opgaver, revurdering af beregning af  

 forældrebetaling, udarbejdelse af stillingsbeskrivelser til de før omtalte  

 afdelingsledere.
Bestyrelsen har ligeledes  

 givet udtryk for, at det var et stort problem, at (A) end ikke i de specielle  

 situationer, hvor der var givet særbevillinger i Musikskolen, fulgte op på de  

 beslutninger, der var truffet og førte dem ud i livet.
Bestyrelsen rettede  

 kritikken til (A), der forklarede problemerne med, at det skyldtes forhold  

 udefra.
Da bestyrelsen erfarede, at dette ikke var korrekt, var det  

 bestyrelsens opfattelse, at ledelsen af Musikskolen ikke var forsvarlig.
Det  

 var bestyrelsens opfattelse, at (A) ikke ville være i stand til at løfte de  

 aktuelle opgaver, der indgik i planerne om at udvikle skolen, se hertil notat  

 af 2. oktober fra (G), formand for Musikskolens bestyrelse, bilag e.
I forbindelse med MGK-kurset  

 var der en række opgaver som (A) i sin egenskab af leder skulle varetage -  

 disse opgaver skal naturligvis også varetages i fremtiden.
Det drejer sig  

 blandt andet om information om uddannelsen, afholdelse af optagelsesprøver,  

 indhentelse af betalingstilsagn fra amter og kommuner, læreransættelse,  

 skemalæggelse,  

 afholdelse af eksamen og årsprøver, udarbejdelse af fagbeskrivelser,  

 udarbejdelse og forvaltning af budgetter.
Af disse opgaver blev i (A)'s  

 ledelsesperiode stort set alle udført af andre ifølge de medarbejdere, der  

 arbejdede sammen med hende, se hertil (K)'s redegørelse med tilhørende bilag,  

 hvor det blandt andet fremgår af arbejdsfordelingslisten, hvor begrænset  

 (A)'s  

 deltagelse var.
Dette førte til en række problemer både i relation til (Y)  

 Gymnasium, men også i forhold til Skoledirektoratet, der ofte måtte træde til  

 og hjælpe, især med budgetterne, der altid var problemer med jf. blandt andet  

 notat fra (M) vedrørende den administrative bistand til Musikskolen, bilag F.
 3. Det bedes oplyst, om (X)  

 Kommune/Skoledirektoratet tidligere igennem (A)'s langvarige ansættelse har  

 tildelt (A) irettesættelser, advarsler eller på anden vis påtalt forhold  

 vedrørende hendes virksomhed som faginspektør og leder af Musikskolen.
 I bekræftende fald bedes  

 kopier af afgørelser og grundlaget for disse vedlagt.
 Det bedes oplyst, om (A)'s  

 embedsførelse har givet hendes foresatte anledning til, forud for den sag,  

 der  

 har ført til hendes afskedigelse, at udtale kritik eller lignende.
 I bekræftende fald bedes  

 skrivelser, hvoraf dette fremgår, fremsendt til mig ledsaget af en nærmere  

 redegørelse for de tilfælde, hvor dette er sket.
 Det synes at fremgå af sagen,  

 at (A)'s pædagogiske og musikalske kvalifikationer til stadighed også har  

 været  

 anerkendt fuldt ud af Skoledirektoratet, men at man ikke har været tilfreds  

 med  

 hende som administrator.
 Det bedes præciseret, hvordan  

 dette har vist sig, hvilke sager eller tilfælde man hentyder til, og hvordan  

 disse tilfælde er blevet behandlet af Skoledirektoratet.
 Da viceskoledirektør (F) har  

 været (A)'s nærmeste foresatte, og da han også blandt andet i notater af 13.  

 november 1995 (bilag 1) og 17. november 1995 (bilag 2) samt notat af 2.  

 januar  

 1997 (bilag 34) har udtalt sig kritisk om (A) og blandt andet skrevet, at hun  

 ikke formår at formidle samarbejdet og ikke efterlever de råd og anvisninger,  

 hun får fra blandt andet Skoledirektoratet, skal jeg udbede mig en  

 redegørelse  

 fra viceskoledirektør (F) om det grundlag, hvorpå han bygger disse  

 vurderinger,  

 hvor længe disse forhold har bestået, og hvordan han er kommet til det  

 resultat, at problemerne i alt overvejende grad må tilskrives (A).
 Besvarelse:
Ombudsmanden ønsker oplyst,  

 om der tidligere har været tildelt (A) irettesættelser, advarsler eller  

 påtaler  

 i forbindelse med hendes ledelse af Musikskolen.
Direktoratet skal hertil  

 bemærke, at der på intet tidspunkt har været udstedt en skriftlig advarsel  

 til  

 (A). Dette skyldes flere forhold: for det første er der ikke tradition for  

 skriftlige advarsler i skolevæsenet.
Der er en forvaltningsmæssig kutyme, der  

 går langt tilbage før forvaltningslovens tilblivelse, om at advarsler,  

 påtaler  

 og irettesættelser gives mundtligt, medmindre der er tale om helt graverende  

 tilfælde, hvor der f.eks. er straffelovsovertrædelser inde i billedet.
 Denne praksis er måske i  

 nogle tilfælde uhensigtsmæssig, men det er ikke enestående for denne sag at  

 der  

 mangler skriftlig dokumentation for de henstillinger, der har være givet til  

 (A) i tidens løb.
Den manglende skriftlige  

 dokumentation er dog ikke ensbetydende med, at (A) ikke har modtaget  

 henstillinger og påmindelser i sin ledelsesperiode.
Først og fremmest har  

 der,  

 som tidligere nævnt, været afholdt en række møder med repræsentanter for (Y)  

 Gymnasium, direktoratet og (A). I den forbindelse er der gentagne gange  

 blevet  

 henstillet til (A) om at rette op på de administrative forhold på  

 Musikskolen.  

 Der er blevet anvist metoder og midler til f.eks. besættelse af stillinger,  

 men dette er ikke blevet efterfulgt af (A), se hertil (F)'s redegørelse,  

 (L)'s  

 notat og bestyrelsesformandens udtalelser.
Den tidligere skoledirektør  

 havde på et tidspunkt en samtale med (A), fordi han var bekymret for  

 Musikskolens fremtid, når der skulle etableres bestyrelse.
Han nærede ikke  

 overbevisende tillid til (A)'s evner til at varetage de administrative  

 opgaver,  

 der nødvendigvis måtte følge med etableringen af en bestyrelse.
Ved mødet  

 erfarede han imidlertid at det var (A)'s intention at gå af, kort efter sin  

 fødselsdag som 67-årig.
På den baggrund valgte han at tro på, at et  

 samarbejde  

 med en bestyrelse kunne fungere med (A) som leder og der blev i den  

 forbindelse  

 ikke udtalt kritik eller henstillinger af hendes administrative ledelse.
 I forbindelse med (A)'s  

 håndtering af (D) sagen blev der ligeledes udtalt kritik af (A)'s  

 ledelsesstil.  

 Denne kritik blev fremsat af vicedirektør (L) i en telefonsamtale med (A).
Der blev fra direktoratets  

 side anvendt megen tid på at hjælpe (A) med de økonomiske aspekter i den  

 administrative ledelse.
Her har specielt regnskabsafdelingen anvendt megen  

 tid  

 på at udrede budgetterne, som (A) ikke havde det fornødne overblik over.
For  

 at  

 hjælpe Musikskolen på dette område blev der indkøbt et edb-system, der skulle  

 lette administrationen af afstemning af tilgodehavender.
Der blev tillige  

 overflyttet en medarbejder fra regnskabsafdelingen til Musikskolen for at  

 hjælpe med problemerne.
Efter en periode meddelte (A) imidlertid, at der ikke  

 var behov for denne ordning, der så ophørte.
Men de administrative  

 problemer var ikke løst.
Der var stadig problemer med budgetterne, hvilket  

 førte til, at der blev tildelt Musikskolen yderligere administrativ bistand i  

 form af, at der konverteredes lærerløn til 0,5 adm.post.
Stillingen blev  

 besat  

 pr. 6. maj 1996.
Ombudsmanden ønsker tillige  

 en præcisering af, hvilke sager eller tilfælde, der hentyder til, når  

 Skoledirektoratet udtrykker utilfredshed med (A) som administrator.
Det er i  

 den forbindelse svært at vælge enkeltsager og redegøre for de specifikke  

 mangler, der var til stede i netop den sag, da forholdet vedrørende (A) er  

 mere  

 kompliceret end som så.
Det er rent faktisk (A)'s  

  

 samlede evner som administrator,  

  

 der lader sig kritisere.
Det skal dog fremhæves, at  

 det især har været problemerne omkring samarbejdet med bestyrelsen og (Y)  

 Gymnasium, der har været udslagsgivende for den manglende tillid til (A)'s  

 administration.
Det har været særdeles belastende for direktoratet, at der  

 hele tiden blev rettet kritik mod en institution på næsten samtlige områder.  

 Bestyrelsen klagede over, at (A) ikke efterlevede de beslutninger, der blev  

 truffet i samråd med bestyrelsen og (Y) Gymnasium klagede over, at der ikke  

 blev udvist initiativer fra (A)'s side vedrørende de mange områder hun var  

 ansvarlig for med hensyn til MGK, selv om (A) havde fået præciseret af den  

 tidligere skoledirektør, at ansvaret for MGK var placeret hos Musikskolens  

 ledelse.
Der henvises iøvrigt til den tidligere skoledirektør (N)'s notat,  

 bilag g, og til (K)'s notat.
 Hvad angår sidste del af  

 spørgsmålet vedrørende (F) henvises til dennes redegørelse.
 4. Det bedes oplyst, hvornår  

 skoledirektør (C) tiltrådte sin stilling, og om der var en særlig grund til,  

 at  

 han i sommeren 1995 tog kontakt med (A) og afholdt et møde med hende i juli  

 1995, hvilket resulterede i, at (A) ultimo juli fremsendte en målsætnings- og  

 strukturplan for Musikskolen til ham.
Har disse planer givet  

 skoledirektør (C) anledning til bemærkninger, herunder eventuel kritik eller  

 blot betænkelighed? Skoledirektør (C) bedes  

 redegøre for, hvordan han i 1995 og senere har vurderet disse planer, og om  

 der  

 foreligger forhold, der har medvirket til hans vurdering af (A)'s manglende  

 evne til at klare fremtidige opgaver.
I bekræftende fald bedes det påpeget  

 hvilke mangler planerne fra juli 1995 var behæftet med.
 Besvarelse:
 Skoledirektør (C) tiltrådte  

 sin stilling den 1. maj 1995.
I løbet af sommeren 1995 blev  

 (C) orienteret om forholdene vedrørende Musikskolen af blandt andre (F),  

 formanden for bestyrelsen og (E). (C) fik hurtigt den opfattelse, at den  

 administrative del af Musikskolen ikke fungerede tilfredsstillende. (C)  

 erfarede ligeledes, at der f.eks. ikke eksisterede en forretningsorden for  

 bestyrelsens virke, og at der ikke var nogen egentlig målsætning og  

 handleplan  

 for skolen.
På baggrund af disse oplysninger indkaldte (C) (A) til en  

 samtale,  

 hvor han blandt andet forklarede hende, at han forventede, at hun som  

 administrativ leder sørgede for, at forholdene vedrørende bestyrelsen kom til  

 at fungere.
(C) modtog så ultimo juli en  

 strukturplan fra (A), som han valgte ikke at kommentere yderligere, da han  

 personligt fandt oplægget ubrugeligt.
Det var endvidere skoledirektørens  

 opfattelse, at denne strukturplan skulle forelægges bestyrelsen og først  

 derefter  

 vedtages endeligt.
 Til spørgsmål 4 henvises  

 iøvrigt i (C)'s redegørelse til pkt. 4 og 5, bilag h.
 5. Skoledirektør (C) bedes  

 redegøre for, hvorfor han har afvist at tage stilling til de punkter, som (A)  

 gentagne gange har opfordret Skoledirektoratet til at tage stilling til, jf.  

 (C)'s afvisning af at behandle 'materiale fra den 29. marts 1996', jf. notat  

 vedrørende møde afholdt den 29. april 1996 (bilag 7) og (A)'s senere  

 skrivelse  

 af 14. maj 1996 (bilag 11) og af 18. december 1996 (bilag 31 med underbilag)  

 samt (A)'s brev af 16. februar 1997 (bilag 42) .
 Hvis dette materiale helt  

 eller delvist anses for uden relevans for sagen, bedes det oplyst, hvorfor  

 Skoledirektoratet mener dette.
 De dele, som måtte anses for  

 relevant, bedes kommenteret, således at jeg kan blive bekendt med  

 Skoledirektoratets holdning til disse punkter, da (A)'s standpunkter ellers  

 står helt uimodsagte.
 Det bedes i givet fald  

 oplyst, hvorfor Skoledirektoratet ikke tidligere har svaret på de spørgsmål,  

 som man i hvert fald nu måtte anse for relevante.
 Besvarelse:
 (C) valgte ikke at gå dybere  

 ind i det materiale, der blev udleveret til ham den 29. marts 1996, fordi det  

 var og er hans opfattelse, at materialet ikke var relevant i forhold til de  

 administrative mangler, der var forbundet med (A)'s ledelse.
 (C) fandt materialet  

 irrelevant af forskellige årsager, blandt andet fordi materialet vedrørte  

 forhold, der gik adskillige år tilbage og fordi materialet ikke vedrørte de  

 problemer, der handlede om forholdet til bestyrelsen og de manglende  

 initiativer fra (A)'s side i den forbindelse.
 Materialet indeholdt i vidt  

 omfang en række breve fra (A) til Skoledirektoratet, der indholdsmæssigt især  

 knyttede sig til problemerne vedrørende løn og personaleforhold samt en række  

 forhold vedrørende de ændrede læreransættelser på Musikskolen.
 Det er direktoratets  

 opfattelse, at materialet ikke havde/har den fornødne relevans til de mange  

 administrative problemer, der især knyttede sig til samarbejdet med  

 bestyrelsen  

 og (Y) Gymnasium, da materialet på ingen måde forholder sig til den kritik,  

 som  

 bestyrelse og medarbejdere på (Y) Gymnasium rettede mod (A)'s ledelse - her  

 tænkes specielt på de manglende initiativer i forbindelse med ledelsen af  

 MGK-kurset.
 Til spørgsmål 5 henvises  

 iøvrigt til (C)'s redegørelse.
 6. Det fremgår af sagen, at  

 Musikskolens bestyrelse og (A) i en række skrivelser har anmodet om flere  

 ressourcer til at klare de administrative opgaver, jf. navnlig bestyrelsens  

 skrivelse af 1. december 1993, samt (A)'s senere skrivelse af blandt andet  

 25.  

 februar 1994, 25. oktober 1994, 17. marts 1995, møde afholdt den 20.  

 september  

 1995 og skrivelse af 15. marts 1996, se blandt andet underbilag 5 til bilag  

 31.
Er disse henvendelser blevet  

 besvaret, og hvornår og hvad har Skoledirektoratet svaret? Har man tilført Musikskolen  

 yderligere administrativt personale efter, at MGK blev oprettet eller senere,  

 herunder efter at (A) blev fritaget for tjeneste pr. 15. juli 1996? Besvarelse:
Musikskolen har gentagne  

 gange anmodet om yderligere administrativ bistand til opgaverne i forbindelse  

 med budgetlægningen.
Det er sædvanligt, at institutioner anmoder om flere  

 ressourcer, og at der kun fra direktoratets side kvitteres for modtagelsen af  

 brevet i første omgang.
Anmodningen indgår så i de  

 nærmere forhandlinger med overborgmesterens afdeling og den videre politiske  

 behandling.
Om der i de konkrete tilfælde så ydes mere administrativt bistand  

 fremgår så af budgetudmeldingerne, som Musikskolen så senere modtager.
 Det fremgår af bilag f,  

 hvorledes de forskellige anmodninger fra Musikskolen er blevet modtaget og  

 behandlet.
 Ombudsmanden ønsker tillige  

 oplyst, om der er tilført Musikskolen yderligere administrativt personale  

 efter  

 at MGK blev oprettet eller senere, herunder efter at (A) blev fritaget for  

 tjeneste.
Det skal hertil bemærkes, at  

 der ikke blev tilført Musikskolen egentlig administrativ bistand i  

 forbindelse  

 med oprettelsen af MGK.
Der blev oprettet en MGK-koordinatorstilling, der  

 også  

 har enkelte administrative opgaver og på et senere tidspunkt blev der  

 oprettet  

 endnu en koordinatorstilling, der således også har administrative opgaver.
 Det har været koordinatorens  

 opgave at koordinere elevernes samspilsmuligheder, vejlede eleverne omkring  

 studietilrettelæggelse på MGK, deltage i arbejdet omkring elevregistrering,  

 vejlede vedrørende læreransættelser, indkøbe undervisningsmateriale,  

 kontorartikler  

 etc.
Efter at (A) blev fritaget  

 for tjeneste blev fagkonsulent (O) konstitueret leder for Musikskolen. (O)  

 har  

 ingen musikpædagogisk baggrund, hvilket førte til at en af de faste lærere på  

 Musikskolen har bistået lederen i musikpædagogiske spørgsmål i et omfang af  

 10  

 timer ugentligt.
Der er således ikke tilført Musikskolen yderligere  

 administrativt personale efter at (A) har forladt stedet.
7. Har man ved afskedigelsen  

 af (A) lagt vægt på, hvorledes sagen om opsigelse/ikke forlængelse af (D)'s  

 stilling som dirigent og leder af skoleorkestret i 1995 blev håndteret af  

 (A)? Det synes at fremgå af  

 underbilag 14 til bilag 31, at (A) dengang handlede i forståelse med formand  

 og  

 næstformand for skolens bestyrelse samt Skoledirektoratet.
Eventuelle  

 kritikpunkter  

 bedes præciseret og begrundet, ligesom det bedes oplyst om denne kritik  

 senere  

 er blevet meddelt (A) og i så fald hvornår og i hvilken form.
 Besvarelse:
 Ombudsmanden ønsker oplyst,  

 hvorvidt den såkaldte (D) sag har haft indflydelse på direktoratets  

 afskedigelse af (A).
 Det er direktoratets  

 opfattelse, at sagen blev håndteret uheldigt af (A), men direktoratet har  

 ikke  

 lagt vægt på dette ved afgørelsen af (A)'s evner til at varetage de  

 administrative opgaver i Musikskolens ledelse.
 Det er direktoratets  

 opfattelse, at (A) burde have fastholdt bestyrelsen på dennes beslutning om  

 afsked af (D), men det har ikke på noget tidspunkt fra direktoratets side  

 været  

 gjort gældende, at (A) skulle være den hovedansvarlige for den måde, sagen  

 blev  

 behandlet på.
(A) diskuterede sagen med  

 vicedirektør (L) telefonisk, der i den forbindelse gjorde (A) bekendt med, at  

 sagen ikke var blevet håndteret hensigtsmæssigt.
Ud over dette blev der ikke  

 rettet kritik mod (A) i forbindelse med (D) sagen.
Se endvidere (L)'s  

 redegørelse.
8. Ved skrivelse af 16. juli  

 1996 (bilag 21) blev (A), da hun meddelte sig rask efter at have været  

 sygemeldt, vist siden engang i maj samme år, fritaget for tjeneste.
Jeg skal  

 udbede mig en mere konkret begrundelse for denne beslutning.
 Besvarelse:
 Ombudsmanden ønsker en  

 præcisering af, med hvilken begrundelse (A) blev fritaget for tjeneste den  

 16.  

 juli 1996.
 (A) havde på daværende  

 tidspunkt været sygemeldt siden maj måned og direktoratet havde i mellemtiden  

 haft samtaler med bestyrelsen, der tilkendegav, at det var tvingende  

 nødvendigt  

 med et lederskifte på Musikskolen.
På den baggrund vurderede  

 direktoratet, at det var mest hensigtsmæssigt, at (A) ikke varetog opgaverne  

 på  

 Musikskolen, indtil der var taget stilling til hendes fremtidige ansættelse.  

 Samtidig bad direktoratet bestyrelsen komme med en nærmere redegørelse for,  

 at  

 bestyrelsen fandt, at det var nødvendigt med et lederskifte.
Direktoratet  

 skønnede således, at det var mest hensigtsmæssigt, at der var ro omkring  

 Musikskolen og at (A) ikke var der, mens direktoratet overvejede hendes  

 ansættelse nærmere.
 9. Det bedes oplyst om  

 Musikskolens personale i forsommeren 1996 har været hørt i forbindelse med  

 Skoledirektoratets henvendelse til skolens bestyrelse vedrørende (A)'s  

 eventuelle afskedigelse, jf. bilag 27, referat af møde afholdt den 21.  

 november  

 1996 mellem skoledirektør (C) og Musikskolens bestyrelse, sammenholdt med  

 bilag 19, skrivelse af 16. juli 1996 fra formanden for skolens bestyrelse,  

 (G).
 Besvarelse:
 Ombudsmanden ønsker oplyst om  

 Musikskolens personale er blevet hørt i forbindelse med afskedigelsen af (A).
 Det skal hertil oplyses, at  

 det ikke er sædvanligt, at høre en hel personalegruppe i forbindelse med  

 afskedigelsen af en medarbejder, hvad enten det drejer sig om en leder eller  

 en  

 administrativ medarbejder.
Medarbejderne er  

 repræsenteret i bestyrelsen, der ifølge vedtægterne skal afgive indstilling  

 til  

 skoledirektøren om ansættelse og afskedigelse af Musikskolens leder, jf.  

 vedtægten for Musikskolen i (X) Kommune.
Ud over dette, er forvaltningen ikke  

 forpligtet til at høre personalet i afskedigelsessager.
 I forbindelse med  

 afskedigelsen af (A) har medarbejderne således været repræsenteret ved  

 henholdsvis medarbejderrepræsentant i bestyrelsen (P) og tillidsrepræsentant  

 for lærere, (Q). Begge har tilkendegivet, at de fandt det uheldigt, såfremt  

 (A)  

 skulle genoptage ledelsen af Musikskolen i endnu en periode.
 Det er herefter direktoratets  

 opfattelse, at personalet er blevet hørt gennem repræsentationen i  

 bestyrelsen.
 Se endvidere (L)'s  

 redegørelse.
 10. Det bedes oplyst, hvilken  

 organisationsplan eller lignende, der blev udfærdiget af Skoledirektoratet,  

 Statens Musikråd eller andre i 1992-93 i forbindelse med oprettelse af  

 Musikalsk Grundkursus (MGK) i (X) kommune og vedrørende ledelse og  

 opgavefordeling mellem Musikskolen og (Y) Gymnasium, herunder om der senere  

 er  

 sket ændringer med hensyn til organisation, kompetence og ledelsesansvar.
Er det rigtigt, at  

 budgetterne fra 1994 til 1997 blev lagt af (Y) Gymnasium og regnskabet ført  

 af  

 Musikskolen? Fra hvilket tidspunkt overgik  

 den firårige MGK uddannelse til (Y) Gymnasium, mens den treårige forblev på  

 Musikskolen? Hvorledes var  

 opgavefordelingen tidligere? Besvarelse:
 Ombudsmanden ønsker oplyst,  

 hvilken organisationsplan eller lignende, der blev udfærdiget af  

 Skoledirektoratet, Statens Musikråd eller andre i 1992-93 i forbindelse med  

 oprettelsen af MGK i København vedrørende ledelse og opgavefordeling mellem  

 Musikskolen og (Y) Gymnasium.
Da MGK blev oprettet,  

 udarbejdede (Y) Gymnasium en detaljeret plan over det firårige forløb, som  

 ville give eleverne mulighed for at gennemføre MGK, samtidig med at de tog  

 studentereksamen.
Det var en forudsætning for oprettelsen af MGK, at  

 Musikskolen skulle være administrativt ansvarlig for gymnasieskolens nye  

 musikalske tilbud.
Dette fremgår af  

 'Retningslinier for MGK, som modtager statsstøtte efter musiklovens § 3d',  

 udarbejdet af Statens Musikråd, se underbilag 12-1 til bilag 31, at et MGK  

 kursus skal være knyttet til en Musikskole.
Det skal fortolkes på den måde,  

 at  

 Musikskolen er ansvarlig for MGK-kurset i alle henseender.
Det viste sig imidlertid  

 hurtigt, at der var problemer i samarbejdet mellem (Y) Gymnasium og  

 Musikskolen om den administrative del af MGK.
Der blev derfor taget initiativ  

 til og afholdt møder mellem (Y) Gymnasium, Skoledirektoratet og Musikskolen  

 for at klare problemerne.
På møderne blev der aftalt diverse procedurer  

 vedrørende de administrative processer, som alle parter var enige om, jf.  

 (N)'s  

 redegørelse.
 Statens Musikråd havde  

 allerede ved begyndelsen af forhandlingerne om MGK slået fast, at MGK-delen  

 skulle ledes af Musikskolen, og at beslutningskompetencen således var  

 forankret  

 der, jf. hertil f.eks. (A)'s evalueringsskrivelse af 6. februar 1995  

 vedrørende  

 MGK, (K)s redegørelse samt (J)'s notat.
 Der blev i 1995 foretaget en  

 evaluering af MGK, hvor det blev slået fast, at Musikskolen  

  

 fortsat  

  

 havde ledelsen af MGK i  

  

 alle henseender  

  

 , jf. hertil  

 mødereferatet af 28. april 1995 i underbilag 12-1 til bilag 31. Det er derfor  

 direktoratets opfattelse, at der på intet tidspunkt kan have været tvivl om,  

 hvor den administrative ledelse af MGK var forankret, hverken før eller efter  

 opdelingen af de 3-årige og de 4-årige MGK-elever.
 Opgavefordelingen har således  

 været, at den administrative del skulle varetages af Musikskolen, der så  

 skulle  

 tage sig af f.eks. budget, administrative og kommunale regler, løn og  

 ansættelser etc.
 Dette blev ligeledes gentaget  

 og præciseret på mødet den 28. april 1995.
MGK blev delt således, at  

 undervisningen af de 4-årige fortsat skulle finde sted på (Y) Gymnasium, mens  

 de 3-årige blev flyttet til undervisning på Musikskolen - dette skete  

 ligeledes på mødet den 28. april 1995. Årsagen var øjensynlig de mange  

 samarbejdsproblemer, der var mellem (Y) Gymnasium og Musikskolen og for at  

 hjælpe Musikskolen med den administrative del af MGK.
Der blev i den  

 forbindelse oprettet en ny koordinatorstilling på (Z-gade), der skulle  

 varetage  

 det 3-årige kursus.
 Udover dette er der ikke sket  

 ændringer med hensyn til opgavefordeling mellem Musikskolen og (Y) Gymnasium.
 Ombudsmanden ønsker tillige  

 oplyst om det er korrekt, at budgetterne fra 1994 til 1997 blev lagt af (Y)  

 Gymnasium og regnskabet ført af musikskolen.
Det fremgår af (K)'s  

 redegørelse, at denne kom med udkast til budget for 1993-1997, som blev  

 overdraget til (A) ved et møde med den tidligere skoledirektør den 10.  

 september 1993, hvor det iøvrigt blev præciseret, at (A) var den økonomiske  

 ansvarlige.
Dette forslag til budget blev efterfølgende fremsendt til Statens  

 Musikråd som ansøgning til bevilling af tilskud. (K) redegør endvidere for,  

 at  

 (A) kontaktede ham aftenen før for at få forklaret budgettet.
I det efterfølgende år var  

 det ligeledes (K)'s budget- forslag, der dannede baggrund for ansøgningen til  

 Statens Musikråd.
Det er således korrekt, at budgetterne ikke var udarbejdet  

 af  

 Musikskolen, men derimod af musikkoordinatoren ved (Y) Gymnasium, (K).
 11. Det bedes oplyst hvilke  

 akter, der blev udleveret til (A), da hun fremsatte sin begæring om  

 aktindsigt,  

 og hvis ikke alle akter blev stillet til hendes disposition, hvorfor dette  

 ikke  

 skete.
 Besvarelse:
 Ombudsmanden ønsker oplyst  

 hvilke akter, der blev udleveret til (A), da hun fremsatte sin begæring om  

 aktindsigt.
 Det fremgår af sagen, at (A)  

 fik udleveret følgende materiale:
* Kopi af de første 5 linier  

 af notat af 29. marts 1996, udarbejdet af (E), bilag 06, * Kopi ad de sidste 5 linier  

 af notat af 29. april 1996, udarbejdet af (E), bilag 07, * Kopi af notat af 13.  

 november 1995 % de sidste 5 linier, udarbejdet af (F), bilag 01, * Kopi af brev af 31. maj  

 1996 fra (S), * Kopi af brev af 3. juni  

 1996 fra (G), bilag 15, * Kopi af brev af 31. maj  

 1996 fra (A), bilag 14.
(A) fik således ikke den  

 fulde indsigt i samtlige dokumenter i hendes personalesag.
Dette skyldes, at  

 (A) i sin anmodning om aktindsigt, (bilag 08) anmodede om de akter, der  

 dannede  

 grundlag for en række møder og udtalelser.
Dette blev på daværende tidspunkt  

 ikke fortolket som en anmodning om fuld aktindsigt, men derimod kun som en  

 anmodning om de dokumenter, der dannede grundlag for de nævnte møder og  

 udtalelser.
 12. Det bedes endvidere  

 oplyst, hvilket materiale Kommunens § 41-udvalg fik forelagt forud for  

 udvalgets sagsbehandling.
 Besvarelse:
 Ombudsmanden ønsker oplyst,  

 hvilke akter, der blev forelagt i § 41-udvalget.
Det kan hertil oplyses, at  

 samtlige de bilag, som Ombudsmanden har fået tilsendt, også blev sendt til §  

 41-udvalget, med en række udtagelser.
Bilagene 3, 6, 7, 34, 35 samt bilagene  

 44-57 blev ikke forelagt § 41-udvalget.
 Bilagene 3, 6 og 7 blev ikke  

 forelagt, da de skønnedes irrelevante, mens bilagene 34,35 og 44-57 ikke  

 forelå, da sagen blev fremsendt til § 41-udvalget.
13. Er (A) på noget tidspunkt  

 i forbindelse med denne sag blevet tilbudt en anden stilling eller anden  

 beskæftigelse i (X) Kommune? I bekræftende fald bedes det  

 oplyst, hvornår dette skete, og hvori tilbudet eller tilbudene bestod.
 Besvarelse:
 Ombudsmanden ønsker oplyst,  

 om der på noget tidspunkt i forbindelse med afskedssagen har været tilbudt  

 (A)  

 ansættelse et andet sted i kommunen.
 Der har ikke på noget  

 tidspunkt været drøftet nogen anden ansættelse med (A), men direktoratet har  

 haft interne overvejelser om dette emne, som imidlertid meget hurtigt blev  

 forkastet, da det var direktoratets opfattelse, at det ville været meget  

 vanskeligt, om ikke umuligt at finde en egnet stilling til (A), grundet  

 hendes  

 meget specifikke kvalifikationer inden for det musikalske område.
 Ved indlægget af 5. februar  

 1998 har advokat (B) kommenteret Kommunens besvarelse af mine spørgsmål og  

 udtalt følgende:
 Ad spørgsmål 1:
 I Kommunens svar på spørgsmål  

 1 i Ombudsmandens skrivelse af 9. september 1997 angives Musikskolens  

 interessenter som skolens bestyrelse, (Y) Gymnasium og Skoledirektoratet.  

 Derefter omtales i alt væsentligt kun forholdet til (Y) Gymnasium.
 Det nødvendiggør en uddybning  

 af forholdet mellem Musikskolen og (Y) Gymnasium, herunder nogle konkrete  

 kommentarer til de synspunkter, som er fremkommet i de notater, som Kommunen  

 har indhentet til brug for ombudsmandssagen.
 Helt generelt skal det meget  

 stærkt understreges, at Musikalsk Grundkursus (MGK), som kritikken fra (Y)  

 Gymnasium har relation til var repræsenteret på Musikskolen med 45 elever (3  

 x  

 10 på 4-årigt kursus og 3 x 5 på 3-årigt kursus) ud af Musikskolens i alt  

 12-1300 tilmeldte elever, altså  

  

 en  

 elevandel på mindre end 4%.
 Uden at ville bagatellisere  

 de forskelle i synspunkterne, der bestod mellem min klient og (Y) Gymnasium,  

 som også er berørt i mit tidligere indlæg, er det nødvendigt at fremdrage  

 dette  

 perspektiv, når emnet er en afskedigelsessag, hvor der rettes en særdeles  

 skarp  

 kritik imod  

  

 min klients generelle evner  

 som administrator  

  

 af Musikskolen.
Den kritik, som nu påberåber  

 til støtte for Kommunens standpunkt kommer til udtryk i notater, der er  

 formuleret i lyset af den aktuelle sag og til brug for Kommunens svar.
Over  

 for  

 dette ønsker min klient at fremhæve, at der ikke i et af de bestyrelsesmøder  

 på  

 Musikskolen, hvoraf der blev holdt 6-7 som årligt gennemsnit og, hvor  

 personer  

 med tilknytning til (Y) Gymnasium var stærkt repræsenteret er udtalt, endsige  

 protokolleret kritik af min klients håndtering af forholdet til (Y)  

 Gymnasium.  

 Min klient er ikke længere i besiddelse af referaterne fra disse  

 bestyrelsesmøder, men kan udtale med stor sikkerhed efter hukommelsen.
 Generelt om baggrunden for  

 etablering af MGK og forløbet heraf henvises til sagens  

  

 bilag 31,  

 skrivelse af 18. december 1996 med underbilag.
 Rektor (J)'s notat af 9. oktober 1997:
I dette notat omtales  

 indkaldelse til et møde med Statens Musikråd vedrørende samarbejdet med min  

 klient.
Det kan tænkeligt bero på en erindringsforskydning fra rektor (J)'s  

 side, at han sammenblander dette med den generelle midtvejsevaluering af MGK,  

 som fandt sted i foråret 1995 og som er fyldigt dokumenteret ved underbilag  

 12-1 til bilag 31. I det her indeholdte referat fra møde i Statens Musikråd  

 er  

 der ingen omtale af drøftelser om kritik af min klient.
De konkrete eksempler, som  

 rektor (J) fremdrager til belysning af min klient må alle afvises som  

 grundløse  

 og udokumenterede.
Særligt det afsluttende punkt om Musikskolens budgetter  

 kommenteres særskilt nedenfor.
 (K)'s notat af 8. oktober 1997:
På tilsvarende måde må den  

 kritik, der rejses i (K)'s notat afvises som grundløs og udokumenteret.  

 Endvidere er (K)'s fremstilling af det faktiske forløb præget af fejl og  

 tilsyneladende erindringsforskydninger.
Disse kommenteres nærmere i  

 nedenstående bemærkninger til Kommunens svar på spørgsmål 10. Imidlertid  

 påkalder bilagene til (K)'s notat sig en vis interesse.
 * Det forhold, at listen over  

 fordeling af arbejdsopgaver er forsynet med supplerende kommentarer af  

 belastende karakter efter, at afskedigelsessagen er gennemført og sagen  

 indbragt  

 for Ombudsmanden gør disse kommentarer uanvendelige for en bedømmelse af  

 sagen.
* (K)'s skrivelser af 13. og  

 23. maj og 6. juni 1996, bilagt et omfattende skriftligt materiale med  

 anmodning  

 om hurtig stillingtagen, må vurderes i lyset af det forhold, at afskedigelsen  

 af min klient på dette tidspunkt var igangsat.
Hun havde været til tjenstlige  

 samtaler den 29. marts og 29. april 1996 og havde ved skrivelse af 12. maj  

 1996  

 (sagens bilag 10), som skoledirektøren må have modtaget den 13. maj, meddelt,  

 at hun anså oplægget til sin fratræden for uacceptabelt.
Det fremgår af den  

 ligeledes medfølgende kopi af min klients svar af 31. maj 1996, at hun er  

 overrasket over modtagelsen af disse skrivelser, som var udtryk for en helt  

 ny  

 fremgangsmåde i samarbejdet omkring MGK.
Det bemærkes, at min klient var  

 sygemeldt fra udgangen af maj til den 15. juli 1996 og derfor ikke kunne  

 besvare (K)s sidste skrivelse.
 (F)'s notat af 22. oktober 1997:
* Indholdet af  

 viceskoleinspektør (F)'s notat af 22. oktober 1997 bekræfter i alt  

 væsentligt,  

 hvad min klient selv har givet udtryk for om de problemer, som knyttede sig  

 til  

 det administrative samarbejde med Kommunen, se hertil min klients redegørelse  

 af 24. juli 1997, idet (F)'s vurdering selvsagt er set fra Kommunens  

 perspektiv.
Det skal igen understreges, at min klient på ingen måde oplevede  

 vanskeligheder, men kun hjælpsomhed i samarbejdet med Kommunens øvrige  

 embedsmænd, herunder daværende kontorchef (R) og vicedirektør (L).
 * Det ny i (F)'s notat er den  

 stærke betoning af problemerne med (Y) Gymnasium, der som tidligere nævnt  

 udgjorde en forholdsvis beskeden del af Musikskolens elevtal og aktiviteter.
 Ad spørgsmål 2:
 Kommunens svar til spørgsmål  

 2 er i alt væsentligt baseret på de vedlagte notater, som påkalder sig  

 følgende  

 kommentar:
 Vicedirektør (L)'s notat, udateret, fremlagt som bilag D:
* Her og i bilag f omtales en  

 medarbejder fra Skoledirektoratet, der blev placeret som ekstra indsats på  

 Musikskolen.
Min klient finder, at fremstillingen ikke er rimelig, hverken  

 over for min klient eller medarbejderen, idet der var tale om en medarbejder,  

 der havde modtaget en skriftlig tjenstlig påtale, som direktoratet ønskede  

 placeret andetsteds i en afgrænset periode.
Min klient accepterede at tage  

 vedkommende ind og havde iøvrigt ingen kritik over for indsatsen, indtil  

 vedkommende ved periodens udløb blev trukket tilbage til direktoratet.
* Det er ikke korrekt, at min  

 klient ikke iværksatte initiativer ved besættelsen af 8 bevilgede  

 afdelingslederstillinger.
Vicedirektør (L) var orienteret om, at der var  

 uenighed i Musikskolens lærergruppe om stillingsbeskrivelser og  

 kvalifikationskrav.
Hele forløbet (juni 1995 til januar 1996) er dokumenteret  

 ved underbilag 15 til sagens bilag 31.
* Bemærkningen om manglende  

 initiativer i relation til fastsættelse af timeantal og beregning af  

 forældrebetaling er uforståelig.
Beregningen foregik i Kommunens  

 økonomikontor  

 til godkendelse i Borgerrepræsentationen.
 Bestyrelsesformand (G)'s notat af 2. oktober 1997:
 * Som omtalt ovenfor har  

 spørgsmål om min klients varetagelse af hendes arbejde aldrig været på  

 bestyrelsens dagsorden og heller ikke blevet drøftet uden for dagsordenen.
 * Det forløb, som  

 bestyrelsens formand omtaler, fandt sted  

  

 efter at afskedigelsessagen var  

 igangsat,  

 idet min klient havde været indkaldt til tjenstlige samtaler i  

 marts og april 1996 og ved skrivelse af 12. maj 1996 (bilag 10) havde meddelt  

 Skoledirektøren, at hun fandt oplægget til hendes fratræden uacceptabelt.
 Ved skrivelsen til  

 bestyrelsens formand den 23. maj 1996 (bilag 13) gav Skoledirektøren udtryk  

 for  

 tvivl om min klient kunne leve op til de udfordringer, som Musikskolen ville  

 stå overfor i de kommende år og udbad sig en tilkendegivelse.
Den 3. juni afholdt  

 Musikskolens bestyrelse møde om denne henvendelse (referat herfra er ikke  

 fremlagt i sagen), og ved skrivelse af samme dag (bilag 15) meddelte  

 formanden,  

 at bestyrelsen ikke ville indstille min klient til afskedigelse på det  

 fremsendte grundlag.
Dette synspunkt fastholdt bestyrelsen ved et møde med  

 Skoledirektøren den 6. juni (referat herfra er ikke fremlagt, men udledes af  

 bilag 16), og Skoledirektøren meddelte ved skrivelse af 14. juni (bilag 16)  

 min klient, at han stillede sine overvejelser om afsked i bero.
Under min klients  

 sygemelding, den 18. juni 1996, blev hun opsøgt privat af formanden for  

 bestyrelsen og et andet bestyrelsesmedlem, (P), som med henvisning til de  

 krævende  

 opgaver som bydelsforsøgene ville medføre for Musikskolen, opfordrede min  

 klient til at overveje sin fratræden.
Man udbad sig ingen stillingtagen  

 hertil  

 på stedet.
 De følgende skriftlige  

 henvendelser, som formandens notat omtaler er dokumenteret ved sagens bilag  

 17  

 med svar, bilag 18, tillige med den som bilag 19 fremlagte skrivelse, som min  

 klient først er kommet i besiddelse af ved sin anmodning om aktindsigt.
Blandt de øvrige bemærkninger  

 i Kommunens svar til spørgsmål 2 er det værd at hæfte sig ved de påberåbte  

 problemer med budgetlægningen.
Hvorledes disse problemer blev oplevet fra  

 Musikskolens side er fyldigt dokumenteret i underbilagene til bilag 31 ved  

 skrivelser fra bestyrelsens skiftende formænd og næstformænd samt min klient.  

 Der henvises særligt til skrivelse af 22. februar 1994 fra bestyrelsens  

 formand, (G), om vanskeligheder ved budgetlægningen som følge af mangler ved  

 det materiale, som er modtaget fra Direktoratet og til skrivelse af 21.  

 september  

 1995, ligeledes fra (G), om et presserende behov for administrativ hjælp.
 Til belysning af, hvordan der  

 fra (Y) Gymnasiums side blev bidraget til vanskelighederne ved budgettering  

 fremlægges som nyt  

  

 bilag 12  

 (min klients litrering) skrivelse af 8.  

 februar 1994 fra viceskoledirektør (F) til rektor ved (Y) Gymnasium.
 Ad spørgsmål 3:
 Til Kommunens kommentarer om  

 påtale i svaret til spørgsmål 3 skal bemærkes, at min klient på intet  

 tidspunkt  

 under de stedfundne drøftelser om løsning af Musikskolens praktiske og  

 administrative problemer har opfattet tilkendegivelserne fra kommunens  

 embedsmænd som andet end bidrag til afklaring af problemstillinger af fælles  

 interesse og ikke som henstillinger eller påtale  

  

 før  

 end det tidspunkt,  

 hvor  

  

 afskedigelsessagen var sat igang.
I den forbindelse må  

 Kommunens fortolkning af tidligere skoledirektør (N)'s notater (bilag G)  

 fuldstændig afvises.
Den daværende skoledirektør gav over for min klient  

 udtryk for bekymring på min klients vegne på grund af den kommende  

 bestyrelses  

 mangel på faglige forudsætninger og administrativ erfaring.
Over for dette  

 gav  

 min klient udtryk for, at hun var fuldt ud indstillet på at gå ind i den ny  

 situation.  

 Det bemærkes, at der fuldt ud er dækning for denne fortolkning i (N)'s notat.
 Der er ikke dækning i  

 vicedirektør (L)s notat for de konklusioner Kommunen uddrager vedrørende  

 sagen  

 om afskedigelsen af (D). Det fremgår endvidere med tydelighed af min klients  

 notat om sagen (min klients bilag 1 til redegørelse af 24. juli 1997), at  

 årsagerne  

 til sagens forløb kan tilskrives en ændret holdning i Musikskolens bestyrelse  

 (hvilket der er dækning for i (L)s notat) samt skoledirektør (C)'s direkte  

 intervention.
Konverteringen af lærerløn  

 til en halv administrativ stilling skete som svar på flere opfordringer fra  

 min  

 klient og Musikskolens bestyrelse til Kommunen om styrkelse af det  

 administrative  

 personale og ikke som anført af Kommunen som hjælp til budgetlægning.
Udkast  

 til stillingsopslaget og det endelige opslag er fremlagt som underbilag 11  

 til  

 bilag 31.
 For at udelukke tvivl om, at  

 manglende besættelse af denne stilling kan henføres til min klients forhold,  

 skal det oplyses, at opslaget ikke resulterede i ansøgninger, hvorefter  

 Direktoratet i første omgang godkendte studenterhjælp i januar/februar 1996,  

 indtil genopslag omsider resulterede i en besættelse af stillingen.
 Ad spørgsmål 4:
 Kommunens svar på spørgsmål 4  

 baserer sig i alt væsentlig på skoledirektør (C)'s notat (udateret, fremlagt  

 som sagens bilag H) og kræver en meget klar kommentar.
 Ved mødet med skoledirektøren  

 den 3. juli 1995 blev der ikke rejst kritik af min klients administration.
Skoledirektøren efterlyste  

 ikke en forretningsorden for Musikskolens bestyrelse.
Det ville også have  

 været ejendommeligt, da en sådan havde eksisteret i flere år.
 Skoledirektøren påpegede, at  

 der savnedes en beslutningsprotokol for bestyrelsen - et forhold som  

 Musikskolen delte med adskillige institutioner under (X) Kommune - og en  

 sådan  

 blev straks etableret.
Skoledirektøren bad om at få  

 oplægget til Musikskolens ny målsætning og strukturplan, som skulle afløse en  

 eksisterende strukturplan fra 1991 (nu fremlagt som underbilag til bilag C)  

 udbragt under sin ferie.
Dette skete, men min klient modtog ingen reaktion  

 herpå, trods telefonisk forespørgsel for at sikre, at forsendelsen var nået  

 frem (planudkastet er fremlagt som underbilag 6 til sagens bilag 31).
 Herefter havde min klient  

 ingen kontakt med skoledirektøren indtil afskedigelsessagen var sat igang.  

 (Det  

 bemærkes, at mødet med skoledirektøren den 3. juli 1995 er omtalt i min  

 klients  

 (D)-redegørelse, bilag 1 til min klients redegørelse af 24. juli 1997).
 Ad spørgsmål 5:
 Kommunens svar på dette  

 spørgsmål illustrerer på særdeles klar måde afskedigelsessagens udvikling.  

 Frem  

 til de tjenstlige samtaler i marts og april måned havde min klient alene fået  

 indtryk af, at de spørgsmål Kommunen havde bragt op i forhold til hende,  

 drejede sig om (D)-sagen og om hendes administration af Musikskolen, og  

 hendes  

 naturlige forsvar over for kritik heraf var at redegøre for sit syn på  

 (D)-sagen og dokumentere de mangeårige drøftelser om administrativ  

 underbemanding og vanskeligheder med budgetlægningen.
 Af indlysende grunde  

 kommenterede min klient ikke kritik fra bestyrelsen, da en sådan først blev  

 rejst  

 efterfølgende, og heller ikke spørgsmål om samarbejdet med (Y) Gymnasium, da  

 dette slet ikke på daværende tidspunkt havde fået den helt overordnede  

 betydning, det siden er blevet tillagt.
 Skoledirektørens vægring ved  

 at beskæftige sig med det materiale, som min klient fremlagde til mødet den  

 29. marts 1996 illustrerer, at det hidtidige grundlag for at få min klient  

 til  

 at forlade sin stilling var forladt og et nyt var under opbygning.
 Ad spørgsmål 6:
 Kommunens besvarelse af dette  

 spørgsmål illustrerer med tydelighed, at Kommunen ikke har sondret mellem  

 tilførelse af administrative ressourcer og de vanskeligheder med  

 budgetlægningen,  

 som mangelfuldt materiale fra Kommunen resulterede i, jf. de bilag, der er  

 henvist til i det foranstående samt mine tidligere bemærkninger.
 Ad spørgsmål 7:
 Det må konstateres, at  

 Kommunen ikke på nuværende tidspunkt påberåber sig (D)-sagen, modsat møderne  

 den 17. november 1995 og 29. marts 1996, sagens bilag 3 og 6.
 Ad spørgsmål 8:
 Uden nærmere begrundelse i  

 Kommunens svar på dette spørgsmål, må det fremstå som nærliggende, at  

 tjenestefritagelsen af min klient den 16. juli 1996 var direkte foranlediget  

 af  

 telefax af samme dato fra bestyrelsens formand til viceskoledirektør (E)  

 (sagens bilag 19-22 samt min klients bilag 9 til redegørelse af 24. juli  

 1997)  

 uden, at min klient blev orienteret herom.
 Ad spørgsmål 9:
Kommunens svar på dette  

 spørgsmål må forstås som en berigtigelse af den tidligere fejlagtige  

 oplysning, at personalet havde givet udtryk for en holdning i sagen.
Det  

 fremgår i den forbindelse ikke klart, om lærerrepræsentanten i bestyrelsen  

 har  

 afgivet udtalelse som lærerrepræsentant eller som bestyrelsesmedlem.
 Ad spørgsmål 10:
 Kommunens svar på spørgsmål  

 10 giver anledning til, jf. kommentarerne til svaret på spørgsmål 1 at  

 præcisere, at det først i september 1993 blev besluttet, at det  

 administrative  

 ansvar for MGK skulle ligge i Musikskolen.
 (K)'s oplysninger om  

 oprettelsen af MGK og budgetlægning for MGK i notat af 8. oktober 1997 (bilag  

 B) nødvendiggør følgende bemærkninger:
* Min klient var ikke  

 inddraget i de forberedende forhandlinger, som fandt sted mellem  

 repræsentanter for Statens Musikråd, den daværende skoleborgmester, den  

 daværende skoledirektør og repræsentanter for (Y) Gymnasium.
Min klient  

 deltog  

 i marts/april 1993 i et pressemøde og i optagelsesprøver, men først ved et  

 møde  

 i september 1993 meddelte daværende skoledirektør (N) repræsentanter for  

 Musikskolen og (Y) Gymnasium, at det var besluttet, at det administrative  

 ansvar skulle ligge på Musikskolen - tilsyneladende til fortrydelse for  

 repræsentanterne for (Y) Gymnasium.
* Det kan bekræftes, at  

 budgetterne blev lagt af (K) fra (Y) Gymnasium, som til brug for sin  

 udarbejdelse af disse i foråret og sommeren 1993 bad min klient bidrage med  

 konkret materiale og nogle beregninger.
Efter at beslutningen af placeringen  

 af  

 administrationen var meddelt sendte (Y) Gymnasiums repræsentanter et  

 flerårigt  

 budget til den daværende formand for Musikskolens bestyrelse til videre  

 ekspedition.  

 Formanden havde efterfølgende telefoniske drøftelser med (K) herom og  

 indsendte  

 derefter budgettet til Statens Musikråd med bemærkning om, at det var  

 udarbejdet af (Y) Gymnasium.
Det er ikke korrekt som anført i (K)'s notat, at  

 min klient deltog i disse drøftelser og budgetproceduren.
 Ad spørgsmål 11:
Der henvises til skrivelse af  

 10. juli 1996 fra viceskoledirektør-embedet (fremlagt som bilag 6 til min  

 klients redegørelse af 24. juli 1997) Oplysningen heri om, at der  

 ikke foreligger yderligere akter, som hører til personalesagen, sammenholdt  

 med  

 Kommunens svar til Ombudsmanden på spørgsmål 11, overflødiggør yderligere  

 kommentarer.
 Ad spørgsmål 12:
 Der er ingen bemærkninger til  

 Kommunens svar på dette spørgsmål.
 Ad spørgsmål 13:
 Over for Kommunens svar på  

 dette spørgsmål skal der primært henvises til min klients redegørelse af 24.  

 juli 1997 side 8 forneden (kommentarer til 'side 6 pkt. 2').
 Endvidere henvises til  

 bestyrelsesformandens skrivelse til skoledirektøren af 3. juni 1996 (bilag  

 15),  

 hvor der blandt andet ønskes en drøftelse af aftrædelsesordninger samt til  

 referatet fra møde mellem skoledirektøren og Musikskolens bestyrelse (bilag  

 27) side 2 under pkt. 1.
 Det må fremstå klart, at  

 alternativer til en afskedigelse var realistiske muligheder, som  

 skoledirektøren  

 imidlertid valgte at se bort fra og undlod at drøfte med min klient.
 Deres advokat  

  

 har henstillet, at der gives udtryk for en utvetydig  

 kritik af (X) Kommunes fremgangsmåde i forbindelse med afskedigelsen af Dem,  

 og  

 at der herunder tillige tages stilling til, i hvilket omfang denne  

 fremgangsmåde har været i overensstemmelse med tjenestemandsreglerne.
Deres advokat har i sine  

 indlæg i sagen navnlig henvist til, at rækkevidden af de af (X) Kommune  

 anførte  

 begrundelser for en diskretionær afskedigelse af Dem forekommer at være  

 særdeles tvivlsom.
Der er i den forbindelse henvist til, at begrundelsen i  

 afskedigelsesbrevet  

 af 24. marts 1997 er bemærkelsesværdig på grund af dens generelle karakter og  

 kortfattede formulering, og den mere detaljerede begrundelse i  

 skoledirektørens  

 brev af 29. november 1996 påkalder sig en række kommentarer.
Der er således  

 grund til at bemærke, at der, indtil afskedigelsessagen helt uvarslet tog sin  

 begyndelse, aldrig har været rejst spørgsmål ved den måde, hvorpå De har  

 varetaget Deres arbejdsopgaver, ligesom der ikke er grundlag for at antage,  

 at  

 De ikke fremover vil være i stand til at løse Deres arbejdsopgaver.
Det er  

 uforståeligt, at Deres samarbejde med skoledirektoratet har været  

 utilfredsstillende,  

 og De er uvidende om, hvilke råd og anvisninger, De ikke har efterlevet,  

 eller  

 hvilke beslutninger, De ikke har fulgt op på.
De er ganske klar over, at  

 koordinatoren for MGK på (Y) Gymnasium har givet udtryk for utilfredshed  

 vedrørende  

 samarbejdet, men det er Deres opfattelse, at de påberåbte vanskeligheder har  

 deres udspring i en overordnet beslutning om ændring af strukturen for MGK,  

 som  

 De er uden andel i.
De er noget uforstående overfor og i tvivl om  

 holdbarheden  

 af anbringendet om, at musikskolens lærere ikke kan anbefale, at De  

 genoptager  

 arbejdet, idet lærerkollegiets synspunkter ikke er dokumenteret i sagen, og  

 De  

 har personligt talt med et antal lærere, som har givet udtryk for, at de ikke  

 er blevet spurgt.
De er endvidere ikke blevet inddraget i overvejelserne om  

 mulighederne for at tilbyde Dem anden beskæftigelse, og De kan forestille Dem  

 forskellige muligheder, der imidlertid ikke er blevet afprøvet.
Deres advokat har endvidere  

 anført, at (X) Kommune har sat princippet om kontradiktion ud af kraft ved  

 ikke  

 - heller ikke i skoledirektørens brev - at konkretisere de enkelte  

 klagepunkter, og De har derfor ikke haft mulighed for at imødegå kritikken.  

 Deres advokat har herunder navnlig henvist til, at De blev indkaldt til mødet  

 den 17. november 1995 uden forudgående oplysning om mødets formål, at dette  

 navnligt kredsede om Deres evne til at lede Musikskolen og Deres varetagelse  

 af sagen vedrørende afskedigelse af skolens dirigent, men ikke om eventuelle  

 problemer i forholdet til (Y) Gymnasium og Deres samarbejde med skolens  

 bestyrelse.
Tilsvarende blev disse forhold ikke eller kun perifert berørt på  

 de  

 efterfølgende samtaler med (X) Kommunes embedsmænd, men forholdene tillægges  

 ganske betydelig vægt i skrivelsen af 2. december 1997.
Deres advokat har yderligere  

 anført, at den forvaltningsretlige grundsætning om proportionalitet er  

 tilsidesat, idet en diskretionær afskedigelse af Dem kort før Deres  

 pensionsalder er en urimelig reaktion, selv om de af (X) Kommunes anførte  

 begrundelser herfor kan lægges til grund.
Der er navnlig henvist til, at der  

 efter det foreliggende intet er gjort fra (X) Kommunes side for at løse de  

 påberåbte problemer ved mindre vidtgående skridt end afskedigelse.
Det er endelig anført, at  

 fremgangsmåden i forbindelse med Deres afskedigelse har været overordentlig  

 og  

 unødvendig krænkende for Dem, navnlig henset til de tidsmæssige adskilte  

 faser,  

 som sagen er forløbet i.
Det er fremhævet, at der siden efteråret 1995 fra  

 (X)  

 Kommunes side har været et ønske om at fremtvinge, at De forlod Deres  

 stilling,  

 og i takt med, at De har vægret Dem ved at acceptere de begrundelser,  

 Kommunen  

 har givet, er sagen gået i stå og på ny startet flere på hinanden følgende  

 gange.
Det langstrakte forløb er blevet stedse mere belastende og pinagtigt  

 for  

 Dem, ikke mindst på grund af den opmærksomhed og offentlige omtale, som  

 sagsforløbet har medført.
Skylden herfor må udelukkende pålægges (X) Kommune,  

 hvis håndtering af selve den formelle sagsbehandling er præget af graverende  

 fejl.
(X) Kommune har i sine indlæg  

 navnlig henvist til, at De ved talrige møder er blevet gjort bekendt med de  

 problemer, der har været med den administrative del af Musikskolen.
Ved mange  

 af disse møder er det blevet aftalt, at der skulle rettes op på forskellige  

 ting, og De har fået anvist retningslinier og fremgangsmåder.
Imidlertid har  

 De ikke fulgt op herpå, hvilket har været til gene for både direktoratet og  

 for  

 koordinatoren for MGK-kurset på (Y) Gymnasium . Det er derfor Kommunens  

 opfattelse, at De har været klar over problemerne med den administrative  

 ledelse af Musikskolen, selv om det ikke er blevet sagt direkte til Dem eller  

 kommet til udtryk i form af påtaler eller advarsler.
Der endvidere henvist  

 til,  

 at problemerne i forhold til (Y) Gymnasium ikke udelukkende skyldes  

 meningsforskelle  

 mellem de implicerede parter.
Samarbejdet mellem Musikskolen og (Y) Gymnasium  

 har gennem længere tid medført mange problemer, som Kommunen og (Y) Gymnasium  

 har vurderet som andet og mere end meningsforskelle.
Det er videre anført, at princippet  

 om kontradiktion ikke er tilsidesat, da De gentagne gange er blevet gjort  

 opmærksom på hvorfor og med hvilken begrundelse, direktoratet påtænkte at  

 afskedige Dem.
Der er i den forbindelse henvist til det passerede på mødet  

 den  

 17. november 1995 og de efterfølgende tjenstlige samtaler med skoledirektør  

 (C), ligesom der er henvist til indholdet af brevet af 23. maj 1996.
Det er yderligere anført, at  

 der ikke er sket nogen tilsidesættelse af den forvaltningsretlige  

 grundsætning  

 om proportionalitet.
Der er herunder henvist til, at der under det lange  

 sagsforløb har været taget initiativer fra direktoratets side til at løse  

 sagen på anden måde end ved afskedigelse, herunder ved skoledirektørens  

 forslag i brevet af 6. maj 1996. Derudover har man ved forhandlingerne i  

 Løndirektoratet søgt at opnå enighed om en ordning.
(X) Kommune har erkendt, at  

 der ikke foreligger skriftlige advarsler, irettesættelser eller lignende i  

 sagen, der kan dokumentere de mange problemer der har været med Deres ledelse  

 af  

 Musikskolen.
Kommunen har imidlertid anført, at såfremt disse forhold anses  

 som en tilsidesættelse af principperne om kontradiktion og proportionalitet,  

 skal Kommunen henstille, at denne tilsidesættelse betragtes som en  

 sagsbehandlingsfejl af formel karakter, der kan give anledning til kritik,  

 men  

 ikke bør føre til, at afskedigelsen anses som ugyldig.
Det er endelig anført, at  

 direktoratet har erkendt og beklaget sagens lange tidsforløb.
Forløbet har  

 imidlertid ikke haft til formål, at tvinge Dem til at tage Deres afsked, men  

 har alene haft til formål at forsøge at få en aftale i stand.
Der har,  

 Kommunen  

 bekendt, ikke været nogen offentlig omtale af sagen.
 Sætteombudsmandens  

 udtalelse:
 Ved min bedømmelse af Deres  

 klage må jeg lægge til grund, at De, der har været ansat ved (X) Kommune  

 siden  

 1951, har indtaget en ledende stilling i (X) Kommune som faginspektør i musik  

 siden 1978 og som leder af (X) Kommunes Musikskole, hvorunder Musikalsk  

 Grundkursus (MGK) har henhørt siden det i 1993 blev oprettet.
De blev den 24. marts 1997  

 afskediget med virkning fra den 30. juni 1997 med fuld optjent pension.
Der  

 var  

 tale om uansøgt afsked, som ikke skyldtes en disciplinær forseelse, og som  

 blev begrundet med, 'at De gennem længere tid  

 ikke har formået at etablere det påkrævede samarbejde med Musikskolens  

 interessenter,  

 samt at Magistratens 1'ste afdeling skønner, at De er uegnet til at varetage  

 de administrative opgaver, som Musikskolen står over for i de kommende år.' Medens Deres pædagogiske og  

 musikalske kvalifikationer ikke er blevet bestridt hverken af Deres foresatte  

 i  

 Skoledirektionen eller fra anden side, er Deres afskedigelse blevet begrundet  

 med, dels at det påkrævede samarbejde med Musikskolens interessenter ikke er  

 blevet etableret, hvilket (X) Kommune på min forespørgsel har oplyst drejer  

 sig om samarbejdet med skolens bestyrelse, (Y) Gymnasium samt  

 Skoledirektoratet, dels af Magistraten blandt andet som følge heraf havde  

 tabt  

 tiltroen til Deres evne til at varetage de administrative opgaver, som  

 Musikskolen stod overfor.
Det fremgår endvidere af (X) Kommunes svar på  

 spørgsmål, som sagen har givet mig anledning til at stille, at De ifølge  

 Skoledirektoratets opfattelse ikke har taget de administrative initiativer,  

 der har behov for og heller ikke har fulgt op på de beslutninger, der blev  

 taget, ligesom de anvisninger og råd, De fik, ikke blev fulgt, hvorfor De er  

 blevet anset for uegnet til at varetage den administrative ledelse af både  

 nye  

 og bestående opgaver.
Uanset den meget kritiske vurdering,  

 som her er gengivet kortfattet, må jeg samtidig lægge til grund, at De ikke  

 på  

 noget tidspunkt igennem de mange år, hvor De har været ansat i (X) Kommune,  

 heraf i mere end 16 år som faginspektør og leder af Musikskolen har modtaget  

 en  

 skriftlig advarsel. (X) Kommune har i den forbindelse henvist til, at  

 advarsler,  

 påtale og irettesættelse ifølge en langvarig forvaltningsmæssig kutyme i  

 kommunen gives mundtlig, og at De har fået mundtlige henstillinger vedrørende  

 administrative forhold på Musikskolen under møder, som Skoledirektoratet har  

 holdt med Dem.
De har heroverfor gjort gældende, at De ikke Dem bekendt har  

 modtaget tilkendegivelser, som kan opfattes som påtale eller irettesættelse,  

 endsige som en advarsel.
Det forekommer mig  

 betænkeligt, at der på et område, der kan få ansættelsesmæssige konsekvenser,  

 kan herske tvivl om hvad, der er blevet meddelt i et  

 over-underordnelsesforhold, hvornår det er sket og præcis hvad en eventuel  

 kritik er gået ud på.
Det stemmer hverken med god forvaltningsskik eller med  

 de  

 krav, der med føje må stilles til det offentliges personalepolitik, at det  

 henstår uklart, om i dette tilfælde (X) Kommunes fremstilling eller Deres  

 opfattelse  

 af begivenhedsforløbet er mest dækkende.
Det forekommer af  

 retssikkerhedsmæssige  

 grunde meget betænkeligt, at der kan herske bevistvivl om, hvorvidt en  

 medarbejder har udvist forhold, som senere kan få betydning for, om  

 afskedigelse kan komme på tale som en berettiget reaktion.
Jeg må i det  

 foreliggende tilfælde konstatere, at en sådan tvivl eksisterer, og at dette  

 ikke kan tilregnes (A).
 Jeg skal derfor på denne  

 baggrund henstille, at (X) Kommune overvejer at tage den hidtidige praksis op  

 til fornyet overvejelse, idet den tilsyneladende personalevenlige holdning,  

 som mundtlig påtale kan være udtryk for, begrænses til mindre væsentlige  

 forhold, som man ikke vil tillægge gentagelsesvirkning, eller eventuelt  

 opgives  

 til fordel for skriftlig påtale eller i det mindste udfærdigelse af et  

 skriftligt notat hvoraf indholdet af en sådan tjenstlig samtale fremgår, idet  

 jeg herved forudsætter, at den ansatte vil modtage kopi af dette notat, som  

 samtidig anbringes i vedkommendes personalemappe.
Vedrørende aktindsigt skal  

 jeg bemærke, at det forekommer mig mindre hensigtsmæssigt, at kommunen i  

 dette  

 tilfælde som følge af en fortolkning af den fremsatte begæring om aktindsigt  

 kun gav (A) delvis aktindsigt uden samtidig at gøre hende bekendt hermed.
Jeg  

 finder ikke tilstrækkelig anledning til at kommentere den fortolkning, som  

 kommunen har anlagt, men skal påpege det uheldige i, at en borger, som får  

 aktindsigt, kan tro, at han er i besiddelse af alle sagens bilag uden at være  

 det.
Hvis en myndighed kun giver delvis aktindsigt, bør dette fremgå af den  

 skrivelse, hvori begæringen om aktindsigt tages til følge, ligesom det bør  

 oplyses, hvorfor der kun gives delvis aktindsigt og hvilke akter, der i så  

 fald  

 er udeladt.
 Vedrørende selve  

 afskedigelsessagens behandling lægger jeg til grund, at De allerede har  

 modtaget både en mundtlig og en skriftlig undskyldning fra (X) Kommune for  

 selve sagsforløbet.
 I skrivelse af 12. juni 1997  

 til mig har Magistraten blandt andet udtalt:
'Det må erkendes, at sagen om  

 afskedigelse af (A) kunne have været håndteret på en anden måde, og som det  

 fremgår af referatet af mødet den 5. februar 1997, bilag 38, har (A) fået en  

 uforbeholden undskyldning for sagsforløbet.
Endvidere har man beklaget, at  

 sagen er trukket urimeligt langt ud rent tidsmæssigt, og at (A) desværre er  

 blevet behandlet på en måde, der må have været stærkt belastende for hende.' Selvom jeg tager denne  

 beklagelse, som jeg ganske kan tilslutte mig, til efterretning, finder jeg  

 dog  

 også anledning til at kommentere forløbet ud fra en mere retlig vurdering.
 Efter gældende  

 forvaltningsret er partshøring og den deraf følgende adgang til  

 kontradiktion,  

 jf. forvaltningslovens § 19, en gyldighedsbetingelse blandt andet i  

 afskedigelsessager, både når det drejer sig om tjenestemand og  

 overenskomstansatte.
 Selvom jeg ikke kan afvise,  

 at skoledirektøren har ønsket, og også har forsøgt at indgå en aftale med (A)  

 om frivillig fratræden, må jeg kritisere den måde hvorpå det er foregået og  

 det lange tidsrum, hvori disse forhandlinger har fundet sted, ikke mindst  

 fordi  

 der blev lagt et urimeligt pres på (A), og fordi grundlaget for en eventuel  

 uansøgt afskedigelse i hele denne periode kom til at stå hen i det uvisse,  

 hvorved mulighed for en reel kontradiktion heller ikke kom til at foreligge.
 Uanset at De var blevet  

 indkaldt til samtale med den da nyudnævnte skoledirektør den 3. juli 1995 om  

 skoleorkestrets dirigent og en strukturplan for Musikskolen og i løbet af  

 efteråret  

 havde hørt et rygte om, at skoledirektøren ønskede, at De skulle gå af,  

 hvilket  

 De fik bekræftet ved en ikke tjenstlig samtale med de to viceskoledirektører  

 den 17. november 1995, og selvom der herefter på skoledirektørens initiativ  

 blev afholdt møder med Dem henholdsvis den 12. marts, 29. marts og 29. april  

 1996 kom den første egentlige konkretisering af et afskedigelsesgrundlag  

 først  

 ved skoledirektørens skrivelse af 23. maj 1996. Den her bebudede afskedigelse  

 blev fulgt op ved skrivelse af 14. juni 1996, og den 16. juli 1996 blev De  

 fritaget for tjeneste, medens skoledirektøren ville foretage en fornyet  

 overvejelse af Deres fremtidige stilling, hvorved afskedigelsessagen blev sat  

 i bero.
 Medens den partshøring, der  

 først blev iværksat den 29. november 1996 og den herefter følgende  

 sagsbehandling fra Magistratens side frem til afskedigelsens gennemførelse,  

 ikke giver mig anledning til kritik, må forløbet forud herfor anses for meget  

 kritisabelt, idet partshøring blev foretaget alt for sent henset til, at den  

 reelle beslutning om - om fornødent - at gennemføre uansøgt afskedigelse af  

 Dem  

 må være truffet forud for mødet den 17. november 1995. En korrekt partshøring  

 fandt således først sted et år senere.
 Sagen er ikke blot trukket  

 alt for længe ud, men har også båret præg af ubeslutsomhed og manglende  

 forståelse for hvorledes en afskedigelsessag bør behandles, herunder med  

 passende hensyntagen til en leder med høj anciennitet.
Ved bedømmelsen af hvad man  

 iøvrigt har ment at kunne bebrejde Dem med hensyn til at etablere samarbejde  

 med (Y) Gymnasium, mener jeg ikke, at man kan se bort fra, at den  

 konstruktion,  

 som man valgte med at fordele eleverne på Musikalsk Grundkursus MGK på to  

 forskellige skoler under Deres overordnede ledelse med det deraf følgende  

 komplicerede samspil, må anses som årsag til en række vanskeligheder, som  

 ikke  

 burde være kommet bag på nogen.
Med en sådan konstruktion burde der fra  

 Skoledirektoratets side have været truffet særlige foranstaltninger til  

 forebyggelse af de kompetence og samarbejdsvanskeligheder, som ikke  

 overraskende opstod.
Henset til at den afsluttende  

 del af sagsbehandlingen fra Magistratens side ikke kan kritiseres, og da jeg  

 ikke - til dels af bevismæssige grunde - kan underkende det skøn, som (X)  

 Kommune har udøvet i forbindelse med Deres afskedigelse, finder jeg herefter  

 ikke anledning til at foretage mig videre i sagen ud over at afvente svar fra  

 (X) Kommune vedrørende min henstilling om at tage spørgsmålet om fremtidig  

 praksis vedrørende brug af skriftlig form ved påtale og irettesættelse af  

 medarbejdere op til fornyet overvejelse, i hvert fald når der er tale om et  

 forhold, som eventuelt i gentagelsestilfælde vil blive tillagt betydning for  

 fortsat ansættelse eller anden form for disciplinær reaktion." (X) Kommune sendte den 15.  

 oktober 1998 et udkast til et cirkulære om retningslinier for meddelelse af  

 bl.a. irettesættelser og påtaler.
Kommunen bad om at få oplyst om cirkulæret  

 opfyldte intentionerne i sætteombudsmandens henstilling, herunder om  

 sætteombudsmanden havde eventuelle bemærkninger.
Sætteombudsmanden var  

 desværre forhindret i at deltage i et senere møde med (X) Kommune om  

 cirkulæret.  

 Tre medarbejdere fra ombudsmandens kontor deltog i stedet i uformelle  

 drøftelse  

 med (X) Kommune.
Det blev understreget på mødet at medarbejderens udtalelser  

 alene havde karakter af rådgivning som ikke kunne binde ombudsmandens eller  

 sætteombudsmandens senere udtalelser i konkrete sager.
 (X) Kommune fremsendte den 9.  

 marts 1999 en kopi af de endelige retningslinier af 3. marts 1999 til skoler,  

 institutioner, kommunale fritidshjem og -klubber mv. vedr. tjenstlige  

 samtaler,  

 påtaler, advarsler og partshøringer som kommunen havde udfærdiget.  

 Sætteombudsmanden fandt ikke anledning til at foretage sig yderligere i  

 sagen.
