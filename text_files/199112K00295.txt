Nr LSF 295 Forslag til Lov om ændring af lov om påligningen af indkomst- og  

 formueskat til staten (ligningsloven) (Fradrag for udgifter til  

 vedligeholdelse og forbedring af boliger på Bornholm) Fremsat af skatteministeren (Thor Pedersen fg.) den 12. maj 1992 Vedtaget ved tredjebehandling den 17. juni 1992 Lov nr. 487 af 24/06/1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 1 i lov nr. 347 af 14. maj 1992, foretages følgende  

 ændring:
 Efter § 15 M (ophævet) indsættes:
» § 15 N.
Ved opgørelsen af den skattepligtige indkomst kan  

 følgende personer fradrage udgifter til vedligeholdelse og forbedring af  

 boligen:
1) ejere, der bebor deres helårs- eller fritidsbolig, 2) andelshavere i private andelsboligforeninger, der bebor andelsboligen,  

 og 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap under iagttagelse af § 28 i lejeloven.
En ejer af en privat  

 udlejningsejendom, som selv bebor en lejlighed i ejendommen, anses i denne  

 forbindelse som lejer.
Stk. 2. Fradrag kan alene foretages for udgifter, der er afholdt  

 til vedligeholdelse og forbedring af de i stk. 1 nævnte boliger, der er  

 beliggende i Bornholms Amtskommune.
Fradraget indrømmes for udgifter til  

 arbejder, der påbegyndes og udføres i perioden 1. juli 1992 til og med 31.  

 december 1993. Fradraget kan for 1992 højst udgøre 7.500 kr. pr. bolig og for  

 1993 højst 15.000 kr. pr. bolig.
Bebor den skattepligtige alene boligen i en  

 del af perioden 1. juli 1992 til og med 31. december 1992 henholdsvis 1.  

 januar 1993 til og med 31. december 1993, nedsættes nævnte beløb  

 forholdsmæssigt.
 Stk. 3. Som fradragsberettigede arbejder efter stk. 1 og 2 anses  

 for personer nævnt under stk. 1, nr. 1 og 2, de arbejder, der er anført i §  

 1, stk. 1, punkt 1.1.-1.7., i Boligministeriets bekendtgørelse nr. 479 af 25.  

 juni 1991, og for personer nævnt under stk. 1, nr. 3, de arbejder, der er  

 anført i § 1, stk. 1, punkt 3.1.-3.5., i samme bekendtgørelse.
 Stk. 4. Fradrag efter stk. 1 og 2 indrømmes kun for udgifter til  

 arbejder, der udføres af virksomheder, der er registreret efter  

 merværdiafgiftsloven (momsloven). Fradrag kan ikke foretages for arbejder  

 udført af egen virksomhed.
 Stk. 5. Hvor en ejendom omfattet af stk. 1 tillige i væsentligt  

 omfang benyttes erhvervsmæssigt, kan der alene beregnes fradrag efter stk. 1  

 og 2 for udgifter, der vedrører den del af ejendommen, der tjener som bolig.
Stk. 6. Der indrømmes ikke fradrag efter stk. 1 og 2 for arbejder  

 i det omfang, der er ydet tilskud til de afholdte udgifter fra det offentlige  

 eller indrømmet fradrag for de afholdte udgifter efter andre regler i  

 skattelovgivningen.
For ejere af ejendomme, der tjener til bolig for ejeren,  

 og som indeholder en eller to selvstændige lejligheder, og for hvilke der  

 foretages fradrag efter stk. 1 og 2 for 1992, kan standardfradrag efter § 15  

 J for indkomståret 1992 ikke overstige halvdelen af det årlige  

 standardfradrag.
Foretages der fradrag for 1993, bortfalder standardfradrag  

 efter § 15 J for indkomståret 1993.
Stk. 7. Udgifter, der er fradraget i indkomsten efter stk. 1 og 2,  

 medregnes ikke ved opgørelsen af grundlaget for skattemæssige afskrivninger  

 og medregnes ikke til anskaffelsessummen ved opgørelse af skattepligtig  

 fortjeneste ved afståelse af fast ejendom.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 240 af 8. april 1992, foretages følgende ændring:
 Efter § 15 M (ophævet) indsættes:
» § 15 N.
Ved opgørelsen af den skattepligtige indkomst kan  

 følgende personer fradrage udgifter til vedligeholdelse og forbedring af  

 boligen:
1) ejere, der bebor deres helårs- eller fritidsbolig, 2) andelshavere i private andelsboligforeninger, der bebor andelsboligen  

 og 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap under iagttagelse af § 28 i lejeloven.
En ejer af en privat  

 udlejningsejendom, som selv bebor en lejlighed i ejendommen, anses i denne  

 forbindelse som lejer.
Stk. 2. Fradrag kan alene foretages for udgifter, der er afholdt  

 til vedligeholdelse og forbedring af de i stk. 1 nævnte boliger, der er  

 beliggende i Bornholms Amtskommune.
Fradraget kan alene foretages af  

 personer, der for kalenderåret 1992 henholdsvis 1993 svarer kommunal  

 indkomstskat til en kommune i Bornholms Amtskommune efter reglerne i § 2 i  

 lov om kommunal indkomstskat.
Fradraget kan for 1992 højst udgøre 7.500 kr.  

 pr. bolig og for 1993 højst 15.000 kr. pr. bolig.
Fradraget indrømmes for  

 udgifter til arbejder, der påbegyndes og udføres i perioden 1. juli 1992 til  

 og med 31. december 1993. Bebor den skattepligtige alene boligen i en del af  

 perioden 1. juli 1992 til og med 31. december 1992 henholdsvis 1. januar 1993  

 til og med 31. december 1993, nedsættes nævnte beløb forholdsmæssigt.
 Stk. 3. Som fradragsberettigede arbejder efter stk. 1-2 anses for  

 personer nævnt under stk. 1, nr. 1-2, de arbejder, der er anført i § 1, stk.  

 1, punkt 1.1.-1.7. i Boligministeriets bekendtgørelse nr. 479 af 25. juni  

 1991 og for personer nævnt under stk. 1, nr. 3, de arbejder, der er anført i  

 § 1, stk. 1, punkt 3.1.-3.5. i samme bekendtgørelse.
Stk. 4. Fradrag efter stk. 1-2 indrømmes kun for udgifter til  

 arbejder, der udføres af virksomheder, der er registreret efter lov om  

 almindelig omsætningsafgift.
Fradrag kan ikke foretages for arbejder udført  

 af egen virksomhed.
 Stk. 5. Hvor en ejendom omfattet af stk. 1 tillige i væsentligt  

 omfang benyttes erhvervsmæssigt, kan der alene beregnes fradrag efter stk.  

 1-2 for udgifter, der vedrører den del af ejendommen, der tjener som bolig.
Stk. 6. Der indrømmes ikke fradrag efter stk. 1-2 for arbejder i  

 det omfang, der er ydet tilskud til de afholdte udgifter fra det offentlige  

 eller indrømmet fradrag for de afholdte udgifter efter andre regler i  

 skattelovgivningen.
For ejere af ejendomme, der tjener til bolig for ejeren,  

 og som indeholder een eller to selvstændige lejligheder, og for hvilke der  

 foretages fradrag efter stk. 1-2 for 1992, kan standardfradrag efter  

 ligningslovens § 15 J for indkomståret 1992 ikke overstige halvdelen af det  

 årlige standardfradrag.
Foretages der fradrag for 1993, bortfalder  

 standardfradrag efter ligningslovens § 15 J for indkomståret 1993.
Stk. 7. Udgifter, der er fradraget i indkomsten efter stk. 1-2,  

 medregnes ikke ved opgørelsen af grundlaget for skattemæssige afskrivninger  

 og medregnes ikke til anskaffelsessummen ved opgørelse af skattepligtig  

 fortjeneste ved afståelse af fast ejendom.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Formålet med lovforslaget er at indføre en forsøgsordning, hvorefter  

 udgifter til vedligeholdelse og forbedring af boliger på Bornholm kan  

 fradrages ved opgørelsen af den skattepligtige indkomst.
Forsøgsordningen  

 skal løbe i halvandet år.
Lovforslaget er et led i den aftale om aktivering, som den 8. maj 1992 er  

 indgået mellem Det Konservative Folkeparti, Venstre, Det Radikale Venstre,  

 Centrum-Demokraterne, Kristeligt Folkeparti, Socialdemokratiet og  

 Socialistisk Folkeparti.
Der er mellem partierne enighed om som forsøg at  

 etablere Bornholm som en frizone.
I den forbindelse indføres en  

 forsøgsordning, hvorefter ejere og lejere af helårs- og fritidsboliger kan få  

 fradrag for udgifter til vedligeholdelse og forbedring af boligen i perioden  

 1. juli 1992 til og med 31. december 1993.
Provenumæssige konsekvenser Der er ikke holdepunkter for at vurdere, i hvilket omfang  

 fradragsordningen vil blive udnyttet.
Hvis man antager en udnyttelsesgrad på  

 50 pct. i 1993, svarende til at hveranden af de berettigede udnytter  

 fradraget fuldt ud, og en lidt højere udnyttelsesgrad i 2. halvår af 1992,  

 kan det umiddelbare provenutab anslås til i størrelsesordenen 45 mill. kr. i  

 1992 og 75 mill. kr. i 1993. Heraf er henholdsvis godt 25 mill. kr. i 1992 og  

 ca. 45 mill. kr. i 1993 provenutab for bornholmske kommuner.
 For finansåret 1992 skønnes provenutabet i så fald at udgøre ca. 20 mill.  

 kr., og for finansåret 1993 ca. 75 mill. kr., mens de resterende ca. 25 mill.  

 kr. fremkommer i 1994 i forbindelse med årsopgørelsen for 1993.
 En stor del af provenutabet antages at blive opvejet af afledte positive  

 effekter i form af sparede dagpenge og øget provenu af indkomstskat og moms.
Administrative konsekvenser Forslaget skønnes ikke at medføre administrative konsekvenser for de  

 statslige told- og skattemyndigheder.
Det forudsættes herved, at  

 administrationen vil kunne ske uden ændringer i edb-systemer og  

 selvangivelser på grund af det begrænsede antal skatteydere, der forventes at  

 blive omfattet af ordningen.
 Forslaget skønnes at medføre et begrænset merarbejde for  

 skattemyndighederne i de bornholmske kommuner.
Spaltehenvisninger Ligningsloven er senest ændret ved lov nr. 240 af 8. april 1992, jf.  

 Folketingstidende 1991-92, sp. 2779, 3495, 8343, 8490 og tillæg A, sp. 2679.
Bemærkninger til de enkelte bestemmelser Til § 1 Lovforslaget omfatter alle typer helårsboliger, herunder en- og  

 tofamilieshuse, ejerlejligheder, stuehuse på landet, andelsboliger og  

 udlejningslejligheder.
Forslaget gælder tillige for fritidsboliger.
Det er en  

 betingelse, at boligen er beliggende i Bornholms Amtskommune.
Efter forslaget skal både ejere, andelshavere, lejere og boligtagere kunne  

 foretage fradraget.
Således kan også en ejer af en udlejningsejendom foretage  

 fradrag vedrørende den bolig i ejendommen, som den pågældende selv bebor.
Det  

 er en forudsætning for at kunne foretage fradraget, at den pågældende person  

 for kalenderåret 1992 henholdsvis 1993 svarer kommunal indkomstskat til en  

 kommune i Bornholms Amtskommune efter reglerne i § 2 i lov om kommunal  

 indkomstskat.
En yderligere betingelse er, at den pågældende person bebor  

 boligen.
For fritidsboligers vedkommende gælder, at boligen skal stå til  

 rådighed for ejeren.
Fradrag indrømmes for dokumenterede udgifter til løn og materialer mv.  

 vedrørende vedligeholdelse og forbedring.
Udgiften skal være afholdt af  

 beboeren.
For boliger omfattet af lejelovgivningens regler skal udgiften til  

 arbejdet i det omfang, det er omfattet af lejelovens § 28, være afholdt efter  

 aftale med udlejer.
Udgifter afholdt af ejere af udlejningsejendomme, f.eks.  

 over ejendommens vedligeholdelseskonto, kan ikke fradrages.
Den nærmere  

 afgrænsning af de fradragsberettigede udgifters art foreslås foretaget via en  

 særlig liste, jf. lovforslagets stk. 3.
Fradrag indrømmes for regningsbeløbet inkl. moms, dog således at der pr.  

 bolig højst kan fradrages 7.500 kr. i 1992 og 15.000 kr. i 1993. Fradraget  

 fordeles forholdsmæssigt i relation til antallet af f.eks. ejere af boligen  

 eller lejere i henhold til lejekontrakten.
F.eks. vil to ejere herefter hver  

 især højst kunne fradrage 3.750 kr. i 1992 og 7.500 kr. i 1993. Tilsvarende  

 reduceres det maksimale fradragsbeløb forholdsmæssigt, såfremt boligen kun  

 bebos en del af perioden 1. juli 1992 til og med 31. december 1992  

 henholdsvis 1. januar 1993 til og med 31. december 1993. Er f.eks. en  

 fritidsbolig udlejet en del af året, kan der alene foretages fradrag svarende  

 til den del af perioden, hvor boligen står til ejerens rådighed.
Arbejde, der giver ret til fradrag, skal være påbegyndt og udført i  

 forsøgsperioden, der som nævnt løber fra den 1. juli 1992 til og med den 31.  

 december 1993. Et arbejde anses for påbegyndt ved den fysiske iværksættelse  

 af arbejdet på ejendommen.
Kontrahering eller indkøb af materialer anses ikke  

 for påbegyndelse.
Arbejdet skal være udført inden for det angivne tidsrum, og  

 dokumentation for udgiftens afholdelse skal forelægges skattemyndighederne,  

 før der kan indrømmes fradrag efter ordningen.
De arbejder, der skal være fradragsberettigede ifølge forslaget, svarer i  

 vidt omfang til de vedligeholdelses- og forbedringsarbejder, hvortil der kan  

 ydes tilskud efter lov nr. 379 af 6. juni 1991 om statstilskud til  

 forbedringsarbejder m.v. i helårsboliger.
Man har fundet det hensigtsmæssigt  

 i vidt omfang at afgrænse de omhandlede arbejder på samme måde som i  

 tilskudsloven, der ligesom ordningen i fradragsreglen er en midlertidig  

 ordning.
Fradragsordningen kommer derved til at fungere som et supplement til  

 tilskudsloven.
 Boligministeriet har oplyst, at man ikke har planer om at ændre  

 bekendtgørelsen inden udgangen af 1993.
 Ejere, der bebor deres helårs- eller fritidsbolig, og andelshavere i  

 private andelsboligforeninger kan foretage fradrag for udgifter til følgende  

 arbejder:
 1) Energibesparende foranstaltninger, herunder efterisolering,  

 forsatsruder, termostatventiler, varmemålere, varmegenvinding samt sol- og  

 jordvarme o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Installation, udskiftning og reparation af varmeforsyningsanlæg,  

 herunder naturgas og fjernvarme.
 4) Tag, ydermure, vinduer, udvendige og indvendige overflader samt  

 fundamenter.
 5) Bad, wc og køkkener, herunder såvel etablering og udskiftning som  

 istandsættelse.
 6) Renovering af kloak.
 7) Tekniske installationer, herunder elinstallationer.
 Lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap kan foretage fradrag for udgifter til følgende arbejder i den  

 enkelte bolig, idet en ejer af en privat udlejningsejendom, som selv bebor en  

 lejlighed i ejendommen, i denne forbindelse anses som lejer:
 1) Energibesparende foranstaltninger, herunder efterisolering,  

 forsatsruder, termostatventiler, varmemålere o.lign.
 2) Andre ressourcebesparende foranstaltninger end punkt 1, f.eks.  

 vandbesparende foranstaltninger, vandmålere, affaldshåndtering o.lign.
 3) Bad, wc og køkkener, herunder såvel etablering og udskiftning som  

 istandsættelse.
 4) Indvendige overflader.
 5) Tekniske installationer, herunder elinstallationer.
Det skal være en betingelse for at foretage fradraget, at arbejdet er  

 udført af en momsregistreret virksomhed.
Leverer beboeren arbejdskraften ved  

 eget arbejde, kan der ikke gives fradrag for udgifter til nødvendige  

 materialer mv., selv om disse er indkøbt i en momsregistreret virksomhed, da  

 arbejdet skal være udført af en momsregistreret virksomhed.
Der vil heller  

 ikke kunne gives fradrag efter lovforslaget for udgifter til arbejder, som en  

 håndværker selv udfører på sin egen bolig.
 Hvor en ejendom, der anvendes som helårsbolig, tillige i væsentligt omfang  

 benyttes erhvervsmæssigt, kan der alene beregnes fradrag for udgifter, der  

 vedrører den del af ejendommen, der benyttes som helårsbolig.
Der indrømmes ikke fradrag for arbejder i det omfang, der er ydet  

 offentligt tilskud til de afholdte udgifter eller indrømmet fradrag for de  

 afholdte udgifter efter andre regler i skattelovgivningen.
Som eksempel kan i  

 denne forbindelse nævnes tilskud efter lov om statstilskud til  

 forbedringsarbejder m.v. i helårsboliger, jf. lov nr. 379 af 6. juni 1991.  

 Udgifterne kan være fratrukket som driftsudgifter efter andre regler, f.eks.  

 i forbindelse med udlejning eller fremleje.
Det forudsættes, at beslutning om  

 gennemførelse af arbejder i udlejningsboliger, der rækker ud over lejerens  

 eller boligtagerens dispositionsret over det lejede, sker med ejerens  

 godkendelse samt i overensstemmelse med lejelovgivningen, henholdsvis  

 boligbyggerilovgivningen eller ældreboliglovgivningen.
Der kan ikke samtidig foretages fradrag for faktiske udgifter og  

 standardfradrag.
Standardfradraget tjener bl.a. som kompensation for  

 vedligeholdelsesudgifter.
Foretages der fradrag for faktiske udgifter til  

 vedligeholdelse mv., bortfalder standardfradraget for en- og tofamilieshuse  

 derfor uanset størrelsen af de faktisk fradragne udgifter.
Da ordningen i  

 1992 alene skal gælde for 2. halvår, bortfalder alene halvdelen af  

 standardfradraget for 1992.
Fratrukne beløb medregnes ikke ved opgørelsen af grundlaget for eventuelle  

 skattemæssige afskrivninger, og de medregnes ikke til anskaffelsessummen ved  

 opgørelse af eventuel skattepligtig fortjeneste efter  

 ejendomsavancebeskatningsloven.
Derimod medregnes udgiftsbeløbene, for så  

 vidt der er tale om forbedringer, i de i ligningslovens § 15 B og § 15 E  

 nævnte udgifter til forbedring, som skal tages i betragtning ved beregningen  

 af lejeværdi af egen bolig.
Til § 2 Loven træder i kraft dagen efter bekendtgørelsen i Lovtidende.
Efter 2. behandling den 15. juni 1992 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved § 1 i lov nr. 347 af 14. maj 1992, foretages følgende  

 ændring:
 Efter § 15 M (ophævet) indsættes:
» § 15 N.
Ved opgørelsen af den skattepligtige indkomst kan  

 følgende personer fradrage udgifter til vedligeholdelse og forbedring af  

 boligen:
1) ejere, der bebor deres helårs- eller fritidsbolig, 2) andelshavere i private andelsboligforeninger, der bebor andelsboligen,  

 og 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap under iagttagelse af § 28 i lejeloven.
En ejer af en privat  

 udlejningsejendom, som selv bebor en lejlighed i ejendommen, anses i denne  

 forbindelse som lejer.
Stk. 2. Fradrag kan alene foretages for udgifter, der er afholdt  

 til vedligeholdelse og forbedring af de i stk. 1 nævnte boliger, der er  

 beliggende i Bornholms Amtskommune.
Fradraget indrømmes for udgifter til  

 arbejder, der påbegyndes og udføres i perioden 1. juli 1992 til og med 31.  

 december 1993. Fradraget kan for 1992 højst udgøre 7.500 kr. pr. bolig og for  

 1993 højst 15.000 kr. pr. bolig.
Bebor den skattepligtige alene boligen i en  

 del af perioden 1. juli 1992 til og med 31. december 1992 henholdsvis 1.  

 januar 1993 til og med 31. december 1993, nedsættes nævnte beløb  

 forholdsmæssigt.
 Stk. 3. Som fradragsberettigede arbejder efter stk. 1 og 2 anses  

 for personer nævnt under stk. 1, nr. 1 og 2, de arbejder, der er anført i §  

 1, stk. 1, punkt 1.1.-1.7., i Boligministeriets bekendtgørelse nr. 479 af 25.  

 juni 1991, og for personer nævnt under stk. 1, nr. 3, de arbejder, der er  

 anført i § 1, stk. 1, punkt 3.1.-3.5., i samme bekendtgørelse.
 Stk. 4. Fradrag efter stk. 1 og 2 indrømmes kun for udgifter til  

 arbejder, der udføres af virksomheder, der er registreret efter  

 merværdiafgiftsloven (momsloven). Fradrag kan ikke foretages for arbejder  

 udført af egen virksomhed.
 Stk. 5. Hvor en ejendom omfattet af stk. 1 tillige i væsentligt  

 omfang benyttes erhvervsmæssigt, kan der alene beregnes fradrag efter stk. 1  

 og 2 for udgifter, der vedrører den del af ejendommen, der tjener som bolig.
Stk. 6. Der indrømmes ikke fradrag efter stk. 1 og 2 for arbejder  

 i det omfang, der er ydet tilskud til de afholdte udgifter fra det offentlige  

 eller indrømmet fradrag for de afholdte udgifter efter andre regler i  

 skattelovgivningen.
For ejere af ejendomme, der tjener til bolig for ejeren,  

 og som indeholder en eller to selvstændige lejligheder, og for hvilke der  

 foretages fradrag efter stk. 1 og 2 for 1992, kan standardfradrag efter § 15  

 J for indkomståret 1992 ikke overstige halvdelen af det årlige  

 standardfradrag.
Foretages der fradrag for 1993, bortfalder standardfradrag  

 efter § 15 J for indkomståret 1993.
Stk. 7. Udgifter, der er fradraget i indkomsten efter stk. 1 og 2,  

 medregnes ikke ved opgørelsen af grundlaget for skattemæssige afskrivninger  

 og medregnes ikke til anskaffelsessummen ved opgørelse af skattepligtig  

 fortjeneste ved afståelse af fast ejendom.« § 2 Loven træder i kraft dagen efter bekendtgørelsen i Lovtidende.
