 Konkurrenceankenævnet har stadfæstet Konkurrencerådets afgørelse, der  

 bemyndiger sekretariatet til at optage forhandlniger med Det Danske Advokat  

 samfund i henhold til konkurrencelovens § 11 med henblik på at søge de  

 skadelige virkninger af de vejledende salærtakster og de begrænsede  

 muligheder for prisannoncering bragt til ophør.
 Ankenævnet fandt bl.a., at de liberale erhvervs ikke indtager nogen  

 særstilling ifølge konkurrenceloven.
Endvidere anfører ankenævnet, at uanset Justitsministeriets  

 godkendelse af hjemmelsgrundlaget for vejledende salærtakster er taksternes  

 størrelse nu reelt vedtaget af advokaterne alene.
Det forhold at  

 Justitsministeriet har godkendt Advokatsamfundets vedtægter, og at det i  

 disse vedtægter er bestemt, at salærtaksterne vedtages på det almindelige  

 advokatmøde, indebærer ikke en sådan offentlig regulering, at  

 Konkurrencerådet som følge af konkurrencelovens § 2, nr. 1, pkt. 2, er  

 afskåret fra at anvende konkurrencelovens §§ 11-14.
År 1994, den 10. november afsagde Konkurrenceankenævnet i sagen j.nr.  

 93-32.741 Det Danske Advokatsamfund ctr.
Konkurrencerådet sålydende:
K E N D E L S E 1. Ved skrivelse af 19. maj 1993 har advokat Johan Schluter på vegne Det  

 Danske Advokatsamfund klaget over en af Konkurrencerådet den 21. april 1993  

 truffet afgørelse, hvorved rådet i medfør af konkurrencelovens § 11 har  

 besluttet, at der skal optages forhandling med Det Danske Advokatsamfund med  

 henblik på at søge de skadelige virkninger af de vejledende salærtakster og  

 af de begrænsede muligheder for prisannoncering bragt til ophør.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 Sagen har været mundtligt forhandlet.
 2.a Konkurrencerådets afgørelse af 21. april 1993 er sålydende:
»Konkurrencerådet har behandlet Det Danske Advokatsamfunds vejledende  

 »Salærtakster for advokater«, og prisannonceringsbestemmelserne i  

 Advokatrådets »Regler om god Advokatskik.« Det drejer sig om  

 punkterne 2.6.1 h) om, at størrelsen af et takstbestemt salær kun må angives,  

 såfremt det anføres, at taksten er vejledende, og 2.6.2 d) om, at reklamering  

 ikke må indeholde prisangivelser bortset fra de ovennævnte vejledende salærer  

 i Advokatrådets regler om god advokatskik.
Såvel »Salærtakster for  

 advokater« som »Regler om god Advokatskik« er anmeldt til  

 Konkurrencerådet i henhold til konkurrencelovens § 5.  . . .
 Konkurrencerådet finder, at Advokatsamfundets vejledende salærtakstsystem  

 og de begrænsede muligheder for prisannoncering, der fremgår af de kollegiale  

 regler, medfører eller vil kunne medføre de i konkurrencelovens § 11 nævnte  

 skadelige virkninger.
Rådet lægger herved vægt på, at Advokatsamfundets vejledende salærtakster  

 medfører en normering af prisdannelsen, der fører til en ensartet prisadfærd  

 og en neutralisering af priskonkurrencen.
De vejledende salærtakster blokerer  

 herved for en udvikling, hvor de enkelte virksomheder motiveres til at  

 fastsætte priser, der svarer til egne omkostningsforhold og deres egen  

 vurdering af markedsforholdene.
Derved hæmmes en effektivitetsbaseret  

 udvikling af erhvervsstrukturen, hvor de virksomheder, der er mest effektive,  

 fortrænger de mindre effektive.
 Konkurrencerådet finder ikke, at de af Advokatsamfundet fremførte  

 argumenter kan begrunde en opretholdelse af de vejledende salærtakster.
 Man skal derfor i henhold til bestemmelsen i konkurrencelovens § 11 optage  

 forhandling med Det Danske Advokatsamfund med henblik på at søge de skadelige  

 virkninger af de vejledende salærtakster og de begrænsede muligheder for  

 prisannoncering bragt til ophør.  . . . ».
 I rådets afgørelse henvises i øvrigt til den sagsfremstilling, der var  

 udarbejdet forud for rådets afgørelse.
 Det hedder indledningsvis i denne sagsfremstilling bl.a.:
»På baggrund af rådets beslutning den 12. december 1990 færdiggjorde  

 sekretariatet i foråret 1992 en større undersøgelse af de konkurrencemæssige  

 virkninger af de offentlige og privatretlige reguleringer inden for de  

 liberale erhverv.
Undersøgelsen, der blev forelagt rådet i mødet den 29.  

 april 1992, viste bl.a., at prisfastsættelsen i de liberale erhverv ofte  

 søges reguleret gennem de respektive brancheforeningers prisvejledning.
Det blev på den baggrund besluttet, at der skulle foretages en særskilt  

 undersøgelse af det vejledende takstsystem for bl.a. landinspektører og  

 advokater.
I Rådsmødet den 3. marts 1993 . . .  besluttede rådet, at  

 der skulle optages § 11-forhandling med landinspektørerne for at få ophævet  

 de vejledende honorarregler.
På de liberale erhvervs område indledte Konkurrencerådet desuden i  

 efteråret 1992 forhandlinger med Dansk Ejendomsmæglerforening om branchens  

 takstsystem.
Disse forhandlinger resulterede i, at takster på  

 ejendomsformidlingsområdet er ophørt fra 1. januar 1993.
Konkurrencerådet har endvidere siden 1990 taget stilling til vejledende  

 prislister for en række håndværksfag, hvilket har medført, at der i dag ikke  

 længere findes brancheprislister inden for håndværkssektoren.
Senest har  

 konkurrenceankenævnet stadfæstet afgørelserne, der pålagde Danske Malermestre  

 og Glarmesterlauget i Danmark at ophøre med at udsende prislister.
 Samtlige af de af Konkurrencerådet rejste sager om kollektiv  

 prisfastsættelse har sit analytiske udgangspunkt i de konkurrencemæssige  

 konsekvenser af horisontal prisvejledning, . . . ».
 2.b »Salærtakster for advokater« er pr. 1. juli 1993 sålydende  

 (uddrag):
»I medfør af rpl. § 126, stk. 2, må en advokat ikke kræve et højere  

 vederlag for sit arbejde, end hvad der kan anses som rimeligt.
De nedennævnte  

 salærtakster fastsætter vejledende regler for salærberegningen for en række  

 centrale og typiske advokatydelser.
Disse takster vil ud fra en  

 gennemsnitsbetragtning føre til et rimeligt salær for en normal advokatmæssig  

 behandling af en typisk sag på det pågældende område.
Ved fastsættelsen af  

 salæret for den enkelte sag kan advokaten derfor fravige taksterne i  

 opadgående og nedadgående retning, hvor nævnte forudsætning ikke er til  

 stede, eller hvor særlige forhold i øvrigt gør dette rimeligt, og under  

 ansvar over for advokatmyndighederne, jfr. rpl. § 146 og følgende.
En række advokatydelser er ikke omfattet af en vejledende takst.
I disse  

 tilfælde beregnes et konkret, rimeligt salær, idet der tages hensyn til en  

 række forskellige forhold, herunder arbejdets art og omfang og det dermed  

 forbundne ansvar, sagsgenstandens størrelse, sagens betydning for klienten,  

 den medgåede tid og det opnåede resultat.
I.
Procedure  . . .
II.
Møder i fogedret ved udlæg og indsættelsesforretninger  . . .
III.
Inkasso  . . .
IV.
Dødsboer og bodeling mellem ægtefæller  . . .
VI.
Overdragelse af fast ejendom  . . .
VIII.
Lånesager m.v. vedr. fast ejendom . . . ».
På Det ordinære Advokatmøde den 12. juni 1993 blev det besluttet at  

 bemyndige Advokatrådet til inden Det ordinære Advokatmøde i 1995 at ophæve  

 afsnit VI og VIII i salærtaksterne. (Det bemærkes, at der pr. 1. november  

 1994 er udarbejdet nye salærtakster for overdragelse af fast ejendom.) 2.c De omtvistede bestemmelser i »Regler om god advokatskik« er  

 sålydende:
 » 2.6. Individuel reklamering.
 2.6.1 . En advokat må i sin reklamering alene angive følgende:  

. . .
 h) Størrelsen af et takstbestemt salær incl. moms, såfremt det anføres, at  

 taksten er vejledende.  . . .
 2.6.2. Reklamering i henhold til punkt 2.6.1. må ikke  . .  

 .
d) indeholde prisangivelser bortset fra de efter 2.6.1 h) tilladte.« 3. I kendelse af 18. december 1978 (MTM 1978 s. 603 ff) udtalte  

 ankenævnet:
»Advokatrådets nye regler om reklamering og annoncering betegner en  

 vis liberalisering i forhold til de tidligere regler.
Denne liberalisering er  

 dog ikke meget vidtgående.
Det tillades således ikke advokater i reklamer at  

 gøre opmærksom på hidtidig beskæftigelse med eller interesse for sagsområder  

 inden for almen praksis, ligesom reklamering ikke må gøres særligt  

 fremtrædende.
Nævnet finder således - ligesom monopoltilsynet og biintervenienten,  

 advokat Jerry Osbak - at den liberalisering, der er sket, er beskeden.
Der er  

 imidlertid inden for liberale erhverv en tradition for tilbageholdenhed i  

 brug af reklamer, og hensynet til at undgå vildledning af publikum taler  

 efter nævnets opfattelse med styrke for at opretholde en betydelig  

 tilbageholdenhed.
En almindelig annoncering om sagsområder inden for almen  

 praksis kan for det retssøgende publikum kun have begrænset værdi, og  

 hensynet til at lette nyetablerede advokaters oparbejdning af en praksis kan  

 ikke alene danne grundlag for et indgreb efter monopollovens § 11 over for de  

 af Advokatrådet vedtagne regler om reklamering.
Hvad specielt angår prisavertering er der almindelig tradition for, at de  

 liberale erhverv ikke averterer med priser.
Det må antages at hænge sammen  

 med, at det inden for disse erhverv er vanskeligt at beskrive den ydelse, der  

 opnås for en bestemt averteret pris.
Gennemførelsen af en mere aktiv  

 priskonkurrence ville således rejse betydningsfulde spørgsmål om beskrivelsen  

 af ydelserne og om sikring af deres lødighed.
Prissætningen for en betydelig  

 del af advokaternes ydelser ved generelle takster er udtryk for fastsættelsen  

 af priser, som gennemsnitligt udgør et passende vederlag, og vil således  

 vanskeligt kunne forenes med en adgang til frit at avertere enkelte ydelser  

 til lavere priser end de fastsatte takster.
 Nævnet finder derfor, at det vil være overvejende betænkeligt at forkaste  

 det eksisterende forbud mod prisavertering, der på den anførte baggrund ikke  

 kan anses for at have de urimelige virkninger, der er anført i monopollovens  

 § 11. Nævnet har herved ikke taget stilling til den gældende bestemmelse om,  

 at taksterne ikke generelt må fraviges i nedadgående retning, der må anses  

 for en del af det samlede takstsystem.
Nævnet finder herefter, at den del af Advokatrådets kollegiale regler, der  

 har været til behandling under denne sag, ikke har urimelige virkninger som  

 anført i monopollovens § 11. Der vil derfor ikke være grundlag for at optage  

 yderligere forhandling mellem monopoltilsynet og Advokatrådet om ændring af  

 reglerne.« 4. Klagerens argumentation 4.a Klageren har anført, at det udtrykkeligt fremgår af klagerens  

 vedtægter, at det almindelige advokatmøde vedtager salærtakster.
Vedtægterne  

 er godkendt af justitsministeren i medfør af retsplejelovens § 143, stk. 4,  

 og det er således justitsministeren, der med hjemmel i retsplejeloven har  

 bestemt, at der skal være salærtakster for advokater.
Dette er ikke i samme  

 direkte grad tilfældet for så vidt angår prisannonceringsbestemmelserne.  

 »Regler for god advokatskik« har imidlertid udtrykkelig hjemmel i  

 de af justitsministeren godkendte vedtægter.
Det følger således af retsplejeloven og de i medfør heraf udstedte  

 retsforskrifter, at alene advokatmyndighederne har kompetence til at  

 fastsætte generelle salærtakster for advokater.
Det følger ligeledes af  

 retsplejeloven, jf. lovens kapitel 15 b, at alene Advokatnævnet er kompetent  

 til at tage stilling til advokaternes overholdelse af bestemmelsen i lovens §  

 126, stk.1, om god advokatskik, hvorunder hører advokaters prisannoncering.  

 Advokatnævnet er i øvrigt herved ikke bundet af »Regler for god  

 advokatskik«.
På denne baggrund har Konkurrencerådet ikke kompetence til at tage  

 stilling til salærtaksterne og prisannonceringsbestemmelserne.
I hvert fald  

 er Konkurrencerådet afskåret fra at gribe ind over for disse takster og  

 bestemmelser i henhold til konkurrencelovens §§ 11 - 14, jf. lovens § 2, nr.  

 1, 2. pkt.
Rådet er således henvist til i givet fald at rette henvendelse til  

 justitsministeren i medfør af lovens § 15.
 Rådet afgjorde i marts 1990, at salærtaksterne og »Regler om god  

 advokatskik« var anmeldelsespligtige i henhold til konkurrencelovens §  

 5. Klageren havde imidlertid ikke nogen anledning til at anke denne  

 afgørelse, og den kan derfor ikke være bindende for retsanvendelsen i  

 nærværende sag, ligesom de to sager ikke umiddelbart har noget med hinanden  

 at gøre.
 4.b Konkurrencerådet kan kun beslutte at indlede en forhandling, hvis der  

 på et markedsområde foreligger en konkurrencebegrænsning, der medfører eller  

 vil kunne medføre skadelige virkninger for konkurrencen og dermed  

 effektiviteten i produktion og omsætning af varer eller tjenesteydelser m.v.  

 eller begrænsninger i erhvervsfriheden, jf. konkurrencelovens § 11. Det må  

 også kræves, at der i kraft af konkurrencebegrænsningen udøves eller vil  

 kunne udøves dominerende indflydelse på det pågældende markedsområde.
De omtvistede bestemmelser er begrundet i rimelighedshensyn og praktiske  

 grunde.
I denne situation, hvor bestemmelser uden konkurrenceretligt sigte er  

 båret af andre anerkendelsesværdige hensyn, må der stilles særligt store krav  

 til beviset for skadelige virkninger.
Konkurrencerådets bemærkninger om de  

 skadelige virkninger af salærtaksterne og prisannonceringsbestemmelserne  

 indskrænker sig imidlertid til en konstatering uden nærmere dokumentation  

 for, at der skulle være konstateret skadelige virkninger.
Rådets  

 argumentation vedrørende prisnormering, effektivitetsbetinget udvikling af  

 erhvervsstrukturen etc. er skrivebordsbetragtninger, som er uden sammenhæng  

 med, hvordan markedet for advokatydelser faktisk fungerer.
Konkurrencen blandt advokater har ud fra tradition og forholdets natur  

 ikke ydelsens pris som hovedparameter.
Klienternes valg af advokat er i vidt  

 omfang et tillidsspørgsmål, hvor personligt kendskab, faglig dygtighed og  

 særlige erfaringer udgør hovedparametrene.
Konkurrencen inden for  

 advokaterhvervet føres således først og fremmest på kvalitet, og  

 salærtaksterne og prisannonceringsbestemmelserne har ingen mærkbar  

 indvirkning på konkurrencen.
Konkurrencen inden for advokatbranchen er i  

 forvejen særdeles effektiv, hvorfor der ikke herudover også er behov for  

 priskonkurrence.
Man kan i det hele taget ikke forestille sig, at  

 prisannoncering vil skabe en mere effektiv konkurrence inden for  

 advokatbranchen, idet prisangivelserne ikke entydigt kan angive, hvilken  

 ydelse den anførte pris dækker.
Prissammenligninger vil således være meget  

 vanskelige at foretage.
Prisannonceringsbestemmelserne i »Regler om god advokatskik«  

 pkt. 2.6.1, litra h), og 2.6.2, litra d), medfører ingen  

 konkurrencebegrænsninger med deraf følgende skadelige virkninger for  

 konkurrencen og effektiviteten.
Disse bestemmelser er ikke fastsat med  

 henblik på begrænsning af konkurrencen, men af hensyn til overholdelse af  

 standarden om god advokatskik, jf. retsplejelovens § 126, stk. 1. Det er ikke  

 i overensstemmelse med god advokatskik at annoncere med priser uden nogen  

 ydelsesbeskrivelse.
Prisannonceringsbestemmelserne er således en udmøntning  

 af retsplejelovens § 126, stk. 1, om god advokatskik.
Baggrunden for, at en advokat i sin reklamering alene må angive størrelsen  

 af et takstbestemt salær, er den, at advokatens ydelser alene er beskrevet  

 inden for de områder, der er dækket af salærtaksterne.
Klienterne i  

 almindelighed og privatklienterne i særdeleshed har ingen forudsætninger for  

 at bedømme eller hos tredjemand eller myndighederne at få oplyst, hvad man  

 med rimelighed vil kunne forvente af advokatydelsens omfang.
Annoncering med  

 pris uden den ydelsesbeskrivelse, som findes inden for de takstbestemte  

 områder, kan derfor give klienterne en falsk fornemmelse af, hvilket arbejde  

 den annoncerede pris dækker, og dermed være mere vildledende end vejledende.
4.c Ankenævnet har i kendelse af 18. december 1978 afvist at gribe ind  

 over for klagerens salærtakster og de hertil knyttede reklameringsregler i  

 klagerens kollegiale vedtægt.
Konkurrencerådet har ikke sandsynliggjort, at  

 de af ankenævnet dengang fremhævede forhold ikke længere skulle gøre sig  

 gældende.
En lang række forhold taler fortsat med styrke for at opretholde  

 salærtaksterne og reklameringsreglerne.
Overgangen fra monopolloven og pris-  

 og avanceloven til konkurrenceloven giver ikke i sig selv grundlag for en  

 fornyet vurdering af salærtaksterne og reklameringsreglerne.
Hensynet til  

 klienterne i almindelighed og privatklienterne i særdeleshed taler for, at  

 der alene kan averteres med prisen på ydelser inden for de takstbestemte  

 områder.
Salærtaksterne giver en høj grad af gennemsigtighed og forudsigelighed,  

 hvilket i særdeleshed er hensigtsmæssigt for advokatydelser, som indgår  

 forudsætningsvis ved en lang række kontraheringer.
Salærtaksterne sikrer på  

 en række områder, at der afregnes i overensstemmelse med reglen i  

 retsplejelovens § 126, stk. 2. Inden for de af salærtaksterne omfattede  

 områder vil en timesatsfakturering sjældent og kun tilfældigvis udmunde i et  

 rimeligt vederlag.
Salærtaksterne er alene vejledende, hvilket indebærer, at  

 den enkelte advokat kan og efter omstændighederne skal fravige taksterne i  

 nedadgående retning, ligesom det er muligt under særlige omstændigheder at  

 fravige taksterne i opadgående retning.
Salærtaksterne er således ikke som  

 anført af Konkurrencerådet i realiteten bindende.
4.d Salærtaksternes afsnit I - IV har en vis judiciel karakter, idet  

 taksterne anvendes af domstolene og myndighederne til at tilkende og godkende  

 omkostninger m.v.
En ophævelse af denne del af salærtaksterne vil indebære,  

 at domstolene efter samråd med klageren vil være nødsaget til at fastsætte et  

 nyt sæt vejledende salærtakster, da domstolene under alle omstændigheder vil  

 have behov for mere generelle regler ved fastsættelse af sagsomkostninger.  

 Nødvendigheden af et takstsystem forstærkes af den omstændighed, at adgangen  

 til appel af omkostningsfastsættelsen i retssager er begrænset.
Det er ikke som forudsat af Konkurrencerådet muligt at sætte vandtætte  

 skotter mellem salærer baseret på salærtaksterne og salærer fastsat af  

 domstolene og offentlige myndigheder.
Konkurrencerådets afgørelse rammer  

 derfor ikke alene salærtaksterne, men også den salærfastsættelse, der  

 foretages af domstolene og offentlige myndigheder.
Det er således ikke  

 korrekt, når det anføres, at såfremt der ikke findes vejledende salærtakster,  

 må domstolene benytte et andet grundlag.
Domstolene vil nødvendigvis fortsat  

 skulle arbejde på grundlag af vejledende salærtakster.
Til det af Konkurrencerådet anførte om, at Dommerforeningen i tilfælde af  

 en ophævelse af klagerens salærtakster vil være indstillet på at finde et  

 andet grundlag for udarbejdelsen af sin sagsomkostningsliste, bemærkes, at  

 dette nye grundlag fortsat vil være et takstsystem, som nærmere må drøftes  

 med klageren.
I hele den vestlige verden er der tradition for, at advokaters  

 salærberegning inden for retssagsområdet er reguleret og baseret på et  

 takstsystem.
I øjeblikket er forholdet det, at domstolenes vejledende  

 omkostningstakster fuldt ud følger klagerens salærtakster, idet man dog af  

 praktiske grunde indregner retsgebyr og foretager visse afrundinger.  

 Taksterne følges ikke slavisk i de enkelte sager, hvilket skyldes, at  

 omkostningsfastsættelsen ved domstolene er judiciel, og taksterne derfor kun  

 kan være vejledende: men heri adskiller domstolenes takster sig ikke fra  

 klagerens, som også kan fraviges i den konkrete sag.
I øvrigt er selve det  

 forhold, at domstolene følger klagerens salærtakster, udtryk for, at disse  

 takster fører til rimelige resultater i det enkelte tilfælde.
Hertil kommer, at domstolene kun tager stilling til, hvilket  

 sagsomkostningsbeløb den tabende part skal betale til den vindende part.
Ved  

 en ophævelse af klagerens salærtakster vil salæret til den tabende parts  

 advokat ikke kunne fastsættes i henhold til et takstsystem.
Dette skaber en  

 uønsket asymmetri i retssystemet.
Endvidere kan taksternes bortfald blive en  

 barriere for gennemførelse af små sager, hvor salæret må forventes at stige  

 mest.
Hele området for retshjælpsforsikring og dækning af udgifter til  

 advokatbistand i forbindelse hermed bygger også på salærtaksterne.
En  

 ophævelse af salærtaksterne vil medføre en række uheldige konsekvenser og  

 vanskeligheder på området for retshjælpsforsikringer.
I dag baserer  

 forsikringsselskaberne godtgørelsen af advokatudgifter på salærtaksterne,  

 hvorfor en ophævelse af taksterne vil undergrave  

 retshjælpsforsikringsinstituttet til skade for forsikringstagerne.
Dette vil  

 særligt gøre sig gældende i mindre sager, hvor advokaternes krav om  

 honorering ud fra frit fastsatte parametre på et typisk højere beløb end  

 takstmæssigt salær næppe vil blive honoreret af forsikringsselskaberne.
4.e Salærtaksernes afsnit VI og VIII sikrer, at der alene tages et i  

 forhold til ydelsens værdi rimeligt honorar i særdeleshed ved mindre  

 ejendomshandler, hvor en timesatsfakturering ville indebære en højere pris  

 for ydelsen.
I øvrigt har Advokatrådet udnyttet den på Det ordinære  

 Advokatmøde i 1993 givne bemyndigelse til en delvis ophævelse af  

 salærtaksternes afsnit VI og VIII.
Efter den 1. november 1994 vil  

 salærtaksterne ud over de judicielle takster i afsnit I - IV således kun  

 indeholde nogle få bestemmelser inden for området fast ejendom.
Disse  

 bestemmelser har karakter af reminiscenser og må forventes ophævet inden for  

 en overskuelig fremtid.
Erfaringerne fra ophævelsen af taksterne for ejendomsmæglere viser, at der  

 er sket betydelige prisstigninger i salæret til ejendomsmæglere for handler  

 med mindre ejendomme, og at der sker større anvendelse end hidtil af lokale  

 salæraftaler.
Salærtaksterne har således også en social baggrund og funktion,  

 og der er så stærke grunde til fastsættelse af vejledende salærtakster, at  

 dette bør ske på landsplan i stedet for ved lokale aftaler, som for den  

 enkelte bruger er mindre gennemsigtige end landsdækkende aftaler.
 Sammenfattende er salærtaksterne og prisannonceringsbestemmelserne  

 velbegrundede ud fra hensyn, som er overordnet konkurrenceretlige hensyn,  

 således at de ikke kan anfægtes af konkurrencemyndighederne - selv ikke hvis  

 de havde indvirkning på konkurrencen, og selv ikke hvis konkurrencelovens §  

 2, nr. 1, 2. pkt. ikke fandt anvendelse.
Herudover er Konkurrencerådets afgørelse udtryk for en ensidig vægtning af  

 konkurrenceretlige hensyn og helt uden forståelse for advokaterne som en del  

 af retsplejen.
Retsordenen kan ikke være tjent med advokatvirksomheder som  

 rene discountbutikker.
Advokatvirksomheder er noget særligt, jf. herved også  

 Justitsministeriets klare afvisning af Konkurrencerådets § 15-henvendelse om  

 advokaters pligt til at være medlem af Advokatsamfundet.
5. Konkurrencerådets argumentation 5.a Rådet har anført, at konkurrenceloven er en generel erhvervslov, som  

 omfatter alle sektorer, herunder de liberale erhverv.
Rådet traf på sit møde  

 den 14. marts 1990 afgørelse om anmeldelsespligt efter konkurrencelovens § 5,  

 stk. 1, for klagerens salærtakster og »Regler om god advokatskik«.  

 Denne afgørelse, som indebærer, at de pågældende bestemmelser er omfattet af  

 konkurrenceloven, blev meddelt klageren den 29. marts 1990. Afgørelsen blev  

 ikke påklaget til ankenævnet.
Klagerens salærtakster og »Regler om god advokatskik« er ikke i  

 konkurrencelovens forstand offentligt reguleret.
Lovens § 2, nr. 1, 2. pkt.,  

 finder således ikke anvendelse, og der er derfor hjemmel til indgreb efter §§  

 11 - 14. De af klageren anførte bestemmelser i retsplejeloven medfører ikke,  

 at der er tale om offentlig regulering, men alene, at salærtaksterne  

 fastsættes eller ophæves af det almindelige advokatmøde, og at Advokatrådet  

 udarbejder retningslinier for god advokatskik.
Konkurrencerådet bestrider  

 ikke, at det er organer under Advokatsamfundet, der behandler konkrete klager  

 over salærberegning, hvorved bemærkes, at der på en række områder ikke er  

 aftalt salærer, uden at dette medfører, at klageinstanserne ikke kan tage  

 stilling til klager.
 5.b Klagerens vejledende salærtakstsystem og de kollegiale bestemmelser om  

 prisannoncering medfører eller vil kunne medføre de i konkurrencelovens § 11  

 nævnte skadelige virkninger.
Det vejledende takstsystem er en horisontal prisaftale, som omfatter ca.  

 50% af advokaternes omsætning.
Takstsystemet medfører en normering af  

 prisdannelsen, der fører til ensartet prisadfærd og dermed en neutralisering  

 af priskonkurrencen.
Herved blokeres der for en udvikling, hvor den enkelte  

 advokat motiveres til at fastsætte salærer, der svarer til egne omkostninger  

 og egen vurdering af markedsforholdene.
En effektivitetsbaseret udvikling af  

 erhvervsstrukturen, hvor de advokater, der er mest effektive, fortrænger de  

 mindre effektive fra markedet, vil ikke finde sted.
Dette skyldes, at  

 forskelle i omkostningsforhold ikke slår igennem ved prisfastsættelsen, og  

 kunderne derfor ikke har de valg, der kan styre en effektivitetsbaseret  

 udvikling.
Efter en ophævelse af salærtaksterne vil annoncering med de  

 vejledende salærer ikke længere være mulig, og prisannoncering vil herefter  

 ifølge de kollegiale regler slet ikke kunne finde sted.
Advokaterne vil  

 således ikke have mulighed for at gøre omverdenen bekendt med deres priser,  

 hvilket forringer forbrugernes muligheder for at træffe fornuftige valg af  

 advokat.
Den mulighed for effektivisering og billiggørelse, der kan opnås  

 ved, at forbrugerne modtager disse oplysninger, er dermed ikke stede, og  

 samtidig begrænses konkurrencen mellem advokaterne, når den enkelte ikke må  

 annoncere med sine priser.
 Det forhold, at der i henhold til retsplejeloven er tillagt Advokatnævnet  

 sanktionsmuligheder over for advokaters adfærd - herunder deres  

 prisfastsættelse - i relation til de af klageren vedtagne kollegiale regler,  

 indebærer i kombination med det lovbestemte medlemskab af Advokatsamfundet,  

 at klagerens vedtagelser i ganske særlig grad har dominerede indflydelse på  

 det relevante markedsområde, dvs. markedet for advokatydelser.
Til det af klageren anførte om, at konkurrencen mellem advokater har  

 kvalitet som hovedparameter, bemærkes følgende: Konkurrencelovens formål er  

 at fremme konkurrencen og effektiviteten i erhvervslivet.
Det vejledende  

 salærtakstsystem har sat priskonkurrencen ud af kraft og udgør dermed en  

 skadelig konkurrencebegrænsning.
Baggrunden for, at rådet ønsker  

 salærtaksterne ophævet, er netop, at de enkelte advokater skal have mulighed  

 for at konkurrere på en række parametre, herunder også pris.
Rådets afgørelse indebærer ikke, at der er pligt til at annoncere med  

 pris.
Det vil netop være op til den enkelte advokat at afgøre, om vedkommende  

 ønsker at benytte sig af muligheden for annoncering med pris.
Det bemærkes  

 herved, at konkurrence på pris ikke udelukker konkurrence på kvalitet, jf.  

 ankenævnets kendelse af 23. marts 1993 (j.nr. 92-62.713 Foreningen af  

 Statsautoriserede Revisorer ctr.
Konkurrencerådet).
Det er ikke nødvendigt for at overholde retsplejelovens § 126, stk. 1, at  

 advokaterne hindres i at tilkendegive deres priser over for omverden.
Der er  

 ikke noget problem i, at advokater ved prisannoncering samtidigt  

 tilkendegiver ydelsens omfang.
Advokatydelser adskiller sig ikke herved fra  

 tjenesteydelser inden for andre liberale erhverv, hvor det også kan være  

 svært på forhånd at beskrive ydelsen.
5.c Til det af klageren anførte om ankenævnets kendelse af 18. december  

 1978 bemærkes, at konkurrenceloven sætter effektivitet og erhvervsfrihed som  

 mål, og det dynamiske perspektiv betones.
Heri ligger en anden vægtfordeling  

 i målsætningen end under monopolloven.
Horisontale prisbindinger og  

 begrænsninger i den enkeltes adgang til at reklamere er mere klart stridende  

 mod lovgivningens målsætninger, end det var under monopolloven.
Salærtaksterne kan kun fraviges, hvis særlige grunde betinger det i den  

 konkrete situation.
En advokat kan ikke generelt fravige salærtaksterne.  

 Taksterne er således i realiteten bindende.
5.d Til det af klageren anførte om, at salærtaksternes afsnit I-IV har  

 judiciel karakter, bemærkes, at hvis der ikke findes vejledende salærtakster,  

 må domstolene benytte et andet grundlag for afgørelser om sagsomkostninger.  

 Dommerforeningen har over for rådet erklæret, at der ikke vil opstå særlige  

 problemer ved en ophævelse af salærtaksterne, idet man er indstillet på at  

 finde et andet grundlag for udarbejdelsen af sin sagsomkostningsliste.
Dette  

 vil i øvrigt blive undersøgt nærmere i forbindelse med de forestående §  

 11-forhandlinger med klageren.
Det kan endvidere oplyses, at i Norge og  

 Sverige fastsætter de respektive brancheforeninger ikke vejledende takster.  

 Der er en afgørende konkurrenceretlig forskel i vurderingen af vejledende  

 takster afhængig af, om de er fastsat af Dommerforeningen eller af klageren.  

 De af Dommerforeningen fastsatte vejledende takster er rettet mod de dommere,  

 der skal anvende dem, mens klagerens takster fastsættes af de advokater, der  

 skal oppebære salærerne.
Der kan i den forbindelse henvises til ankenævnets  

 kendelse af 16. juli 1986 (MTM 1986 Kendelser og Domme s. 182 ff).
 Til det af klageren anførte om, at en ophævelse af salærtaksterne kan  

 blive en barriere for gennemførelse af små sager, bemærkes, at  

 Forbrugerrådet, som er en bedre eksponent for den almindelige forbrugers  

 interesser end klageren, er af den opfattelse, at der i salærtakstsystemet  

 ikke er nogen sammenhæng mellem pris og arbejdsindsats.
 Til det af klageren anførte om udviklingen inden for  

 ejendomsmæglerbranchen bemærkes, at rådet nu har grebet ind over for de  

 lokale prisaftaler, idet disse viste sig at have de i konkurrencelovens § 11  

 nævnte skadelige virkninger for konkurrencen.
 6. Ankenævnets bemærkninger.
Uanset Justitsministeriets godkendelse af hjemmelsgrundlaget for de  

 vejledende salærtakster er taksternes størrelse m.v. reelt vedtaget af  

 advokaterne alene.
Det forhold, at Justitsministeriet i henhold til  

 retsplejelovens § 143, stk. 4, har godkendt Advokatsamfundets vedtægter, og  

 at det i disse vedtægter er bestemt, at salærtaksterne vedtages på det  

 almindelige advokatmøde, indebærer derfor ikke, at salærtaksterne dermed er  

 blevet undergivet en sådan offentlig regulering, at Konkurrencerådet som  

 følge af konkurrencelovens § 2, nr. 1, 2. pkt., er afskåret fra at træffe  

 afgørelse om iværksættelse af foranstaltninger i medfør af konkurrencelovens  

 §§ 11-14. Det samme må antages at gælde for så vidt angår de omtvistede  

 prisannonceringsbestemmelser i »Regler om god advokatskik« punkt  

 2.6.1.h) og 2.6.2.d).
I medfør af retsplejelovens § 312, stk. 1, er den tabende part i en  

 retssag i almindelighed pligtig at erstatte modparten de udgifter, som sagen  

 har påført modparten.
Ved afgørelsen af størrelsen af de sagsomkostninger,  

 der herefter skal tilkendes den vindende part, må domstolene lægge afgørende  

 vægt på, hvilket salær den vindende parts advokat kan forventes at ville  

 afkræve sin klient, og herved har domstolene naturligt måttet tage  

 udgangspunkt i de vejledende salærtakster.
Det forhold, at domstolene ved  

 afgørelser om sagsomkostninger i meget udstrakt grad gør brug af de af  

 advokaterne ensidigt vedtagne vejledende salærtakster - og den praktiske  

 lettelse, som advokaternes salærtakster således medfører for domstolenes  

 omkostningsafgørelser - er imidlertid uden betydning for afgørelsen af, om  

 Konkurrencerådet har haft hjemmel i konkurrencelovens § 11 til at beslutte,  

 at der skal optages forhandling med klageren om disse takster. - Heller ikke  

 for så vidt angår domstolenes anvendelse af salærtaksterne i foged- og  

 konkurssager m.v., jf. f.eks. retsplejelovens § 503 og konkurslovens § 239,  

 kan dette forhold tillægges betydning for rådets indgrebsbeføjelser efter  

 konkurrenceloven.
Som det tidligere er fastslået af ankenævnet - jf. navnlig nævnets  

 kendelse af 5. juli 1993 (j.nr. 92-31.254 Den Almindelig Danske Lægeforening  

 ctr.
Konkurrencerådet) - indtager de liberale erhverv ikke nogen særstilling  

 ifølge konkurrenceloven, og uanset hvilken betydning der må tillægges det,  

 klageren har anført om konkurrenceforholdende i advokatbranchen, må  

 ankenævnet tiltræde, at vejledende takstsystemer inden for de liberale  

 erhverv, herunder også advokatbranchen, kan medføre samme normering af  

 prisdannelsen og dermed neutralisering af priskonkurrencen, som det for så  

 vidt angår prislister m.v. er antaget med hensyn til håndværkssektoren.
 Herefter og i øvrigt af de grunde, som Konkurrencerådet har anført, må  

 ankenævnet tiltræde, at der i konkurrencelovens § 11 har været fornøden  

 hjemmel for rådets beslutning om, at der skal optages forhandling med  

 klageren med henblik på at søge de skadelige virkninger af de vejledende  

 salærtakster og af de begrænsede muligheder for prisannoncering bragt til  

 ophør.
 Ankenævnet stadfæster derfor rådets afgørelse.
 Herefter bestemmes:
 Konkurrencerådets afgørelse af 21. april 1993 stadfæstes.
Birgit Grodal Jens Fejø Poul Sørensen Udskriftens rigtighed bekræftes.
 Konkurrenceankenævnet, den 10. november 1994.
Jens Denckert Sekr.
 (* 1) Konkurrencerådet:
