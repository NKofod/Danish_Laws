(Til samtlige amtsråd, Københavns og  

 Frederiksberg kommuner samt rektorer og forstandere for gymnasier,  

 studenter- og hf-kurser) Der er i forbindelse med overenskomstforhandlingerne i 1983 opnået enighed  

 om, at direktoratet kan bemyndige en ansættelsesmyndighed til at administrere  

 dispensationer fra overtimeloftet.
 Direktoratet har herefter meddelt amtskommunerne og Københavns og  

 Frederiksberg kommuner bemyndigelse til at meddele dispensationer fra  

 overtimeloftet for så vidt angår de gymnasier og hf-kurser, herunder  

 enkeltfagskurser, som er underlagt disse myndigheder.
 Statsskoler og private gymnasieskoler skal fortsat søge direktoratet om  

 dispensation fra overtimeloftet.
 Nedenfor gøres der rede for de retningslinier, hvorefter dispensationer  

 fra overtimeloftet skal administreres.
Den enkelte lærer må fortsat ikke have mere end 26 ugentlige løntimer  

 indbefattet feriereduktion, rettereduktioner, reduktion for administrative  

 opgaver, aldersreduktion m.v.
For timer ud over 26 løntimer skal der søges om  

 dispensation jvf. overfor.
Dispensationsansøgningerne fremsendes så snart løntallet kendes med  

 rimelig nøjagtighed.
Senere ændringer i løntimetallet på indtil 1/2 time,  

 f.eks. på grund af ændringer i elevtallet, skal ikke forelægges for  

 dispensationsmyndigheden.
Dispensationsansøgning skal heller ikke forelægges,  

 hvis det gennemsnitlige løntimetal for hele skoleåret ikke overstiger 26  

 ugentlige timer.
 Vedrørende konventering af timelærerstillinger og overtimer til faste  

 stillinger gøres opmærksom på, at undervisningsministeriets cirkulære senest  

 af 6. juni 1979 (»kvotacirkulæret«) fortsat er gældende - bortset  

 fra de bestemmelser angående tidsfrister, som helt åbenbart er forældede på  

 grund af manglende ajourføring.
For de lærere, som har timer ved en anden gymnasieskole eller et  

 studenterkursus ved siden af deres hovedstilling gælder overtimeloftet også,  

 således at de ikke uden dispensation må have mere end 4 ugentlige overtimer i  

 alt på deres egen og den fremmede gymnasieskole eller kursus.
Tilsvarende  

 bestemmelse bør finde anvendelse for lærere, som er ansat i hovedstilling på  

 en gymnasieskole/hf-kursus og som tillige har timer på et  

 hf-enkeltfagskursus.
Der gøres dog opmærksom på, at cirkulæreskrivelse af 20.  

 juli 1978 om leder- og lærerstillinger m.v. ved amtskommunale  

 enkeltfagskurser i § 7, stk. 2 egentlig blot fastsætter, at der skal  

 foretages indberetning til direktoratet (nu dispensationsmyndigheden), hvis  

 en hf-lærers samlede timetal væsentligt overskrider det for gymnasieskolerne  

 fastsatte overtimeloft.
En ansøgning om dispensation fra overtimeloftet skal altid rumme  

 oplysninger om den enkelte lærers fagkombination og timetal i hvert fag samt  

 en redegørelse for årsagen til overskridelsen.
Skolen/kurset skal tillige  

 anføre, hvilke bestræbelser der er gjort for at skaffe kvalificerede lærere  

 til at læse de timer, som har nødvendiggjort ansøgningen.
Såfremt ansøgningen  

 ikke rummer disse oplysninger, gives der ikke dispensation.
Ved behandlingen af ansøgninger om dispensation fra overtimeloftet skal  

 dispensationsmyndigheden tage hensyn til, at fagene matematik fysik og kemi  

 fortsat er lærermangelfag.
Erfaringen viser, at der endnu også kan være  

 problemer med at skaffe lærere i idræt (især pigeidræt) og i musik, men  

 problemet må anses for at være stærkt aftagende.
Når en skole kan  

 dokumentere, at man har gjort det der er muligt for at skaffe lærere til  

 ledige timer, har direktoratet normalt givet dispensation til endog ret store  

 overskridelser i mangelfagene.
 Ved behandlingen af ansøgninger om dispensation skal der af  

 dispensationsmyndigheden lægges vægt på, at der tages rimelige pædagogiske  

 hensyn til elevernes undervisning.
 Således bør uønskelige lærerskrift undgås, og et lærerskift efter 2.g,  

 hvor der også er sket et lærerskift efter 1.g, må kun finde sted hvis det er  

 uomgængeligt nødvendigt.
Der bør også meddeles rimelige dispensationer fra overtimeloftet til  

 lærere, som ved indførelsen af nye tilvalgsfag i 2. semester overskrider  

 loftet, hvis en dispensation medfører, at der undgås lærerskrift efter 2.  

 semester.
Der bør dog allerede ved tilrettelæggelsen af time- og  

 fagfordelingen i foråret planlægges således, at sådanne dispensationer ikke  

 bliver nødvendige.
Direktoratet skal understrege, at ovenstående retningslinier er en  

 fortsættelse af den hidtil gældende praksis for direktoratets administration  

 af dispensationer fra overtimeloftet.
Såfremt der opstår spørgsmål især af  

 pædagogisk art angående administrationen af dispensationer fra  

 overtimeloftet, bedes sagen forelagt for direktoratet.
 Dispensationsmyndigheden skal tilsende Gymnasieskolernes Lærerforening  

 kopi af de godkendte dispensationsansøgninger.
 P.d.v.
Niels Bruun undervisningsinspektør.
