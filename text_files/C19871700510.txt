I forbindelse med fugtisolering af eksisterende broanlæg (omisolering) og  

 ved nye broanlæg anvendes en grunder på de betonflader, der skal isoleres.
På  

 grund af de stigende vanskeligheder med at fremskaffe bituminøse grundere,  

 der opfylder de specificerede krav i de normale udbuds- og anlægsforskrifter  

 for betonbroer, gives der hermed mulighed for fremover at anvende syntetiske  

 grundere på hovedlandevejsbroer, idet bestemmelserne i vedlagte bilag 1 skal  

 følges.
 Bestemmelserne vil blive søgt indarbejdet i vejreglerne snarest muligt.
Med venlig hilsen Aage Andersen Overingeniør.
Bilag 1 Notat vedrørende syntetiske grundere til betonflader.
 Idet der henvises til Vejdirektoratet - Vejregeludvalgets publikation:
Udbuds- og anlægsforskrifter Betonbroer November 1985 skal der foretages nedennævnte tilføjelse i:
Paradigma for særlige arbejdsbeskrivelse (SAB-P) Afsnit: 10.2.2.2 Grunder til betonoverflader:
 »Der tillades anvendt/Der skal anvendes en syntetisk grunder  

 typegodkendt af »Udvalget for typegodkendelse af  

 fugtisoleringsmaterialer« v/Statens Vejlaboratorium.
 Til sikring af, at den samlede fugtisolering og belægning opfylder sin  

 funktion, kræves det, at den anvendte grunder bidrager hertil på basis af  

 følgende funktionskrav, idet grunderen skal:
 - have tilstrækkelig styrke og vedhæftning til underliggende beton og  

 overliggende klæbemasse, således at dels damp- og luftovertryk i betonen,  

 dels trafikkens påvirkninger i form af forskydningskræfter (også i kurver og  

 under bremsning og acceleration) ikke bevirker adskillelse mellem grunder og  

 beton, i grunderen eller mellem grunder og klæbemasse.
 - kunne modstå mekaniske og termiske påvirkninger hidrørende fra udførelse  

 af overliggende isoleringslag.
 - være kompatibel med klæbemassen.
 - være alkaliresistent, således at den ikke nedbrydes af alkalier i  

 betonen, og modvirke indtrængning af alkalier fra betonen til den  

 overliggende klæbemasse.
 Leverandører af grundere kan få disse afprøvet af ovennævnte udvalg  

 v/Statens Vejlaboratorium til eventuel typegodkendelse.  

 Godkendelsesprøvningen består af en række laboratorieundersøgelser og en  

 mindre prøveudlægning i fuld skala.
 Laboratorieundersøgelserne skal danne grundlag for en vurdering af,  

 hvorvidt de opstillede funktionskrav kan forventes at være opfyldt.
 Prøveudlægningen har bl.a. til formål at give et indblik i produktets  

 anvendelsestekniske karakteristika.
 Et allerede typegodkendt produkt kræves normalt ikke undersøgt i henhold  

 til denne procedure for hvert enkelt broarbejde, hvori grunderen skal indgå.  

 I stedet skal leverancen ledsages af en producentgaranti, der fastslår, at  

 det leverede produkts egenskaber er i overensstemmelse med det typegodkendte  

 produkts egenskaber.
 Enhver ændring af produktet kræver fornyet godkendelsesprøvning, medmindre  

 andet aftales.
 Til orientering kan oplyses, at følgende produkter er foreløbig  

 typegodkendt pr. 1. maj 1986:
