Kundgørelse om behandling af sager  

 vedrørende ophør af lovpligtig ansvarsforsikring for  

 motorkøretøjer Sager vedrørende lovpligtig ansvarsforsikring for  

 motordrevne køretøjer behandles af Centralregisteret for  

 Motorkøretøjer, jf.
Justitsministeriets bekendtgørelse  

 nr. 1171 af 16. december ændret ved Trafikministeriets  

 bekendtgørelse nr. 651 af 8. juli 1994 og nr. 148 af 7. marts 1995 Politikredsene bistår Centralregisteret i visse  

 sager om forsikringsophør.
 Centralregisterets sagsbehandling.
 1. Centralregisteret kontrollerer om  

 køretøjet er:
a.
Udgået af registeret.
b.
Registreret for anden ejer (bruger).
c.
Registreret med anden forsikring.
 I bekræftende fald henlægges sagen som  

 afsluttet.
 2. Centralregisteret kvitterer over for  

 forsikringsselskabet for ophørsmeddelelsens modtagelse.
 3. Er køretøjet stadig registreret  

 for samme ejer (bruger) uden, at ny forsikring er registreret, tilsendes der  

 den pågældende en anmodning om at bringe forsikringsforholdene i  

 orden inden 8 dage fra skrivelsens dato.
 4. Er forsikringsforholdet ikke bragt i orden inden  

 udløbet af den under 3 nævnte frist, sendes sagen med anmodning  

 om fjernelse af nummerplader til den registrerede ejers (brugers)  

 bopælspolitikreds.
Politikredsenes sagsbehandling 1. Inddragelse af nummerpladerne undlades, hvis der  

 til politiet er afleveret nyt forsikringsbevis i samme eller andet selskab.  

 Det nye forsikringsbevis, der skal være påført oplysning  

 om køretøjets registreringsnummer, sendes straks til  

 Centralregisteret.
Forevisning af police eller forsikringsbevis for den politimand, der skal  

 inddrage nummerpladerne, er ikke tilstrækkeligt Det er heller ikke  

 tilstrækkeligt, at det hidtidige forsikringsselskab telefonisk eller  

 ved en skrivelse tilbagekalder den fremsendte formular.
Inddragelse af nummerplader undlades endvidere, hvis ejer  

 (bruger) lader forsikringsselskabet sende forsikringsbevisets oplysninger som  

 en elektronisk meddelelse til Centralregisteret.
Det vil fremgå af  

 CRM-forespørgsel gruppe 08, om selskabet har sendt  

 forsikringsbeviset.
 2. En måned efter Centralregisterets  

 modtagelse af ophørsmeddelelsen indsættes der maskinelt en  

 markering »FORSIKR.SAG« i CRM-forespørgsel gruppe 06 der angiver, at  

 nummerpladerne i antræffelsestilfælde bør inddrages.
 3. Efterlysning af motorkøretøjer,  

 for hvilke forsikring er ophørt, skal begrænses mest muligt.
 I særlige tilfælde, hvor efterlysning er  

 nødvendig, må dette først ske efter udløbet af den  

 i bekendtgørelsen § 16, stk. 2 nævnte 4 ugers frist.
 4. Når nummerpladerne er inddraget, afleveres  

 de straks til politikredsens motorkontor, der foranlediger dem destrueret og  

 afmelder køretøjet over for Centralregisteret ved indsendelse  

 af sædvanlig afmeldingsblanket (Mo 3).
 Anden underretning fra politikredsene skal ikke gives.
 5. Straffesag i anledning af manglende forsikring  

 rejses kun efter anmodning fra Centralregisteret.
 Kundgørelse VII nr. 10 af 19. december 1990  

 ophæves.
