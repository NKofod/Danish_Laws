Resumé  


  

 En indsat havde fået tilladelse til udgang fra fængslet, med ledsagelse af  

 to fængselsbetjente, til at besøge sin mormor på hospitalet.
Dagen efter  

 bestemte Direktoratet for Kriminalforsorgen at en efterfølgende anmodning fra  

 politiet om også at deltage i udgangen skulle imødekommes.
Ved ankomsten til hospitalet fik den indsatte efter ønske fra  

 politiet håndjern på.
Da politiet også mente at han skulle have håndjern på  

 under selve sygebesøget, ønskede han ikke at gennemføre det, men søgte senere  

 om en ny udgang til sygebesøg.
Mormoderen døde imidlertid inden der blev  

 truffet afgørelse i denne sag der blev behandlet sammen med en verserende sag  

 om regelmæssig udgang.
Ombudsmanden var ikke enig med Direktoratet for Kriminalforsorgen  

 i at direktoratet var afskåret fra at afvise politiets anmodning om at  

 deltage  

 i udgangen, eller at der ved imødekommelsen af politiets anmodning ikke var  

 tale om en ændring af direktoratets afgørelse.
Denne ændring måtte endvidere  

 betragtes som en skærpelse af afgørelsen.
Ombudsmanden henstillede til direktoratet i samarbejde med  

 politiet at finde en løsning således at der ikke i fremtiden, under selve  

 udgangen, opstår uheldige situationer vedrørende anvendelse af håndjern som i  

 den konkrete sag.
Ombudsmanden mente endvidere at direktoratet burde have  

 udskilt den nye ansøgning om udgang til sygebesøg fra udgangssagen og  

 hastebehandlet  

 ansøgningen.
Det var også uheldigt at direktoratet ved behandlingen af den  

 nye  

 ansøgning tillagde det betydning, at den indsatte kunne have valgt at  

 gennemføre besøget med håndjern på.
Ombudsmanden kritiserede politiets beslutning om anvendelse af håndjern  

 ved ankomsten til hospitalet.
Det var ikke godtgjort at der på dette  

 tidspunkt  

 forelå det fornødne grundlag for en ændret vurdering af den konkrete  

 flugtrisiko og dermed for behovet for anvendelse af håndjern. (J. nr.  

 1994-1913-600).
Politiets rolle i forbindelse med udgang.
Kompetencen mellem  

 kriminalforsorgen og politiet.
Anvendelse af håndjern.
Sagsbehandlingstid En indsat (A) klagede over  

  

 sagsbehandlingstiden  

  

 i Direktoratet for  

 Kriminalforsorgen i anledning af en fornyet ansøgning om udgang til at besøge  

 sin mormor på Københavns Amtssygehus i Herlev.
Under min behandling af sagen  

 anmodede jeg - under henvisning til ombudsmandslovens § 6, stk. 5 -  

 Direktoratet for Kriminalforsorgen om en supplerende udtalelse, bl.a. om  

  

 politiets rolle i forbindelse med udgangen.
 A klagede senere over en  

 afgørelse fra Justitsministeriet om at han var  

  

 belagt med håndjern  

  

 under besøget på sygehuset den 20. juni 1994.
 Da klagerne begge vedrørte  

 forløbet af en udgang, valgte jeg at behandle dem samlet.
 Baggrunden for sagerne var  

 følgende:
 Vedrørende klagen over Direktoratet for Kriminalforsorgen.
 Den 16. juni 1994 gav  

 Direktoratet for Kriminalforsorgen telefonisk gennem Statsfængslet i Nyborg A  

 tilladelse til at han med to ledsagere (fra fængslet) besøgte sin mormor der  

 var blevet indlagt på Københavns Amtssygehus i Herlev på grund af en  

 hjerneblødning.
Da Københavns Politi den  

 samme dag ringede til statsfængslet - i anledning af fængslets tidligere  

 indstilling om at A nu begyndte på et udgangsforløb - orienterede fængslet  

 politiet om udgangen til sygehuset der skulle finde sted den 20. juni 1994.  

 Da  

 politiet fremsatte ønske om at være til stede ved udgangen, kontaktede  

 fængslet  

 (den 17. juni 1994) Direktoratet for Kriminalforsorgen der oplyste at  

 politiets ønske skulle imødekommes af sikkerhedshensyn.
Den nærmere  

 fremgangsmåde blev herefter telefonisk aftalt mellem politiet og fængslet;  

 politiet sagde herunder ikke noget om anvendelse af håndjern.
 A blev den 20. juni 1994  

 ledsaget af to enhedsfunktionærer fra Statsfængslet i Nyborg til Gladsaxe  

 Politistation hvor to politibetjente fra politiet i Gladsaxe stødte til i  

 deres tjenestevogn.
Ved udstigning af bilen ved  

 ankomsten til Københavns Amtssygehus i Herlev fik A efter anmodning fra  

 politiet håndjern på af enhedsfunktionæren.
I sygehusets forhal spurgte A om  

 han skulle beholde håndjernene på hele tiden (dvs. også under ophold på  

 sygestuen), hvilket politiet svarede ja til.
A ønskede herefter ikke at  

 gennemføre  

 besøget.
Politiet skrev den 20. juni  

 1994 en rapport om forløbet af udgangen.
Det var politiets opfattelse at A  

 ved  

 ind- og udgangen af en svingdør på sygehuset udviste en adfærd der kunne  

 opfattes således, at han havde haft til hensigt at undvige under udgangen.
Fængslet forelagde  

 politirapporten for de enhedsfunktionærer der havde ledsaget A.
De delte ikke  

 politiets opfattelse med hensyn til hans adfærd.
I brev af 8. juli 1994, som  

 direktoratet modtog den 11. juli 1994, fastholdt fængslet herefter sin  

 tidligere indstilling om at A begyndte på et udgangsforløb.
Da A fortsat  

 ønskede at se sin mormor mens hun var i live (hun var da bevidstløs, uden  

 udsigt til bedring og skønnedes kun at have kort tid igen), indstillede  

 fængslet samtidig at han fik tilladelse til at besøge sin mormor på den  

 første  

 ledsagede udgang, hvis tilladelse til udgang blev givet "snarligt"  

 og  

 således at A ikke fik håndjern på.
Subsidiært indstillede fængslet at A fik  

 en ny udgang til besøg hos sin mormor på sygehuset, og således at A kun  

 skulle  

 være iført håndjern under transport fra bilen til sygestuen og retur.  

 Fængslet  

 anmodede i den forbindelse direktoratet om at afklare omfanget af politiets  

 deltagelse  

 i udgangen og omstændighederne herfor så A "på forhånd på et  

 fuldstændigt  

 grundlag kunne tage stilling til gennemførelsen".
Københavns Politi afgav den  

 13. juli 1994 en udtalelse vedrørende fængslets indstilling om at A begyndte  

 på  

 et udgangsforløb.
Statsadvokaten for København sendte den 18. juli 1994 sagen  

 videre til direktoratet (som modtog den den 20. juli 1994).
 Den 22. juli 1994 orienterede  

 fængslet telefonisk direktoratet om at A's mormor var død.
 A klagede herefter til mig  

 over den tid der indtil da var medgået til behandlingen af hans fornyede  

 ansøgning om tilladelse til at besøge sin mormor på sygehuset.
Jeg indhentede i den  

 anledning en udtalelse af 20. september 1994 fra direktoratet.
Efter en  

 nærmere  

 gennemgang af sagens forløb, herunder forløbet af A's udgangssag efter  

 orienteringen  

 om hans mormors død, skrev direktoratet:
"Som det fremgår, har  

 direktoratet under henvisning til forløbet af udgangen den 20. juni 1994  

 fundet  

 det afgørende, at spørgsmålet om politiets deltagelse i forbindelse med et  

 eventuelt kommende udgangsforløb var fuldt afklaret, inden der blev truffet  

 afgørelse i sagen, hvorfor man må afvise, at der har været tale om lang  

 sagsbehandlingstid." Efter en foreløbig gennemgang  

 af sagen bad jeg den 12. oktober 1994 Direktoratet for Kriminalforsorgen om  

 en  

 supplerende udtalelse, til dels efter forud indhentet erklæring fra fængslet.
 I den supplerende høring  

 skrev jeg:
 "...
 1. Jeg beder om en nærmere  

 begrundelse for at direktoratet imødekom politiets ønske om også at ledsage  

 (A) under udgangen den 20. juni 1994.
Jeg beder endvidere om  

 oplysning om hvorvidt (A) var orienteret om direktoratets afgørelse af 16.  

 juni  

 1994 før imødekommelsen den 17. juni 1994 af politiets ønske.
I bekræftende  

 fald beder jeg oplyst om denne imødekommelse efter direktoratets opfattelse  

 indebærer en skærpelse i forhold til afgørelsen af 16. juni 1994, hvor  

 direktoratet fandt det tilstrækkeligt med to ledsagere (fra fængslet).
 I tilslutning hertil beder  

 jeg om oplysning om praksis med hensyn til politiets deltagelse i transporter  

 af indsatte i situationer som den foreliggende.
2. Jeg beder endvidere om en  

 udtalelse - efter forudindhentet erklæring fra fængslet - om grundlaget for  

 at  

 give (A) håndjern på, herunder oplysning om hjemlen hertil.
Jeg går ud fra at  

 beslutningen om anvendelse af håndjern formelt er truffet af  

 fængselspersonalet,  

 men så vidt ses udelukkende fordi politiet ønskede det.
Der var ikke på  

 forhånd truffet beslutning om anvendelse af håndjern efter direktoratets  

 cirkulære herom.
3. Endelig beder jeg om en  

 uddybende udtalelse om den tid der medgik til direktoratets behandling af den  

 sag der blev rejst med fængslets brev af 8. juli 1994. Fra behandlingen af  

 den  

 første sag og på grundlag af oplysningerne i fængslets brev af 8. juli 1994  

 måtte det stå klart for direktoratet at (A's) mormor formentlig kun havde  

 ganske kort tid tilbage at leve i.
Alligevel forelå der ikke en afgørelse før  

 mormoderen døde den 22. juli 1994.
..." Den 25. oktober 1994 udtalte  

 fængslet:
 "  

  

 Ad 1:
 Indsatte blev underrettet om,  

 at han var bevilget en udgang med 2 ledsagere til mormoderens sygeleje, før  

 afgørelsen blev ændret den 17.6.94. Indsatte blev imidlertid den 17.6.94  

 orienteret om, at politiet ønskede at deltage i bevogtningen, da politiet  

 vurderede indsatte som særdeles undvigelsestruet, og indsatte bekræftede på  

 forespørgsel ..., at han trods alt ønskede at gennemføre besøget til  

 mormoderens sygeleje.
 Ad 2:
 Ledsagerne var ... anmodet om  

 som sikkerhedsforanstaltning at medbringe håndjern, da ... politiet vurderede  

 indsatte for særlig undvigelsestruet og farlig, og da udgangen efter  

 omstændighederne havde antaget karakter af en transport.
Det er imidlertid korrekt, at  

 anvendelsen af håndjern på det konkrete tidspunkt fandt sted, fordi politiet  

 ønskede det.
De ledsagende enhedsfunktionærer, der på forhånd var gjort  

 bekendt  

 med politiets store betænkeligheder med hensyn til undvigelsesrisiko og  

 farlighed, fandt det efter omstændighederne ikke betimeligt at gøre politiets  

 anmodning til genstand for drøftelse, selv om i hvert fald fastholdelse af  

 anvendelse af håndjern på sygestuen kunne vurderes som en efter  

 omstændighederne upåkrævet ekstra sikkerhedsforanstaltning.
..." Den 10. januar 1995 udtalte  

 direktoratet:
 "  

  

 ad 1:  

  

 Direktoratet meddelte den 17. juni 1994 Statsfængslet i  

 Nyborg, at udgang efter politiets anmodning skulle foregå med ledsagelse af  

 politiet og under iagttagelse af de forholdsregler, som politiet måtte finde  

 påkrævede for at hindre et eventuelt misbrug under udgangen.
 Direktoratet fandt ikke, at  

 man kunne afvise politiets anmodning om at følge med på udgangen, jf. den  

 opgavefordeling der følger af retsplejelovens § 108.
 ...
 Efter direktoratets  

 opfattelse blev kriminalforsorgens afgørelse om ledsaget udgang ikke ændret.  

 Der  

 er tale om, at politiet traf en supplerende afgørelse om politiovervågning,  

 fordi det ville være påkrævet for at forebygge recidiv til ny personfarlig  

 kriminalitet.
 ad 2:... Direktoratet kan henholde sig til det af anstalten  

 anførte.
ad 3:  

  

 Det er korrekt, at der allerede på et tidligt tidspunkt af  

 sagen forelå oplysninger om, at mormoderen formentligt kun havde kort tid  

 tilbage at leve i, hvilket man fra direktoratets side var opmærksom på.  

 Direktoratet fandt det imidlertid af afgørende betydning, at det forelå fuldt  

 oplyst, hvorvidt politiet vurderede risikoen ved udgang som så betydelig, at  

 man ved en eventuel ny udgang fortsat ville anbefale anvendelse af håndjern.  

 Der blev ved denne afgørelse lagt vægt på, at det var politiets klare  

 opfattelse, at den pågældende under udgangen havde udvist en adfærd, der  

 tydede  

 på, at han var undvigelsestruet.
Der blev endvidere lagt vægt på, at den  

 pågældende kunne have valgt at gennemføre udgangen med håndjern.
Som  

 tidligere  

 oplyst forelå Statsadvokatens udtalelse i sagen ikke før den 25. august 1994.
..." Jeg modtog samtidig kopi af  

 udgangsledsager- og håndjernsrapporter.
 I en skrivelse af 29. maj  

 1995 til Justitsministeriet anførte jeg bl.a. følgende:
 "...
Jeg beder ministeriet om at oplyse hvorvidt politiet efter  

 retsplejelovens § 108 (eller på andet grundlag) efter ministeriets opfattelse  

 kan  

  

 kræve  

  

 at deltage i en udgang.
I  

 bekræftende fald beder jeg om en nærmere begrundelse for dette standpunkt.
 Jeg beder endvidere om nærmere oplysninger om politiets  

 rolle ved deltagelse i udgange, herunder oplysning om, hvorvidt - og i givet  

 fald med hvilken hjemmel - politiet kan kræve iagttagelse af yderligere  

 forholdsregler end fastsat af kriminalforsorgen, f.eks. anvendelse af  

 håndjern  

 som i det konkrete tilfælde.
..." Politidirektøren i København  

 anførte i en udtalelse af 15. august 1995 at politiledsagelse under udgang  

 fra  

 afsoning finder sted i tilfælde hvor afsoneren efter en konkret vurdering  

 bedømmes som meget farlig, og der er grundlag for at antage at den pågældende  

 vil benytte udgangen til flugt.
 Justitsministeriet anførte i  

 en udtalelse af 31. august 1995:
 "...
 Efter retsplejelovens § 108,  

 stk. 1, er politiets opgave at opretholde sikkerhed, fred og orden, at påse  

 overholdelsen af love og vedtægter samt at foretage det fornødne til  

 forhindring af forbrydelser og til efterforskning og forfølgning af sådanne.
Denne opgave påhviler  

 politiet generelt og således også i tilfælde, hvor der er tale om, at en  

 person, der afsoner en fængselsstraf, gives tilladelse til udgang ledsaget af  

 fængselspersonale.
I situationer, hvor konkrete omstændigheder, herunder  

 oplysninger om en afsoners skønnede farlighed, tilsiger det, er det således  

 Justitsministeriets opfattelse, at politiet med hjemmel i retsplejelovens §  

 108 kan anbefale kriminalforsorgen, at politiet er til stede under udgangen,  

 og  

 at politiet med samme hjemmel - for at forebygge en konkret flugtrisiko - kan  

 træffe beslutning om, at den pågældende under udgangen eller under en del af  

 denne skal ilægges håndjern.
..." Vedr. klagen over Justitsministeriet.
 Den 25. juli 1994 klagede A  

 til Politimesteren i Gladsaxe over bl.a. politiets ønske om at han skulle  

 belægges med håndjern under besøget den 20. juni 1994.
Den 10. august 1994 kom de to  

 polititjenestemænd med udtalelser til sagen.
De oplyste bl.a. at de undervejs  

 til sygehuset havde aftalt at A skulle have håndjern på ved udstigning af  

 bilen  

 for at mindske risikoen for flugt.
Når polititjenestemændene mente at der var  

 en flugtrisiko, skyldtes det at A tidligere havde truet politiet på livet, og  

 at A "politiet bekendt ikke havde haft kontakt med (sin) mor".
Udtalelserne blev forelagt  

 A, og han kom med bemærkninger hertil i brev af 26. august  

 1994. A  

 bestred at han havde haft til  

 hensigt at flygte og beskrev forløbet af besøget.
Han bestred også at han  

 tidligere havde truet politiet på livet.
Endelig bestred han at han ikke  

 havde  

 haft (jævnlig) kontakt med sin mor (og mormor), og redegjorde nærmere for  

 omfanget  

 heraf.
 A's bemærkninger blev  

 forelagt de to polititjenestemænd der den 27. september 1994 henholdt sig til  

 deres tidligere udtalelser.
 Sagen blev herefter forelagt  

 for Lokalnævnet for Gladsaxe politikreds der ikke fandt anledning til  

 yderligere undersøgelser.
 Politimesteren i Gladsaxe  

 traf herefter afgørelse den 15. november 1994. Han fandt ikke grundlag for at  

 kritisere at politiet havde anset det for nødvendigt at belægge A med  

 håndjern,  

 og begrundede det sådan:
" ... en vurdering af  

 nødvendigheden vil altid bero på et skøn ud fra de på det givne tidspunkt  

 foreliggende oplysninger og forekommende omstændigheder.
I dette tilfælde  

 skønnede polititjenestemændene det nødvendigt og følte sig bekræftet i dette  

 skøn på baggrund af de af dem beskrevne episoder i forbindelse med passage af  

 svingdøren til hospitalets forhal.
Jeg finder derfor ikke  

 anledning til at kritisere polititjenestemændenes skøn.
Dette også  

 sammenholdt  

 med Deres egen meget hurtige beslutning om at afstå fra besøget på hospitalet  

 uden på nogen måde at argumentere for at få aftaget håndjernene - i det  

 mindste  

 på sygestuen." A klagede til Justitsministeriet  

 der traf afgørelse den 23. december 1994. Ministeriet fandt ikke grundlag for  

 at ændre politimesterens afgørelse og tiltrådte politimesterens begrundelse.
 Herefter klagede A til mig.
 Politimesteren og  

 Justitsministeriet henholdt sig til deres afgørelser.
 I skrivelse af 29. maj 1995  

 til Justitsministeriet anmodede jeg om en nærmere begrundelse for at politiet  

 fandt det nødvendigt at A skulle have håndjern på, herunder på sygestuen der  

 er  

 beliggende på 11. etage.
 I en udtalelse af 13. juni  

 1995 anførte Politimesteren i Gladsaxe følgende:
 "...at herværende  

 kriminalpoliti fra Københavns Politi, Afdeling A, fik anmodning om bevogtning  

 af strafafsoner (A) under udgang til sygebesøg hos hans mormor på KAS,  

 Herlev.  

 Det er ikke unormalt, at bevogtninger i sådanne anledninger udføres af den  

 stedlige politikreds med baggrund i lokalkendskab.
 I forbindelse med  

 bevogtningsanmodningen udtaltes fra Københavns Politi mistanke om, at  

 afsoneren  

 kunne tænkes at benytte sygebesøget til flugt, idet man ikke var bekendt med  

 tidligere kontakt mellem afsoneren og mormoren, der var indlagt på KAS,  

 Herlev.  

 Yderligere oplystes, at afsoneren tidligere havde truet sagsbehandlere i  

 Københavns Politi på livet.
 Med baggrund i vurderingen  

 vedrørende flugtforsøg, for at nedbringe muligheden, blev afsoneren ilagt  

 håndjern.
 De bevogtende  

 kriminalpolititjenestemænd følte sig bekræftet i et muligt flugtforsøg på  

 grund  

 af episoderne i forbindelse med passage af svingdørene til hospitalets  

 forhal,  

 samt den kendsgerning, at afsoneren end ikke argumenterede for aftagelse af  

 håndjernene på selve sygestuen, men resolut afbrød sygebesøget.
Jeg skal bemærke, at uanset  

 hvor i hospitalet en flugt ville blive iværksat, ville dette medføre store  

 ulemper og gener ved eftersættelse og eventuelt håndgemæng mellem afsoneren  

 og  

 bevogtningspersonalet.
Ulemperne og generne skønnes endog at kunne antage et  

 værre omfang, hvis eftersættelse og håndgemæng skulle finde sted på  

 hospitalets  

 gange og sygestuer mellem patienter, hospitalsudstyr, personale og besøgende.
 På den baggrund finder jeg  

 ikke skønnet om anvendelsen af håndjern forkert med den bemærkning, at disse  

 muligvis kunne være fjernet under ophold på sygestuen, når  

 bevogtningspersonalet havde overblik over sygestuens indretning,  

 aflåsningsmuligheder, antal patienter/besøgende og hospitalsudstyr.
For en ordens skyld skal jeg  

 tilføje, at personalet fra kriminalforsorgen, så vidt det er oplyst, ikke på  

 stedet reagerede på eller protesterede over kriminalpolitipersonalets  

 bevogtning eller dens udførelse." Rigspolitichefen oplyste i en  

 udtalelse af 11. juli 1995 at der ikke i lovbestemmelser, bekendtgørelser  

 eller  

 kundgørelser er udarbejdet regler om politiets anvendelse af håndjern.
 Politidirektøren i København  

 anførte i en udtalelse af 15. august 1995:
 "...Kriminalpolitiet,  

 Afdeling A, anmodede politiet i Gladsaxe om at bevogte (A) under udgang til  

 sygebesøg på Herlev sygehus den 20. juni 1994.
 Det var kriminalpolitiets  

 opfattelse, at (A) ville benytte udgangen til flugt, som nævnt i  

 Politimesteren  

 i Gladsaxes udtalelser.
Man vurderede, at risikoen  

 for, at han på fri fod ville begå ny personfarlig kriminalitet, var meget  

 stor  

 på baggrund af hans tidligere kriminelle adfærd.
Jeg skal herved henvise  

 til...
 Yderligere frygtede man, at  

 han ville gøre alvor af sine trusler mod politiet fremsat over for to  

 kriminalassistenter den 21. maj 1991.
..." I en udtalelse af 31. august  

 1995 henviste Justitsministeriet til udtalelserne fra Politimesteren i  

 Gladsaxe  

 og Politidirektøren i København.
 I et brev til A udtalte jeg  

 herefter følgende:
"  

  

 Vedr.
Direktoratet for Kriminalforsorgen.
1. Den 16. juni 1994 traf  

 Direktoratet for Kriminalforsorgen afgørelse om udgang med to ledsagere (fra  

 fængslet) til besøg hos Deres mormor på sygehuset.
Den 17. juni 1994  

 besluttede direktoratet imidlertid - efter politiets ønske herom - at  

 politiet  

 også skulle ledsage Dem under besøget på sygehuset.
Imødekommelsen af  

 politiets  

 ønske ses ikke at være sket på et nyt faktisk grundlag eller fordi  

  

 direktoratet  

  

 havde grundlag for en  

 ændret opfattelse med hensyn til vurderingen af sikkerhedsrisikoen, men  

 udelukkende fordi politiet ønskede det da politiet havde en anden opfattelse  

 af  

 sikkerhedsrisikoen.
I min supplerende høring af  

 12. oktober 1994 bad jeg direktoratet om nærmere at begrunde hvorfor  

 direktoratet imødekom politiets ønske.
Direktoratet svarede hertil at man  

 ikke  

 "kunne afvise politiets anmodning om at følge med på udgangen, jf. den  

 opgavefordeling der følger af retsplejelovens § 108".
 Denne bestemmelse lyder  

 sådan:
"Politiets opgave er at  

 opretholde sikkerhed, fred og orden, at påse overholdelsen af love og  

 vedtægter  

 samt at foretage det fornødne til forhindring af forbrydelser og til  

 efterforskning og forfølgning af sådanne." Bestemmelsen - også kaldet  

 politiets generalfuldmagt - definerer politiets opgaver, men siger ikke noget  

 om hvilke midler (indgreb) politiet kan anvende til varetagelsen af disse  

 opgaver.
Forarbejderne til bestemmelsen angiver heller ikke noget herom.
I  

 praksis er det imidlertid antaget at bestemmelsen indeholder selvstændig  

 hjemmel til frihedsberøvelse af ordensmæssig karakter, f.eks. af berusede  

 personer (se bl.a.
Hans Gammeltoft-Hansen, Strafferetspleje, bd.
II, 1989, s.  

 117-118, og Kommenteret Retsplejelov 1994, s. 127, note 2 til § 108). Det er  

 dog en betingelse at det sker for at afværge en konkret påviselig fare for  

 krænkelse af orden og sikkerhed, og at indgrebet ikke er uforholdsmæssigt.  

 Det  

 almindelige proportionalitetsprincip og andre (forvaltningsretlige) regler  

 sætter derfor nogle grænser for anvendelsen af bestemmelsen som selvstændigt  

 hjemmelsgrundlag for indgreb mv. fra politiets side.
Justitsministeriet har som  

 nævnt i udtalelsen af 31. august 1995 anført at politiet med hjemmel i  

 retsplejelovens § 108 kan  

  

 anbefale  

  

 kriminalforsorgen at politiet er til stede under en udgang.
Det er endvidere  

 ministeriets opfattelse at politiet også med hjemmel i retsplejelovens § 108  

 "for at forebygge  

  

 en konkret  

  

 (min fremhævelse) flugtrisiko - kan træffe beslutning om, at den pågældende  

 under udgangen eller under en del af denne skal ilægges håndjern".
 Jeg er enig i  

 Justitsministeriets opfattelse.
Forholdet er således det at  

 kompetencen til at træffe afgørelse om udgang henhører under  

 kriminalforsorgen  

 der til brug for sådanne afgørelser kan - og i visse tilfælde skal - indhente  

 en udtalelse fra politiet.
Politiets udtalelse er ikke bindende for  

 kriminalforsorgen  

 der selvstændigt må vurdere om, og i givet fald i hvilket omfang, politiets  

 vurdering og eventuelle anbefalinger med hensyn til vilkår mv. skal lægges  

 til  

 grund.
Retsplejelovens § 108  

 indeholder ikke en selvstændig hjemmel for politiet til at  

  

 kræve  

  

 at kriminalforsorgen træffer en  

 bestemt afgørelse eller fastsætter nogle bestemte vilkår mv. for afgørelsen,  

 selv om politiet vurderer at det er nødvendigt for at opfylde bestemmelsens  

 formål.
Noget andet er at politiets vurdering og eventuelle anbefaling  

 normalt  

 i praksis tillægges betydelig vægt ved kriminalforsorgens vurdering af sagen.
 Jeg er som det fremgår af det  

 anførte, ikke enig med Direktoratet for Kriminalforsorgen i den  

 retsopfattelse  

 at direktoratet ikke ved sin afgørelse om udgangen "kunne afvise  

 politiets  

 anmodning om at følge med på udgangen".
De blev af fængslet orienteret  

 om direktoratets afgørelse af 16. juni 1994  

  

 før  

  

 imødekommelsen af politiets ønske om også at ledsage Dem.
De blev også  

 orienteret  

 om politiledsagelsen, men valgte alligevel at gennemføre besøget.
 I min supplerende høring  

 spurgte jeg direktoratet om imødekommelsen af politiets ønske efter  

 direktoratets  

 opfattelse var en skærpelse i forhold til afgørelsen af 16. juni 1994, hvor  

 direktoratet fandt det tilstrækkeligt med to ledsagere (fra fængslet).  

 Direktoratet  

 svarede hertil at afgørelsen efter direktoratets opfattelse ikke blev ændret,  

 men at politiet traf en "supplerende afgørelse om  

 politiovervågning".
Heri er jeg ikke enig.  

 Politiet har som nævnt ikke kompetence til at træffe bestemmelse om udfaldet  

 af  

 en udgangssag eller vilkår mv. for en tilladelse til udgang, og  

 kriminalforsorgen er som ligeledes nævnt derfor ikke forpligtet til at følge  

 politiets anbefalinger.
Hvis kriminalforsorgen vælger at følge politiets  

 anbefalinger, bliver de en del af kriminalforsorgens afgørelse.
Ved  

 direktoratets  

 meddelelse til fængslet om at politiets anmodning skulle imødekommes, er der  

 således efter min opfattelse sket en ændring af direktoratets afgørelse, jf.  

 straks nedenfor.
Jeg er således ikke enig med direktoratet i at der ikke var  

 tale om ændring af afgørelsen, men om at politiet traf en supplerende  

 afgørelse.
Når en afgørelse er meddelt  

 parten, kan myndighederne ikke uden videre tilbagekalde eller ændre den,  

 herunder ændre vilkårene mv. for afgørelsen, til skade for parten.
Jeg  

 henviser  

 til Karsten Loiborg mfl., Forvaltningsret (1994), s. 616ff og Claus Haagen  

 Jensen mfl., Forvaltningsret, Almindelige Emner (1989), s. 452ff.
 Udgang med ledsagelse af både  

 fængselspersonale og politiet betragtes uden tvivl af de indsatte som et  

 (væsentligt) større indgreb end udgang med ledsagelse alene af  

 fængselspersonale.
 Jeg mener derfor at ændringen  

 af beslutningen om udgang med ledsagelse af fængselspersonale til udgang med  

 ledsagelse af både fængselspersonale og af politiet må betragtes som en  

 skærpelse.
 Jeg har samtidig hermed gjort  

 Direktoratet for Kriminalforsorgen bekendt med min opfattelse.
 2. Indsatte kan belægges med  

 håndjern  

  

 under transport mv.  

  

 hvis det  

 skønnes nødvendigt for f.eks. at hindre undvigelse (§ 1, stk. 1, i  

 Direktoratet  

 for Kriminalforsorgens cirkulære af 27. maj 1994 om anvendelse af håndjern  

 over for indsatte).
Bestemmelse om anvendelse af  

 håndjern træffes af anstaltens vagthavende leder eller den han bemyndiger  

 hertil.
Hvis forholdene ikke tillader at man afventer vedkommendes afgørelse,  

 træffes bestemmelsen af den tilstedeværende funktionær som er ansvarlig for  

 det pågældende tjenesteområde (cirkulærets § 2, stk. 1).
 Under ledsaget udgang skal  

 det ledsagende personale gribe ind, hvis den indsatte søger at unddrage sig  

 tilsynet, og afbryde udgangen hvis der er formodning om at den indsatte vil  

 undvige (afsnit II i direktoratets retningslinier af 9. december 1988 for  

 ledsaget udgang). Hvis den indsatte undviger og ikke kan pågribes, skal  

 politiet underrettes (anførte sted).
 Hvis en indsat forsøger at  

 undvige, kan der (for så vidt af enhver) foretages "det nødvendige"  

 for at hindre det (straffelovens § 13, stk. 3). Det kan herunder blive  

 nødvendigt at anvende håndjern.
Fængslet har oplyst at  

 anvendelsen af håndjern fandt sted alene fordi politiet ønskede det.
Der var  

 ikke på forhånd truffet beslutning (af fængslet eller direktoratet) om  

 anvendelse af håndjern.
 Justitsministeriet har i  

 udtalelsen af 31. maj 1995 som nævnt anført at politiet med hjemmel i  

 retsplejelovens § 108 for at forebygge en  

  

 konkret  

  

 flugtrisiko kan træffe beslutning om, at den pågældende under udgangen eller  

 under en del af denne skal ilægges håndjern.
 Som nævnt giver denne  

 generelle retsopfattelse vedrørende forståelsen af retsplejelovens § 108 mig  

 ikke anledning til bemærkninger.
 Således som sagen forløb ved  

 udgangen, har jeg ikke grundlag for at kritisere at de ledsagende  

 funktionærer  

 ikke fandt det "betimeligt at gøre politiets anmodning til genstand for  

 drøftelse" (fængslets udtalelse af 25. oktober 1994).
Det er naturligvis uheldigt  

 at der opstod en situation som den foreliggende.
Jeg må imidlertid lægge til  

 grund at kriminalforsorgen ikke forudså muligheden for, at politiet (også)  

 fremkom med ønske om at De fik håndjern på.
Jeg mener derfor at jeg ikke kan  

 kritisere  

  

 kriminalforsorgen  

  

 for  

 ikke at have afklaret dette spørgsmål nærmere forud for udgangen.
Med henblik på at lignende  

 situationer ikke opstår i fremtiden, har jeg samtidig hermed henstillet til  

 Direktoratet for Kriminalforsorgen i samarbejde med politiet at søge en måde  

 at sikre dette på.
Jeg har bedt om underretning om hvad der videre sker i den  

 anledning.
3. Den 11. juli 1994 modtog  

 direktoratet Deres fornyede ansøgning (gennem fængslets brev af 8. juli 1994)  

 om tilladelse til at besøge Deres mormor på hospitalet.
Efter de oplysninger  

 der foreligger for mig, gav denne ansøgning ikke anledning til særlige  

 sagsbehandlingsskridt til (hurtig) afklaring af Deres muligheder for ny  

 udgang  

 til sygebesøg før meddelelsen den 22. juli 1994 om at Deres mormor var død.  

 Den  

 20. juli 1994 modtog direktoratet udtalelse fra statsadvokaten, bilagt en  

 udtalelse  

 fra Københavns Politi.
Disse udtalelser var imidlertid svar på høringen over  

 fængslets indstilling af 25. maj 1994 om at De begyndte et udgangsforløb, og  

 udtalelserne indeholdt (derfor) ikke noget om politiets deltagelse og  

 anvendelse af håndjern.
Den 26. juli 1994 talte direktoratet med Københavns  

 Politi og Gladsaxe Politi om spørgsmålet om politiets deltagelse i kommende  

 udgange, og den 27. juli 1994 forelagde direktoratet dette spørgsmål  

 skriftligt  

 for Gladsaxe Politi (og den 15. august 1994 for Københavns Politi).
I min høring af 12. oktober  

 1994 bad jeg direktoratet om en supplerende udtalelse om den tid der medgik  

 til direktoratets behandling af denne sag.
Jeg bemærkede i den forbindelse at  

 det - fra behandlingen af den tidligere sag og på grundlag af oplysningerne i  

 fængslets brev af 8. juli 1994 - måtte stå direktoratet klart at Deres mormor  

 formentlig kun havde kort tid tilbage at leve i.
Direktoratet har oplyst at  

 det var opmærksom på Deres mormors tilstand.
Direktoratet fandt det  

 imidlertid  

 af "afgørende betydning, at det forelå fuldt oplyst, hvorvidt politiet  

 vurderede risikoen ved udgang som så betydelig, at man ved eventuel ny udgang  

 fortsat ville anbefale anvendelse af håndjern." Direktoratet lagde i den  

 forbindelse vægt på at politiet havde haft den klare opfattelse at De havde  

 forsøgt at undvige under udgangen, og på at De kunne have valgt at gennemføre  

 udgangen med håndjern på.
 Jeg kan ikke kritisere at  

 direktoratet ønskede at få afklaret om politiet ved en eventuel ny udgang til  

 sygebesøg ville anbefale håndjern (i givet fald også under selve  

 sygebesøget).  

 Da direktoratet imidlertid var klar over at Deres mormor kun havde kort tid  

 tilbage at leve i, burde direktoratet efter min opfattelse have udskilt denne  

 ansøgning fra udgangssagen i øvrigt og hastebehandlet ansøgningen f.eks. ved  

 telefonisk forelæggelse for politiet.
 Jeg har gjort direktoratet  

 bekendt med min opfattelse.
Jeg må endvidere finde det  

 uheldigt at direktoratet tillagde det betydning ved tilrettelæggelsen af  

 behandlingen af Deres fornyede ansøgning at De kunne have valgt at gennemføre  

 besøget den 20. juni 1994 med håndjern på.
Jeg har herved lagt vægt på at det  

 først var ved meddelelsen om at De også skulle have håndjern på under selve  

 sygebesøget (i sygeværelset på 11. sal) at De valgte ikke at gennemføre  

 besøget, og at det var fordi De ikke ønskede at møde Deres mormor og øvrige  

 familie med håndjern på.
 Jeg har gjort direktoratet  

 bekendt hermed.
Vedr.
Justitsministeriet.
 Jeg henviser til det jeg har  

 anført ovenfor om at det er kriminalforsorgen der har kompetencen til at  

 træffe afgørelse om tilladelse til udgang og vilkår herom.
Spørgsmålet er her om jeg kan  

 kritisere det forhold at politiet vurderede at De burde ilægges håndjern.  

 Spørgsmålet er nærmere hvilke faktiske oplysninger der lå til grund for  

 beslutningen.
Jeg henviser til det der er anført ovenfor s. 12 og 14 om at  

 politiet med hjemmel i retsplejelovens § 108 for at forebygge en  

  

 konkret  

  

 flugtrisiko eller farlig  

 situation kan træffe beslutning om anvendelse af håndjern.
 Vurderingen af farlighed  

 og/eller flugtrisiko bygger på et skøn som jeg efter de regler der gælder for  

 min virksomhed ikke kan kritisere, medmindre der foreligger særlige  

 omstændigheder.
Jeg må lægge til grund at  

 Direktoratet for Kriminalforsorgen oprindeligt vurderede risikoen ved  

 gennemførelsen af besøget hos Deres mormor således at ledsagelse af to  

 fængselsbetjente var tilstrækkeligt.
Jeg må videre lægge til grund at  

 direktoratets beslutning om hvorledes udgangen skulle forløbe - dvs. med  

 ledsagelse af yderligere to polititjenestemænd under selve besøget - (også)  

 byggede på en retsvildfarelse med hensyn til om direktoratet kunne afvise at  

 polititjenestemænd medvirkede, og ikke på en ændret vurdering af farlighed  

 eller flugtrisiko.
 Direktoratet ses ikke på  

 noget tidspunkt at have taget stilling til spørgsmålet om anvendelse af  

 håndjern under udgangen.
 Ved udgangen medbragte fængselsbetjentene  

 et sæt håndjern (som ikke blev taget i anvendelse under transporten fra  

 Nyborg  

 til Gladsaxe politikreds og fra kredsen til sygehuset).
 Som sagen foreligger oplyst,  

 må jeg lægge til grund at hverken Københavns Politi eller politikredsens  

 ledende  

 polititjenestemænd hos Politimesteren i Gladsaxe traf beslutning om  

 anvendelse  

 af håndjern.
 Beslutningen om anvendelse af  

 håndjern blev truffet af de to polititjenestemænd og beslutningen blev  

 truffet  

 undervejs fra politikredsen til sygehuset i de ledsagende polititjenestemænds  

 tjenestevogn.
Der foreligger ikke oplysning  

 om at de to polititjenestemænd i henseende til farlighed eller flugtrisiko  

 var  

 i besiddelse af særlige oplysninger som ikke havde foreligget for  

 Direktoratet  

 for Kriminalforsorgen, Københavns Politi eller Politimesteren i Gladsaxe.
Der  

 foreligger heller ikke oplysninger om at der forud for polititjenestemændenes  

 beslutning var noget i forbindelse med Deres adfærd der tydede på en særlig  

 opstået farlig situation.
 Jeg har ved min supplerende  

 høring til Justitsministeriet bedt om en nærmere begrundelse for  

 polititjenestemændenes beslutning om anvendelse af håndjern.
Det som Justitsministeriet  

 har anført, fører ikke til at jeg kan anse det for godtgjort at der på  

 tidspunktet for beslutningen forelå det fornødne grundlag for en ændret  

 vurdering af den konkrete flugtrisiko og dermed for behovet for at anvende  

 håndjern.
Jeg må derfor anse de to polititjenestemænds oprindelige beslutning  

 herom for kritisabel.
 Jeg har samtidig hermed gjort  

 Politimesteren i Gladsaxe og Justitsministeriet bekendt med min opfattelse.
Der foreligger modstridende  

 forklaringer om Deres adfærd under ind- og udpassagen af svingdøren til  

 Københavns Amtssygehus i Herlev.
Jeg har ikke mulighed for at tage stilling  

 til hvad der faktisk passerede.
 Lægges det imidlertid til  

 grund - som polititjenestemændene har oplyst - at De udviste en adfærd der  

 tydede på at De forsøgte flugt, forelå  

  

 herefter  

  

 den fornødne konkrete flugtrisiko således at ilæggelse i håndjern på dette  

 tidspunkt  

 kunne ske (i det foreliggende tilfælde opretholdes).
Jeg foretager ikke mere  

 vedrørende dette spørgsmål.
Jeg har dog hæftet mig ved udtalelsen af 13. juni  

 1995 fra Politimesteren i Gladsaxe om at håndjernene "muligvis kunne  

 være fjernet under opholdet på sygestuen, når bevogtningspersonalet havde  

 overblik over sygestuens indretning, aflåsningsmuligheder, antal  

 patienter/besøgende og hospitalsudstyr".
