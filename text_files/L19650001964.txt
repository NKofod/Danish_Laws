 I henhold til kgl. resolution af 27. august 1964 har Danmarks faste  

 repræsentant ved Europarådet uden ratifikationsforbehold den 30. september  

 1964 undertegnet den i Paris den 15. december 1958 vedtagne overenskomst om  

 udveksling af terapeutiske stoffer af menneskelig oprindelse.
 Overenskomsten har følgende ordlyd:
EUROPÆISK OVERENSKOMST om udveksling af terapeutiske stoffer af menneskelig oprindelse.  

 Undertegnede regeringer, der er medlemmer af Europarådet, er, i betragtning af, at terapeutiske stoffer af menneskelig oprindelse ifølge  

 deres natur er resultater af en menneskelig donors handling og derfor kun  

 forefindes i begrænsede mængder; i betragtning af, at der er højst ønskeligt, at medlemslandene i en  

 europæisk samhørighedsånd yder hinanden gensidig bistand med hensyn til  

 levering af sådanne terapeutiske stoffer, såfremt der skulle opstå behov  

 derfor; i betragtning af, at gensidig bistand kun er mulig dersom disse stoffers  

 egenskaber og anvendelse er underkastet de af medlemslandene i fællesskab  

 fastsatte regler, og dersom der med hensyn til deres indførsel tilstås de  

 nødvendige lettelser og fritagelser, blevet enige om følgende:
 Artikel 1.
 I denne overenskomst betyder udtrykket »terapeutiske stoffer af  

 menneskelig oprindelse« menneskeligt blod og derivater deraf.
 Denne overenskomsts bestemmelser kan ved brevveksling mellem to eller  

 flere af de kontraherende parter udstrækkes til at gælde andre terapeutiske  

 stoffer af menneskelig oprindelse.
 Artikel 2.
 De kontraherende parter forpligter sig til, såfremt de besidder  

 tilstrækkelige lagre til dækning af eget behov, at stille terapeutiske  

 stoffer af menneskelig oprindelse til rådighed for andre kontraherende  

 parter, der måtte have omgående behov derfor, uden andet vederlag end det,  

 der er nødvendigt til dækning af udgifter ved indsamling, fremstilling og  

 transport af disse stoffer.
 Artikel 3.
 Terapeutiske stoffer af menneskelig oprindelse stilles til rådighed for de  

 andre kontraherende parter på den udtrykkelige betingelse, at de ikke giver  

 anledning til nogen fortjeneste, at de udelukkende anvendes i medicinsk  

 øjemed, og at de kun udleveres til de af de interesserede regeringer udpegede  

 institutioner.
 Artikel 4.
 De kontraherende parter indestår for opfyldelse af de i protokollen til  

 denne overenskomst fastsatte mindstekrav til de terapeutiske stoffers  

 egenskaber og for overholdelse af de sammesteds indeholdte bestemmelser om  

 etikettering, pakning og forsendelse.
 Endvidere vil de overholde alle af dem tiltrådte regler med hensyn til  

 international standardisering på dette område.
Enhver forsendelse af terapeutiske stoffer af menneskelig oprindelse skal  

 være ledsaget af en erklæring om, at de er fremstillet i overensstemmelse med  

 protokollens specifikationer.
Erklæringen skal udfærdiges på grundlag af det  

 i bilag 1 til protokollen angivne eksempel.
 Protokollen og dens bilag kan ændres eller kompletteres af regeringerne i  

 de lande, der er deltagere i denne overenskomst.
 Artikel 5.
 De kontraherende parter skal træffe alle nødvendige forholdsregler til, at  

 terapeutiske stoffer af menneskelig oprindelse, der stilles til deres  

 rådighed af de andre parter, fritages for indførselstold.
 De skal endvidere træffe alle nødvendige forholdsregler til at sikre, at  

 disse stoffer omgående leveres ad den mest direkte vej til de i denne  

 overenskomsts artikel 3 omhandlede modtagere.
 Artikel 6.
 De kontraherende parter skal gennem Europarådets generalsekretær sende  

 hverandre en liste over de institutioner, der har beføjelse til at udstede  

 den i denne overenskomsts artikel 4 omtalte erklæring.
 De skal endvidere fremsende en liste over de institutioner, der har  

 beføjelse til at fordele indførte terapeutiske stoffer af menneskelig  

 oprindelse.
 Artikel 7.
 Denne overenskomst er åben for undertegnelse af Europarådets medlemmer,  

 der kan blive deltagere ved:
 Ratifikationsinstrumenterne skal deponeres hos Europarådets  

 generalsekretær.
 Artikel 8.
 Denne overenskomst træder i kraft den første dag i den måned, der der  

 følger efter datoen, på hvilken tre medlemmer af rådet i overensstemmelse med  

 bestemmelserne i artikel 7 har undertegnet overenskomsten uden forbehold af  

 ratifikation eller har ratificeret den.
 For ethvert medlem, der senere undertegner den uden forbehold af  

 ratifikation eller ratificerer den, træder overenskomsten i kraft den første  

 dag i den måned, der følger efter datoen for undertegnelsen eller  

 deponeringen af ratifikationsinstrumentet.
 Artikel 9.
Europarådets ministerudvalg kan opfordre enhver stat, der ikke er medlem  

 af rådet, til at tiltræde overenskomsten.
Tiltrædelsen får gyldighed den  

 første dag i den måned, der følger efter datoen for tiltrædelsesinstrumentets  

 deponering hos Europarådets generalsekretær.
 Artikel 10.
 Europarådets generalsekretær meddeler medlemslandene og de stater, der  

 tiltræder overenskomsten:
 Artikel 11.
 Denne overenskomst forbliver i kraft på ubestemt tid.
 Enhver kontraherende part kan med et års varsel bringe anvendelsen af  

 denne overenskomst til ophør for sit vedkommende ved meddelelse til  

 Europarådets generalsekretær.
 Til bekræftelse heraf har undertegnede, der er behørigt befuldmægtigede  

 hertil af deres respektive regeringer, undertegnet denne overenskomst.
Udfærdiget i Paris den 15. december 1958, på fransk og engelsk, begge tekster af samme gyldighed, i et enkelt  

 eksemplar, som skal deponeres i Europarådets arkiver.
Generalsekretæren skal  

 fremsende bekræftede kopier til hver af de regeringer, der undertegner eller  

 tiltræder overenskomsten.
 For Den østriske Republiks regering:
 Under forbehold af ratifikation.
Leopold FIGL For Kongeriget Belgiens regering:
P.
WIGNY For Kongeriget Danmarks regering:
 For Den franske Republiks regering:
 Under forbehold af ratifikation.
M.
COUVE de MURVILLE For Forbundsrepublikken Tysklands regering:
 Under forbehold af ratifikation.
v.
BRENTANO For Kongeriget Grækenlands regering:
 Under forbehold af ratifikation.
CAMBALOURIS For Den islandske Republiks regering:
 For Irlands regering:
Proinsias MAC AOGAIN For Den italienske Republiks regering:
 Under forbehold af ratifikation.
C.
A.
STRANEO For Storhertugdømmet Luxembourgs regering:
 Under forbehold af ratifikation.
BECH For Kongeriget Nederlandenes regering:
 For Kongeriget Norges regering:
Hans ENGEN For Kongerigets Sveriges regering:
 Ved undertegnelsen af denne overenskomst erklærer den svenske regering, at  

 den kun godkender overenskomstens og protokollens bestemmelser, hvor de  

 gælder menneskeligt blod.
Leif BELFRAGE For Den tyrkiske Republiks regering:
 Under forbehold af ratifikation.
Fatin R.
ZORLU For Det forende Kongerige Storbritannien og Nordirlands regering: Ved  

 undertegnelsen afgav Danmark følgende erklæring:
 »Ved leverancer af fuldblod fra Danmark vil det ikke kunne  

 attesteres, at de i anden del, »Specific provisions«, afsnit 1,  

 Whole human blood', i de til overenskomsten hørende protokol stillede krav  

 til blodets hæmoglobinindhold og til blodbeholdernes forsegling er opfyldt,  

 samt at det i samme del af protokollen i afsnit 3, »Human Albumin«  

 og 4, »Human Gamma Globulin« indeholdte forbud mod tilsætning af  

 antiseptiske eller bakteriostatiske stoffer ikke vil kunne iagttages i  

 Danmark, såfremt forbudet også omfatter tilsætning af sådanne stoffer ved den  

 endelige ampullering af humant albumin og humant gammaglobumin'.
 I henhold til overenskomstens artikel 8 trådte den i kraft for Danmarks  

 vedkommende den 1. oktober 1964. Overenskomsten, der i øvrigt trådte i kraft  

 den 1. januar 1959 er endvidere gældende mellem følgende lande: Belgien,  

 Frankrig, Grækenland, Irland, Italien, Luxembourg, Nederlandene, Norge, Det  

 forenede Kongerige Storbritannien og Nordirland, Sverige og  

 Forbundsrepublikken Tyskland.
 Udenrigsministeriet, den 25. februar  

 1965.
 Per Hækkerup.
