Skriftlig fremsættelse (30. november 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om et videnskabsetisk  

 komitésystem og behandling af biomedicinske forskningsprojekter (Videre  

 adgang  

 til udførelse af kliniske forsøg med lægemidler på inhabile forsøgspersoner  

 m.v.) (Lovforslag nr.
L 87).
 Formålet med lovforslaget er primært at præcisere og udvide  

 adgangen til at forske med lægemidler på inhabile forsøgspersoner i akutte  

 behandlingssituationer.
Forskning i akutte behandlingssituationer er af afgørende  

 betydning for udvikling af intensiv behandling af alvorligt syge personer,  

 for  

 eksempel ved pludseligt opstående blodpropper, blødninger i hjernen eller ved  

 svær tilskadekomst for eksempel ved ulykker i trafikken eller lignende.  

 Kroppens reaktioner hos forsøgspersoner under sådanne akutte traumer og  

 ekstrem  

 stresspåvirkning er helt anderledes end de forhold, man finder hos  

 almindelige  

 forsøgspersoner.
Denne type forsøg kan derfor normalt ikke udføres på raske  

 eller habile forsøgspersoner.
 Med den gældende lovgivning er det i dag praktisk talt  

 umuligt at forske med lægemidler i akutte situationer, fordi der forinden  

 skal  

 indhentes samtykke fra både forsøgspersonens nærmeste pårørende og den  

 praktiserende læge, hvilket er meget tidskrævende  især hvor  

 forsøgspersonens  

 sygdom opstår om natten eller i weekenden.
Det foreslås på denne baggrund blandt andet at indføre en  

 forsøgsværge, som i særligt akutte behandlingssituationer kan  

 give  

 stedfortrædende samtykke på vegne af den inhabile forsøgsperson.  

 Forsøgsværgen  

 skal bestå af en enhed af to læger, som på kort tid kan tilkaldes til at  

 vurdere forsøgspersonens egnethed til deltagelse i det pågældende forsøg samt  

 varetage forsøgspersonens interesser.
De to læger, som udgør forsøgsværgen,  

 skal være uafhængige af den forsøgsansvarliges interesser samt af interesser  

 i  

 forskningsprojektet i øvrigt.
Forsøget skal endvidere på længere sigt  

 potentielt  

 kunne forbedre personens helbred.
 Det er derfor min opfattelse, at lovforslaget tillægger  

 hensynet til forsøgspersonens retssikkerhed stor vægt, samtidig med at der  

 skabes mulighed for ny og vigtig biomedicinsk forskning.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
