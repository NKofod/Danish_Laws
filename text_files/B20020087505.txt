Bekendtgørelse om opløsning af  

 ægteskab I medfør af § 42 a, stk. 1, § 44, stk. 2, og § 66 i  

 lov om ægteskabs indgåelse og opløsning, jf.  

 lovbekendtgørelse nr. 147 af 9. marts 1999, som senest ændret  

 ved § 3 i lov nr. 365 af 6. juni 2002, og efter § 5, stk. 1, i lov  

 nr. 372 af 7. juni 1989 om registreret partnerskab, som senest ændret  

 ved lov nr. 360 af 2. juni 1999, fastsættes:
Kapitel 1 Ansøgning om separation eller skilsmisse ved  

 bevilling § 1. Søges separation eller skilsmisse ved  

 bevilling af ægtefællerne i forening, sendes ansøgningen  

 til statsamtet på det sted, hvor en af ægtefællerne bor  

 eller opholder sig.
Stk. 2. Søges separation eller skilsmisse ved  

 bevilling af den ene ægtefælle, sendes ansøgningen til  

 statsamtet på det sted, hvor den anden ægtefælle bor eller  

 opholder sig.
Har ægtefællen ikke bopæl eller ophold her i  

 landet, sendes ansøgningen til statsamtet på det sted, hvor  

 ansøgeren bor eller opholder sig.
 Stk. 3. Har et andet statsamt på  

 ansøgningstidspunktet en anden familieretlig sag mellem  

 ægtefællerne under behandling, kan ansøgningen sendes til  

 dette statsamt.
 Stk. 4. Ansøgning om skilsmisse på grundlag  

 af separationsbevilling, jf. lovens § 31, kan sendes til det statsamt, der  

 har udstedt bevillingen.
 Stk. 5. Har ingen af ægtefællerne bopæl  

 eller ophold her i landet, sendes ansøgningen til Københavns  

 Overpræsidium, medmindre sagen er omfattet af stk. 4.
 Stk. 6. Hvis ægtefællerne er enige herom, kan  

 ansøgningen uanset bestemmelserne i stk. 1-5 sendes til et andet  

 statsamt.
 Stk. 7. Det statsamt, som efter stk. 1-6 skal behandle  

 sagen, kan bestemme, at sagen skal overføres til et andet statsamt,  

 hvis det er mest hensigtsmæssigt, at sagen behandles der.
§ 2. Ansøgningen skal underskrives af  

 ægtefællerne personligt.
Ansøgningen skal være  

 vedlagt vielsesattest, fødsels-, dåbs- eller navneattester for  

 ægtefællerne.
Ved ansøgningen kan bruges en blanket, der  

 udleveres af statsamtet.
Blanketten skal godkendes af  

 Civilretsdirektoratet.
§ 3. Ansøgning om skilsmisse på  

 grundlag af separation skal være ledsaget af separationsbevillingen  

 eller udskrift af separationsdommen.
Endvidere skal ægtefællerne  

 erklære, at de efter separationen har levet adskilt i 6 måneder  

 og ikke senere har genoptaget samlivet.
Endelig skal de oplyse, om  

 fællesboet er delt.
 § 4. Ansøgning om skilsmisse efter lovens §  

 32 skal være ledsaget af bevis for, at ægtefællerne  

 på grund af uoverensstemmelser har levet adskilt i de sidste 2  

 år.
 § 5. Ved ansøgning om skilsmisse efter  

 lovens §§ 33-35 påhviler det ægtefællerne at tilvejebringe  

 den dokumentation for skilsmissegrunden, som statsamtet skønner  

 nødvendig.
 § 6. Statsamtet kan behandle en ansøgning  

 om separation eller skilsmisse, selv om den ikke opfylder kravene efter § 2,  

 2. pkt. eller §§ 3-5.
Kapitel 2 Vilkårsforhandling § 7. Vilkårsforhandling, jf. lovens § 44,  

 skal foretages, inden bevilling til separation eller skilsmisse  

 meddeles.
Stk. 2. Vilkårsforhandling skal dog ikke foretages,  

 hvis der ansøges om skilsmisse efter lovens § 31, og vilkårene  

 for separationen gælder for tiden efter skilsmissen.
Statsamtet kan dog  

 bestemme, at der skal foretages vilkårsforhandling, herunder at § 11  

 skal anvendes, hvis en ægtefælle anmoder derom, eller statsamtet  

 i øvrigt finder en vilkårsforhandling hensigtsmæssig.
 Stk. 3. Skal der mægles mellem  

 ægtefællerne efter lovens § 43, stk. 1, udsættes  

 vilkårsforhandlingen, til mæglingen er afsluttet.
 § 8. Vilkårsforhandling foretages af  

 statsamtet.
§ 9. Vilkårsforhandling skal foretages  

 samtidig med begge ægtefæller.
Dog kan statsamtet bestemme, at  

 vilkårsforhandlingen foretages særskilt, eventuelt ved  

 forskellige myndigheder, med hver ægtefælle, hvis særlige  

 omstændigheder taler derfor.
§ 10. Ægtefællerne skal møde  

 personligt til vilkårsforhandlingen.
Indkaldelsen skal indeholde  

 oplysning om, at udeblivelse uden lovligt forfald medfører, at sagen  

 ikke kan fremmes ved bevilling.
 Stk. 2. Er en ægtefælle på grund af  

 langvarig sygdom forhindret i at møde til vilkårsforhandling, og  

 er dette dokumenteret ved lægeerklæring, kan  

 ægtefællen i stedet møde ved fuldmægtig.  

 Fuldmægtigen skal være myndig og må ikke være under  

 værgemål efter værgemålslovens § 5 eller under  

 samværgemål efter værgemålslovens § 7. Fuldmagten  

 skal være skriftlig.
 § 11. Vilkårsforhandling med en  

 ægtefælle, der har ophold i udlandet, foretages hos den danske  

 repræsentant på det sted, hvor ægtefællen opholder  

 sig eller kan give møde.
Stk. 2. Vilkårsforhandling med en  

 ægtefælle, der ikke har ophold her i landet, kan undlades, hvis  

 ansøgningen om separation eller skilsmisse er udfærdiget af en  

 dansk advokat, er underskrevet af begge ægtefæller personligt og  

 indeholder vilkårene for separationen eller skilsmissen.
Den, der ikke  

 har ophold her i landet, skal have underskrevet i advokatens  

 nærværelse eller for en dansk myndighed eller en stedlig notar,  

 der har attesteret underskriftens ægthed.
Stk. 3. Vilkårsforhandling kan endvidere undlades  

 med en ægtefælle, der ikke har ophold her i landet, hvis den  

 pågældende skriftligt tiltræder vilkårene for  

 separationen eller skilsmissen på grundlag af en udskrift af den  

 vilkårsforhandling, der er foretaget med den anden  

 ægtefælle.
Tiltrædelsen skal ske ved underskrift for en  

 dansk repræsentation, en stedlig notar eller anden stedlig myndighed,  

 som den danske repræsentation i det pågældende land kan  

 godkende, eller for kaptajnen på et skib, hvor den  

 pågældende har hyre.
 Stk. 4. Uanset reglen i stk. 2 skal der dog foretages  

 vilkårsforhandling med begge ægtefæller, hvis den  

 ægtefælle, der bor eller opholder sig her i landet, under  

 vilkårsforhandlingen fremsætter ønske om ændring af  

 de aftalte vilkår.
 Stk. 5. Skal der foretages vilkårsforhandling i  

 udlandet, og kan den ikke gennemføres, forelægges sagen for  

 Civilretsdirektoratet.
Kapitel 3 Kompetence § 12. Et statsamt i Danmark kan meddele bevilling  

 til separation eller skilsmisse, når 1)	en af ægtefællerne har bopæl i Danmark, 2)	begge ægtefæller har dansk statsborgerret, eller 3)	en af ægtefællerne har dansk statsborgerret, og det  

 godtgøres, at den pågældende på grund af sin  

 statsborgerret ikke vil kunne opnå separation eller skilsmisse i det  

 land, hvor den pågældende har bopæl, eller 4)	skilsmisse søges på grundlag af separation meddelt her  

 i landet inden for de sidste 5 år.
Stk. 2. Hvis begge ægtefæller har  

 statsborgerret og sædvanligt opholdssted i de nordiske lande, kan  

 statsamterne dog kun meddele bevilling til separation eller skilsmisse,  

 når 1)	en af ægtefællerne har sædvanligt opholdssted i  

 Danmark, 2)	begge ægtefæller har dansk statsborgerret, eller 3)	skilsmisse søges på grundlag af separation meddelt her  

 i landet.
 Stk. 3. Stk.1, nr. 2, og stk. 2, nr. 2, gælder  

 ikke, hvis begge ægtefæller har bopæl på  

 Færøerne eller i Grønland.
Kapitel 4 Registreret partnerskab § 13. Reglerne i denne bekendtgørelse  

 finder tilsvarende anvendelse ved opløsning af registreret  

 partnerskab, bortset fra § 12.
 § 14. Hvis registreret partnerskab er  

 indgået i Danmark, kan bevilling til separation og skilsmisse meddeles  

 her i landet.
Kapitel 5 Ikrafttrædelsesbestemmelser m.v.
 § 15. Bekendtgørelsen træder i kraft  

 den 1. november 2002.
 Stk. 2. Bekendtgørelse nr. 627 af 25. september  

 1989 om ægteskabs opløsning ophæves.
 § 16. Bekendtgørelsen gælder ikke for  

 Færøerne og Grønland.
