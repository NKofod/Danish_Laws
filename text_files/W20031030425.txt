Landsskatteretskendelse af 9. oktober 2003 vedr. selskab med  

 udlejning af fast ejendom.
Afskrivning og hårde hvidevarer.
 A Apss klage vedrører selskabets opgørelse af afskrivning  

 på hårde hvidevarer samt fradrag for nedrivning af installationer for  

 indkomståret 1999.
Det er oplyst, at selskabet primært driver virksomhed med  

 udlejning af fast ejendom.
Derudover har selskabet indtægter hidrørende fra  

 investering i værdipapirer.
Selskabets hovedaktionær er B der tillige er  

 selskabets direktør.
 Ad ikke godkendt afskrivning på hårde hvidevarer.
 Det er oplyst, at selskabet i indkomståret 1999 har  

 foretaget afskrivninger på hårde hvidevarer vedrørende følgende  

 udlejningsejendomme med 13 % svarede til en levetid på omkring 10 år.  

 Selskabets afskrivningsgrundlag og afskrivninger er opgjort til henholdsvis  

 235.015 kr. og 30.552 kr.
Selskabet har forklaret, at de hårde hvidevarer i selskabets  

 ejendomme primært består af køleskabe samt el- og gaskomfurer.
Derudover  

 findes  

 der emhætter og vaskemaskiner.
 Selskabets repræsentant har fremlagt en erklæring til sagen  

 fra B, hvoraf fremgår følgende:
Det er en almindelig opfattelse at hvidevarer gennemsnitlig  

 har en levealder på ca. 10 år. Videre har selskabets repræsentant fremlagt en udtalelse fra  

 direktøren for FEHA, hvoraf fremgår følgende:
 Under henvisning til Deres forespørgsel til FEHA,  

 Foreningen af Fabrikanter og Importører af Elektriske Husholdningsapparater,  

 ang. forventet levetid på forskellige typer hårde hvidevarer kan vi herved  

 oplyse, at den gennemsnitlige levetid for de pågældende typer skønnes at være  

 som følger:
Komfurer:  

 	  

    

 ca.  

 15 år Emhætter:  

 	  

    

 ca.  

 15 år Køleskabe:  

 	  

    

 ca.  

 12 år Det skal for god ordens skyld bemærkes, at der er tale om en  

 generel vurdering uden relation til specifikke mærker, modeller og  

 brugeromstændigheder. Skatteforvaltningen har forhøjet selskabets indkomst med  

 11.751 kr. vedrørende ikke godkendte afskrivninger på hårde hvidevarer.
Til  

 støtte for afgørelsen har skatteforvaltningen bemærket, at ifølge  

 afskrivningslovens § 17, stk. 2, kan afskrivningssatsen på 5 % for en bygning  

 eller en installation forhøjes, når det må antages, at bygningen eller  

 installationen er udsat for en sådan fysisk forringelse, at den trods normal  

 ved normal vedligeholdelse vil have mistet sin værdi senest 25 år efter  

 opførelsen.
Afskrivningssatsen forhøjes til en sats lig summen af 3 % og en  

 sats, der svarer til, at bygningen eller installationen afskrives med lige  

 store årlige beløb over den antagelige levetid.
Til den af selskabets repræsentant påberåbte afgørelse TfS  

 1993.195 VLD har skatteforvaltningen bemærket, at denne afgørelse vedrører  

 levetiden for hvidevarer installeret i et sommerhus, der bliver benyttet af  

 skiftende lejere i sommerperioden.
Syns- og skønsmanden har til afgørelsen  

 udtalt, at det er hans erfaring, at det ikke er godt for hårde hvidevarer at  

 stå ubenyttet i længere tid, samt at normallevetiden for hvidevarer i  

 sommerhuse må ansættes til 8 år, mens normallevetiden for hvidevarer, der  

 benyttes af samme ejer må sættes til 10  12 år.
Eftersom der har været  

 tale om  

 hvidevarer i et sommerhus, er det skatteforvaltningens opfattelse, at denne  

 afgørelse ikke kan anvendes analogt på nærværende sag.
Videre har skatteforvaltningen anført, at det ikke kan  

 antages, at benyttelsen af hvidevarerne øges, fordi der er en fast lejer frem  

 for en ejer, ligesom benyttelsen af hvidevarerne i selskabets ejendomme ikke  

 kan antages at være anderledes end normalt.
Skatteforvaltningen har herefter  

 med henvisning til Ligningsvejledningen ansat den gennemsnitlige levetid for  

 selskabets hvidevarer i de anførte udlejningsejendomme til 20 år.
Hertil har  

 skatteforvaltningen bemærket, at med en gennemsnitlig levetid på 20 år, kan  

 der  

 efter afskrivningslovens § 17, stk. 2, afskrives med 8 % årligt.
Da selskabet  

 har afskrevet med 13 % af 235.015 kr. eller 30.552 kr., og der alene kan  

 godkendes afskrivning med 8 % af 235.015 kr. eller 18.801 kr., er selskabets  

 indkomst forhøjet med differencen på 11.751 kr.
 Til det af selskabets repræsentant nedenfor anførte om, at  

 skatteforvaltningen har tilsidesat sin forvaltningsretlige forpligtelse til  

 at  

 foretage et pligtmæssigt skøn, har skatteforvaltningen anført, at der ved  

 afgørelsen er foretaget et individuelt og konkret skøn, hvorefter der ikke er  

 fundet belæg for at fravige ligningsvejledningens anvisninger om levetider.
Selskabets repræsentant har over for Landsskatteretten  

 nedlagt påstand om, at der godkendes afskrivninger på hårde hvidevarer som  

 selvangivet.
Repræsentanten har hertil bemærket, at skatteforvaltningen alene  

 har begrundet, at levetiden for de omhandlede hårde hvidevarer er ansat til  

 20  

 år med en henvisning til de i ligningsvejledningen oplistede levetider.  

 Repræsentanten har hertil anført, at skatteforvaltningen derved har  

 tilsidesat  

 det grundlæggende forvaltningsretlige krav om det pligtmæssige skøn,  

 hvorefter  

 en forvaltningsmyndighed er forpligtet til at foretage en konkret og  

 individuel  

 skønsudøvelse.
Hertil kommer, at de i ligningsvejledningen anførte levetider  

 alene er af vejledende karakter.
 Med henvisning til udtalelsen fra B har repræsentanten  

 anført, at man skal fastholde, at de i sagen omhandlede hårde hvidevarer  

 afskrives på grundlag af en levetid på 10 år, hvilket derudover efter det for  

 repræsentanten oplyste må betragtes som en almindelig opfattelse inden for  

 hårde hvidevarebranchen.
Derudover har repræsentanten henvist til den syn- og  

 skønsvurdering, der indgik i sagen TfS 1993.195 VLD, hvor skønsmanden i  

 relation til levetid for hårde hvidevarer indsat i et sommerhus og anvendt  

 ved  

 erhvervsmæssig udlejning fandt, at levetiden for disse efter en konkret  

 vurdering kunne sættes til 8 år.
Repræsentanten har ydermere bemærket, at de  

 omhandlede hårde hvidevarer ikke kan siges at være af luksus- eller  

 topkvalitet, hvilket sammenholdt med den nævnte Vestre Landsrets dom  

 underbygger repræsentantens synspunkt.
Repræsentanten har forklaret, at  

 kvaliteten snarere må betegnes som middelgod.
 Landsskatteretten  

 skal udtale:
 Det lægges til grund, at de pågældende hårde hvidevarer skal  

 behandles efter afskrivningslovens regler om installationer, og at der er  

 tale  

 om installationer, der afskrives særskilt efter afskrivningslovens § 15, stk.  

 2, jf. lov nr. 433 af 26. juni 1998.
Det fremgår af afskrivningslovens § 17, stk. 1, at  

 afskrivning på bygninger og installationer efter §§ 14 og 15, fra og med  

 anskaffelsesåret foretages med indtil 5 % årligt af anskaffelsessummen.
Af  

 bestemmelsens stk. 2 fremgår, at den i stk. 1 nævnte afskrivningssats  

 forhøjes,  

 når det må antages, at bygningen eller installationen er udsat for en sådan  

 fysisk forringelse, at den trods normal vedligeholdelse vil have mistet sin  

 værdi senest 25 år efter opførelsen.
Afskrivningssatsen forhøjes til en sats  

 lig med summen af 3 % og en sats, der svarer til, at bygningen eller  

 installationen afskrives med lige store årlige beløb over den antagelige  

 levetid.
Landsskatteretten finder med tiltrædelse af Told- og  

 Skattestyrelsen, at den forventede levetid for de omhandlede hårde hvidevarer  

 passende kan ansættes til henholdsvis 12 år for køleskabe og 15 år for  

 komfurer  

 og emhætter som skønnet af Foreningen for Fabrikanter og Importører af  

 Elektriske Husholdningsapparater.
Der er herved henset til, at sådanne hårde  

 hvidevarer af en gennemsnitlig standard, der anvendes i en udlejningsejendom,  

 i  

 dag må antages at have en levetid på under 20 år.
Den påklagede afgørelse vil derfor være at ændre på dette  

 punkt.
Den talmæssige opgørelse, herunder fordeling af afskrivninger på  

 henholdsvis  

 køleskabe og komfurer/emhætter, overlades til de stedlige skattemyndigheder.
 Ad fradrag for nedrivning af installationer.
Det er oplyst, at selskabet for indkomståret 1999 har  

 fradraget udgifter til nedrivning af installationer i  

    

  

 to ejendommene.
Det fremgår af sagens  

 materiale, at de nedrevne installationer ikke har været ejet af selskabet i 5  

 år.
 Skatteforvaltningen har ikke godkendt nedrivningsfradrag for  

 installationer på 132.384 kr. for indkomståret 1999. Til støtte for  

 afgørelsen  

 er anført, at det fremgår af afskrivningslovens § 22, stk. 1, 5. pkt. med  

 ændringslov nr. 958 af 20. december 1999, jf. § 1, nr. 18, at der alene kan  

 foretages nedrivningsfradrag for installationer, når den skattepligtige i  

 mindst 5 år forud for nedrivningen har ejet installationen, og i en periode  

 af  

 mindst samme længde, mens den skattepligtige har været ejer af  

 installationen,  

 har anvendt den til et afskrivningsberettiget formål.
Hertil har skatteforvaltningen bemærket, at selskabet ikke  

 har ejet de nedrevne installationer i 5 år, hvorfor der ikke kan godkendes  

 nedrivningsfradrag i relation hertil.
Videre har skatteforvaltningen  

 bemærket,  

 at bestemmelsen i afskrivningslovens § 22, stk. 1, er ændret ved ændringslov  

 nr. 958 af 20. december 1999, jf. § 1, nr. 18, og at i henhold til  

 ikrafttrædelsesbestemmelsen har bestemmelsen virkning fra og med indkomståret  

 1999, jf. ændringslovens § 21, stk. 3.
 Til det af selskabets repræsentant nedenfor anførte om, at 5  

 års kravet ikke gælder for så vidt angår installationer omfattet af  

 afskrivningslovens § 15, stk. 2, har skatteforvaltningen anført, at det  

 fremgår  

 af ligningsvejledningen 1999, afsnit E.C.4.5, at:
Ligesom tilfældet er for nedrivningsfradrag for bygninger,  

 er nedrivningsfradrag for en installation betinget af, at den har været ejet  

 i  

 mindst 5 år og i en periode på mindst 5 år har været anvendt til et  

 afskrivningsberettiget formål. Endvidere har skatteforvaltningen bemærket, at det fremgår  

 af bemærkningerne til lovforslag L 85, FT 1999/2000 til ændringslov nr. 958  

 af  

 20. december 1999, at:
Det foreslåede 5. pkt. i bestemmelsen svarer til det  

 gældende 4. pkt., idet bestemmelsen dog også skal finde anvendelse for  

 installationer.
For installationer vil der ligesom for bygninger gælde, at de  

 skal have været ejet i mindst 5 år og i en periode på mindst 5 år have været  

 anvendt til et afskrivningsberettiget formål.
En sådan betingelse gjaldt ikke  

 efter den tidligere afskrivningslov.
Der bør imidlertid gælde samme  

 betingelse  

 for installationer som for bygninger. Hertil har skatteforvaltningen bemærket, at det pågældende  

 uddrag af forarbejderne må gælde installationer i afskrivningsberettigede  

 bygninger efter afskrivningslovens § 14 såvel som installationer i ikke  

 afskrivningsberettigede bygninger, der afskrives efter afskrivningslovens §  

 15,  

 stk. 2 eller stk. 3. Der er herved videre henvist til følgende uddrag af  

 forarbejderne:
De foreslåede ændringer i afskrivningslovens § 22, stk. 2,  

 jf. lovforslagets § 1, nr. 19, medfører, at betingelsen for nedrivning af en  

 installation omfattet af afskrivningslovens § 15, stk. 2 og 3, bliver de  

 samme  

 som for nedrivning af en bygning inden 5 års ejertid. Selskabets repræsentant har over for Landsskatteretten  

 nedlagt påstand om, at der godkendes fradrag for udgifter til nedrivning af  

 installationer som selvangivet.
Til støtte herfor har repræsentanten anført,  

 at  

 det følger af ordlyden af afskrivningslovens § 22, at nedrivningsfradrag i  

 nedrivningsåret alene er betinget af, at de pågældende installationer er  

 udskiftet eller nedtaget endeligt i indkomståret, idet afskrivningslovens §  

 22,  

 stk. 2, 5. pkt., alene henviser til bestemmelsens 1 pkt., der ikke omhandler  

 installationer omfattet af afskrivningslovens § 15, stk. 2. Betingelsen om,  

 at  

 installationerne skal have været ejet af den skattepligtige i 5 år forud for  

 nedrivningen gælder derfor alene bygninger og installationer, der er  

 afskrivningsberettigede efter afskrivningslovens §§ 14 og 15, stk. 1.
 Landsskatteretten  

 skal udtale:
I henhold til afskrivningslovens § 22, jf. lov nr. 433 af  

 26. juni 1998 med senere ændringer, herunder lov nr. 958 af 20. december  

 1999,  

 der for så vidt angår den nævnte bestemmelse har virkning for indkomståret  

 1999  

 og fremover, kan der ved nedrivning af en afskrivningsberettiget bygning  

 foretages et fradrag ved indkomstopgørelsen i nedrivningsåret, jf. stk. 1, 1.  

 pkt.
Fradraget opgøres efter § 22, stk. 1, 2. pkt.
Det samme gælder i  

 relation  

 til nedtagning eller udskiftning af en installation, hvorpå der er afskrevet  

 i  

 medfør af afskrivningslovens § 15, stk. 2, eller stk. 3, jf. § 22, stk. 1.,  

 3.  

 pkt.
 Det fremgår videre af § 22, stk. 1, 5. pkt., at der alene  

 kan foretages nedrivningsfradrag efter stk. 1, såfremt den skattepligtige i  

 mindst 5 år før nedrivningen har ejet bygningen eller installationen og i en  

 periode af mindst samme længde, mens den skattepligtige har ejet bygningen  

 eller installationen, har anvendt denne til et afskrivningsberettiget formål.
 Af bemærkningerne til lovforslag L 85, FT 1999/2000 til  

 ændringslov nr. 958 af 20. december 1999, fremgår at:
Det foreslåede 5. pkt. i bestemmelsen svarer til det  

 gældende 4. pkt., idet bestemmelsen dog også skal finde anvendelse for  

 installationer.
For installationer vil der ligesom for bygninger gælde, at de  

 skal have været ejet i mindst 5 år og i en periode på mindst 5 år have været  

 anvendt til et afskrivningsberettiget formål.
En sådan betingelse gjaldt ikke  

 efter den tidligere afskrivningslov.
Der bør imidlertid gælde samme  

 betingelse  

 for installationer som for bygninger. Landsskatteretten finder, at det er med rette, at der ikke  

 er godkendt nedrivningsfradrag i nærværende tilfælde, idet selskabet ikke har  

 ejet de nedrevne installationer i mindst 5 år, jf. afskrivningslovens § 22,  

 stk. 1, in fine.
 Den påklagede afgørelse stadfæstes derfor på dette punkt.
