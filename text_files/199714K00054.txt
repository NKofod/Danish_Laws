Nr BTL 54 Betænkning over Forslag til lov om ligebehandling af mænd og kvinder inden  

 for de erhvervstilknyttede sikringsordninger og om ændring af lov om  

 ligestilling mellem mænd og kvinder   

 Nr L 54 1997-98. 1. samling Afgivet af Erhvervsudvalget Afgivet: 19980129 Udvalget har behandlet lovforslaget i nogle møder og har herunder stillet  

 spørgsmål til økonomiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Bankpension, Dansk Journalistforbund, Finanssektorens Arbejdsgiverforening og Rådet for Dansk Forsikring og Pension.
 Der er af økonomiministeren stillet ændringsforslag, hvorom der henvises  

 til de ledsagende bemærkninger.
Et af udvalgets spørgsmål til økonomiministeren samt dennes svar herpå er  

 optrykt som bilag til betænkningen.
Herudover er Rådets direktiv af 24. juli  

 1986 (86/378/EØF), Rådets direktiv af 20. december 1996 (96/97/EF), uddrag af  

 Arbejdsministeriets og Finanstilsynets notat vedrørende Rådsmøde (arbejds og  

 socialministre) den 2. december 1996 samt uddrag af referat af dette møde  

 optrykt som bilag til betænkningen.
 Herefter indstiller udvalget lovforslaget til vedtagelse med  

 de af økonomiministeren stillede ændringsforslag.
Et mindretal (Venstres og Det Konservative Folkepartis medlemmer af  

 udvalget) påpeger, at i dets beslutning om at stemme for lovforslaget er det  

 indgået som en forudsætning at få afgrænset og præciseret lovens  

 anvendelsesområde.
Loven vedrører således ikke frivillige og/eller valgfrie  

 pensionsordninger.
Mindretallet påpeger endvidere, at det af § 5, stk. 2, fremgår, at loven  

 ikke finder anvendelse på »valgfrie muligheder i erhvervstilknyttede  

 sikringsordninger, som deltagerne tilbydes individuelt for at sikre dem  

 supplerende ydelser, give dem valg af datoen fra hvilken de normale ydelser  

 skal løbe, eller valg mellem flere ydelser.« I følge bemærkningerne til loven betyder dette, at: »såfremt der i en  

 ordning er mulighed for individuelt at vælge supplerende ydelser eller at  

 foretage et valg mellem forskellige ydelser, er disse supplerende/valgfrie  

 ydelser ikke omfattet af lovens anvendelsesområde.« Lovens anvendelsesområde vedrører ikke frivillige, private ordninger og  

 heller ikke arbejdsmarkedspensioner, som betales af frivillige  

 lønmodtagerbidrag, jf. § 5, stk. 3.
 Da der i bemærkningerne til loven på dette punkt endvidere henvises til  

 direktivets artikel 2, stk. 2, litra d, må bestemmelsen forstås således, at  

 mens obligatoriske arbejdsmarkedspensionsordninger som udgangspunkt omfattes  

 af loven, gælder det ikke de elementer i en sådan ordning, som den enkelte  

 pensionsopsparer kan vælge som en supplerende eller valgfri ydelse.
Et andet mindretal (Socialistisk Folkepartis medlem af udvalget)  

 gør opmærksom på, at vedtagelsen af dette lovforslag langt fra skaber lighed  

 mellem kønnene med hensyn til pension.
Ikke alene er helt private ordninger  

 undtaget.
Også en række kollektive ordninger, f.eks. journalisternes, er  

 undtaget, ligesom der i stort set alle kollektive ordninger findes elementer,  

 der falder uden for lovens bestemmelser.
Dette lovforslag bliver derfor ikke  

 det sidste ord i denne sag.
Ikke desto mindre er lovens vedtagelse et væsentligt fremskridt, og for  

 ikke at skabe usikkerhed har mindretallet valgt at stemme for det, som det er  

 foreslået af ministeren.
Men mindretallet vil vende tilbage til sagen ved en  

 senere lejlighed med henblik på at udvide lovens dækning.
Især hvis det viser  

 sig, at de mange undtagelser misbruges til at omgå loven, vil en hurtig  

 revision komme på tale.
Et tredje mindretal (Enhedslistens medlem af udvalget) betragter  

 det foreliggende lovforslag som et fremskridt i forhold til målet om et reelt  

 fælleskønsgrundlag inden for arbejdsmarkedspensionerne, og mindretallets  

 støtte til lovforslaget er bestemt af et overordnet ligestillingsprincip.  

 Lovforslaget løser ikke alle problemer.
Bl.a. er de private pensionsordninger  

 ikke med, ligesom loven rummer muligheder for omgåelse af det overordnede  

 princip.
Mindretallet vil nøje følge spørgsmålet om en reel omgåelse af  

 lovens grundide, idet man kan forestille sig, at dette grundprincip af  

 forsikringsselskaberne søges undergravet ud fra markedsøkonomiske  

 profithensyn.
Æ n d r i n g s f o r s l a g Af økonomiministeren, tiltrådt af udvalget:
Til titlen 1) Titlen affattes således:
»Forslag til Lov om ligebehandling af mænd og kvinder inden for de  

 erhvervstilknyttede sikringsordninger«.
Til § 8 2) I stk. 2, 3 og 5 ændres »1. juli 1998«  

 til: »1. juli 1999«.
Til § 20 3) I stk. 1 og 2 ændres »1. januar 1998«  

 til: »1. marts 1998«.
 4) I stk. 3 ændres »1. januar 2000« til: »1.  

 januar 2002«.
B e m æ r k n i n g e r Til nr. 1 Det foreslås at nævne titlen på selve loven.
Der er tale om en lovteknisk  

 forbedring.
Til nr. 2 og 4 I forbindelse med lovforslagets behandling er det blevet fremført af  

 forsikringsbranchen, at tidsfristerne i § 8, stk. 2, 3 og 5, samt § 20, stk.  

 3, for indførelse af fælleskønsgrundlag burde udskydes.
 Blandt andet er det blevet fremført, at der skal ske en gendrøftelse af  

 alle eksisterende pensionsaftaler på arbejdsmarkedet, fastlæggelse af nye  

 beregningsgrundlag samt ændringer i de administrative systemer, herunder i  

 edbsystemer.
 På denne baggrund foreslås det, at tidsfristen i lovens § 8, stk. 2, 3 og  

 5, ændres til den 1. juli 1999, og fristen i § 20, stk. 3, ændres til den 1.  

 januar 2002, således at pensionsselskaberne sikres tid til at indrette deres  

 aftalekompleks, beregningsgrundlag samt administrative systemer, herunder  

 edbsystemer, til fælleskønsgrundlag.
Til nr. 3 Det foreslås, at loven træder i kraft 1. marts 1998. Derved korrigeres for  

 det oprindeligt foreslåede tidspunkt for lovens ikrafttræden.
Lissa Mathiasen (S) fmd.
Ole Vagn Christensen (S) Sonja  

 Mikkelsen (S) Hardy Hansen (S) Jacob Buksti (S) Kjeld Rahbæk Møller (SF) Ulla  

 Solvang (RV) Frank Aaen (EL) Sonja Albrink (CD) Svend Erik Hovmand (V) Pia  

 Larsen (V) Svend Heiselberg (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Annette Just (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til økonomiministeren og dennes svar  

 herpå Spørgsmål:
 Ministeren bedes bekræfte, at forslaget ikke omfatter dels frivillige  

 og/eller valgfrie pensionsordninger, dels de elementer i obligatoriske  

 arbejdsmarkedspensionsordninger, som den enkelte pensionsopsparer kan vælge  

 som en supplerende eller valgfri ydelse.
 Svar:
Det følger af lovforslagets § 1, stk. 2, at forslaget omfatter alle  

 pensionsordninger, der har til formål at sikre lønmodtagere eller  

 selvstændige erhvervsdrivende pensionsydelser, uanset om medlemskab af  

 ordningerne er obligatorisk eller ej, og efter § 5, stk. 1, nr. 6, er det for  

 lønmodtagerne en betingelse, at arbejdsgiveren er part i pensionsaftalen.
Det  

 følger endvidere af lovbemærkningerne til § 1, at »Loven gælder også ved  

 frivillig deltagelse i de erhvervstilknyttede sikringsordninger.«.  

 Lovforslaget gælder således såvel obligatoriske som frivillige  

 arbejdsmarkedspensionsaftaler, men ikke private pensionsordninger, hvor  

 arbejdsgiveren ikke er part.
Lovforslaget finder ikke anvendelse på valgfrie muligheder, som deltagerne  

 tilbydes individuelt.
Uanset medlemskab af en erhvervstilknyttet  

 sikringsordning er de valgfri eller supplerende ydelser, som den enkelte  

 pensionsopsparer selv vælger, således ikke omfattet af lovforslagets  

 bestemmelser, jf. § 5, stk. 2. Forslaget gælder kun for de ydelser, som alle  

 medlemmerne af en given ordning modtager.
Rådets direktiv af 24. juli 1986 (86/378/EØF) II (Retsakter hvis offentliggørelse ikke er obligatorisk) RÅDET RÅDETS DIREKTIV af 24. juli 1986 om gennemførelse af princippet om ligebehandling af mænd og kvinder inden for de erhvervstilknyttede sociale sikringsordninger (86/378/EØF) RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 100 og 235, under henvisning til forslag fra Kommissionen * 1), under henvisning til udtalelse fra Europa-Parlamentet * 2), under henvisning til udtalelse fra Det økonomiske og sociale Udvalg * 3),  

 og ud fra følgende betragtninger:
I henhold til traktaten skal hver medlemsstat gennemføre princippet om  

 lige løn til mænd og kvinder for samme arbejde; ved løn forstås den  

 almindelige grund- eller minimumsløn og alle andre ydelser, som  

 arbejdstageren som følge af arbejdsforholdet modtager fra arbejdsgiveren  

 direkte eller indirekte i penge eller naturalier; selv om ligelønsprincippet finder direkte anvendelse på tilfælde af  

 forskelsbehandling, der kan konstateres alene ud fra ligebehandlings- og  

 ligelønskriteriet, kan der også være tilfælde, hvor gennemførelsen af dette  

 princip forudsætter vedtagelse af supplerende foranstaltninger, der  

 præciserer rækkevidden af dette princip; i henhold til artikel 1, stk. 2, i Rådets direktiv 76/207/EØF af 9.  

 februar 1976 om gennemførelse af princippet om ligebehandling af mænd og  

 kvinder for så vidt angår adgang til beskæftigelse, erhvervsuddannelse,  

 forfremmelse samt arbejdsvilkår * 4) skal Rådet med henblik på at sikre en  

 gradvis gennemførelse af princippet om ligebehandling med hensyn til social  

 sikring på forslag af Kommissionen vedtage nærmere bestemmelser særlig om  

 indhold, udstrækning og gennemførelse af dette princip; Rådet har med henblik  

 herpå vedtaget direktiv 79/7/EØF af 19. december 1978 om gradvis  

 gennemførelse af princippet om ligebehandling af mænd og kvinder med hensyn  

 til social sikring * 5); i henhold til artikel 3, stk. 3, i direktiv 79/7/EØF skal Rådet med  

 henblik på at sikre gennemførelsen af princippet om ligebehandling inden for  

 de erhvervstilknyttede sikringsordninger på forslag af Kommissionen vedtage  

 bestemmelser, der præciserer dette princips indhold og udstrækning samt  

 reglerne for dets gennemførelse; * 1) EFT nr.
C 134 af 21. 5. 1983, s. 7.
* 2) EFT nr.
C 117 af 30. 4. 1984, s. 169.
* 3) EFT nr.
C 35 af 9. 2. 1984, s. 7.
* 4) EFT nr.
L 39 af 14. 2. 1976, s. 40.
* 5) EFT nr.
L 6 af 10. 1. 1979, s. 24.
princippet om ligebehandling bør gennemføres inden for de  

 erhvervstilknyttede sociale sikringsordninger, som dækker de i artikel 3,  

 stk. 1, i direktiv 79/7/EØF omhandlede risici, samt inden for de  

 sikringsordninger, som for lønmodtagerne indebærer andre fordele i penge  

 eller naturalier i henhold til traktaten; gennemførelsen af princippet om ligebehandling er ikke til hinder for  

 anvendelsen af bestemmelser til beskyttelse af kvinder i forbindelse med  

 svangerskab og fødsel - UDSTEDT FØLGENDE DIREKTIV.
Artikel 1 Dette direktiv tager sigte på gennemførelse af princippet om  

 ligebehandling af mænd og kvinder inden for de erhvervstilknyttede sociale  

 sikringsordninger, i det følgende benævnt  

 »ligebehandlingsprincippet«.
Artikel 2 1. Ved erhvervstilknyttede sikringsordninger forstås ordninger, der ikke  

 er omfattet af direktiv 79/7/EØF, og som har til formål at sikre lønmodtagere  

 eller selvstændige erhvervsdrivende samlet inden for en virksomhed eller en  

 gruppe af virksomheder, inden for en erhvervsgren eller inden for en faglig  

 eller tværfaglig branche, ydelser, som skal supplere ydelserne fra de  

 lovbestemte sociale sikringsordninger eller træde i stedet for disse, uanset  

 om medlemskab af disse ordninger er obligatorisk eller ej.
 2. Direktivet gælder ikke for:
a) individuelle aftaler, b) ordninger, hvori kun een person deltager, c) lønmodtageres forsikringsaftaler, hvori arbejdsgiveren ikke er part, d) frivillige bestemmelser i erhvervstilknyttede sikringsordninger, som  

 deltagerne tilbydes individuelt for at sikre dem:
- supplerende ydelser, - valg af datoen, fra hvilken de normale ydelser skal løbe, eller valg  

 mellem flere ydelser.
Artikel 3 Dette direktiv finder anvendelse på den erhvervsaktive del af befolkningen  

 - herunder selvstændige erhvervsdrivende, arbejdstagere, der midlertidigt er  

 uden arbejde på grund af sygdom, svangerskab og fødsel, ulykke eller  

 ufrivillig arbejdsløshed, og personer, der søger arbejde - samt på  

 pensionerede og invalide arbejdstagere.
Artikel 4 Dette direktiv finder anvendelse:
 a) på erhvervstilknyttede ordninger, der sikrer beskyttelse mod følgende  

 risici:
- sygdom, - invaliditet, - alderdom, også i tilfælde af førtidspensionering, - arbejdsulykker og erhvervssygdomme, - arbejdsløshed.
 b) på erhvervstilknyttede ordninger, som vedrører andre sociale natural-  

 eller kontantydelser, herunder ydelser til efterladte og familieydelser,  

 såfremt disse ydelser udbetales til lønmodtagere og derfor er ydelser, som  

 disse modtager fra arbejdsgiveren som følge af arbejdsforholdet.
Artikel 5 1. Under betingelserne som fastsat i de efterfølgende bestemmelser  

 indebærer princippet om ligebehandling, at der ikke må finde nogen  

 forskelsbehandling sted på grundlag af køn, hverken direkte eller indirekte,  

 blandt andet under henvisning til ægteskabelig eller familiemæssig stilling,  

 især for så vidt angår:
- anvendelsesområdet for ordningerne samt betingelserne for adgang til  

 disse, - bidragspligten og beregningen af bidrag, - beregningen af ydelserne, herunder ægtefælle- eller forsørgertillæg, og  

 betingelserne for varigheden og bevarelsen af retten til ydelserne.
 2. Princippet om ligebehandling er ikke til hinder for bestemmelser om  

 beskyttelse af kvinder i forbindelse med svangerskab og fødsel.
Artikel 6 1. Blandt bestemmelser, der er i modstrid med princippet om  

 ligebehandling, forstås sådanne bestemmelser, som direkte eller indirekte,  

 blandt andet under henvisning til ægteskabelig eller familiemæssig stilling,  

 er baseret på kønnet for så vidt angår fastsættelse af:
a) de personer, der har ret til at deltage i en erhvervstilknyttet  

 sikringsordning, b) hvorvidt deltagelse i en erhvervstilknyttet sikringsordning er tvungen  

 eller frivillig, c) forskellige regler vedrørende alder ved indtrædelse i ordningen eller  

 vedrørende krav om minimumsanciennitet i stillingen eller om en  

 minimumsperiode for tilslutning til ordningen, for så vidt angår erhvervelse  

 af ydelser, d) forskellige regler for tilbagebetaling af bidrag, med undtagelse af  

 hvad der er fastsat i henhold til litra h) og i), når arbejdstageren forlader  

 ordningen uden at have opfyldt betingelserne for at få udbetalt  

 langtidsydelser med opsættende virkning; e) forskellige betingelser for tilkendelse af ydelserne eller udelukkelse  

 af det ene af kønnene fra disse ydelser; f) forskellige aldersgrænser for pensionsret; g) regler, der suspenderer rettigheder eller adgangen til erhvervelse af  

 rettigheder under lovbestemt eller overenskomstmæssig barselsorlov eller  

 orlov af familiemæssige årsager, som betales af arbejdsgiveren; h) forskellige ydelsesniveauer undtagen i det omfang, det er nødvendigt  

 som følge af aktuarmæssige faktorer, der er forskellige for de to køn i  

 forbindelse med ydelser, som er bidragsdefinerede; i) forskellige bidragsniveauer for arbejdstagerne; forskellige bidragsniveauer for arbejdsgiverne i forbindelse med ydelser,  

 som er bidragsdefinerede, medmindre der sker en tilnærmelse af beløbene for  

 de pågældende ydelser; j) forskellige normer eller normer, der kun gælder for det ene køn, med  

 undtagelse af hvad der er fastsat i henhold til litra h) og i), for  

 erhvervelse eller bevarelse af retten til at få udbetalt ydelser med  

 opsættende virkning, når den pågældende forlader ordningen.
 2. Når der overlades til ordningens administrative organer at træffe  

 afgørelse om tilkendelse af ydelser i henhold til dette direktiv, skal de  

 pågældende organer overholde ligebehandlingsprincippet.
Artikel 7 Medlemsstaterne træffer de nødvendige foranstaltninger til:
a) at bestemmelser i kollektive overenskomster påbudt ved lov, i  

 virksomheders interne reglementer eller i enhver anden aftale vedrørende  

 erhvervstilknyttede sikringsordninger, der er i modstrid med  

 ligebehandlingsprincippet, anses for ugyldige, kan erklæres ugyldige eller  

 kan ændres; b) at ordninger, der indeholder sådanne bestemmelser, ikke kan godkendes  

 eller udvides ved administrative foranstaltninger.
Artikel 8 1. Medlemsstaterne træffer de nødvendige foranstaltninger til, at  

 bestemmelser i erhvervstilknyttede sikringsordninger, der er i modstrid med  

 ligebehandlingsprincippet, bliver taget op til revision senest den 1. januar  

 1993.
 2. Dette direktiv er ikke til hinder for, at rettigheder og pligter, som  

 vedrører en periode for medlemsskab af en erhvervstilknyttet ordning, der  

 ligger forud for revisionen af den pågældende ordning, fortsat er undergivet  

 de bestemmelser i ordningen, som var gældende for den pågældende periode.
Artikel 9 Medlemsstaterne kan udsætte den obligatoriske gennemførelse af  

 ligebehandlingsprincippet for så vidt angår:
 a) fastsættelse af pensionsalderen for ydelse af alders- og  

 arbejdsophørspensioner samt de følger, som en sådan udsættelse måtte have for  

 andre ydelser, efter eget valg:
- indtil den dato, på hvilken ligebehandingen gennemføres i de lovbestemte  

 ordninger, - eller senest indtil ligebehandlingen indføres ved et direktiv; b) efterladtepension, indtil ligebehandlingsprincippet ved et direktiv  

 indføres i de lovbestemte sociale sikringsordninger om dette spørgsmål; c) anvendelse af artikel 6, stk. 1, litra i), første afsnit, for at tage  

 hensyn til forskellige aktuarmæssige faktorer, senest indtil udløbet af en  

 frist på tretten år fra meddelelsen af dette direktiv.
Artikel 10 Medlemsstaterne indfører i deres nationale retsorden de nødvendige  

 foranstaltninger til, at enhver person, der mener sig krænket ved, at  

 princippet om ligebehandling tilsidesættes, kan gøre sine rettigheder  

 gældende for domstolene efter eventuelt at have indbragt sagen for andre  

 kompetente instanser.
Artikel 11 Medlemsstaterne træffer de nødvendige foranstaltninger til at beskytte  

 arbejdstagerne mod enhver afskedigelse, som måtte være en arbejdsgivers  

 reaktion på en klage, der er fremsat på virksomhedsplan, eller på et søgsmål,  

 der er indledt med det formål at udvirke at princippet om ligebehandling  

 overholdes.
Artikel 12 1. Medlemsstaterne sætter de nødvendige love og administrative  

 bestemmelser i kraft for at efterkomme dette direktiv senest tre år efter  

 meddelelsen * 1) heraf.
De underretter straks Kommissionen herom.
 2. Medlemsstaterne fremsender senest fem år efter meddelelsen af dette  

 direktiv alle nødvendige oplysninger til Kommissionen, således at den kan  

 udarbejde en rapport til Rådet om gennemførelsen af direktivet.
 * 1) Dette direktiv er meddelt medlemsstaterne den 30. juli 1986.
Artikel 13 Dette direktiv er rettet til medlemsstaterne.
 Udfærdiget i Bruxelles, den 24. juli 1986.
På Rådets vegne A.
CLARK Formand Rådets direktiv af 20. december 1996 (96/97/EF) RÅDETS DIREKTIV af 20. december 1996 om ændring af direktiv 86/378/EØF om gennemførelse af princippet om  

 ligebehandling af mænd og kvinder inden for de erhvervstilknyttede sociale  

 sikringsordninger RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 100, under henvisning til forslag fra Kommissionen * 1), under henvisning til udtalelse fra Europa-Parlamentet * 2), under henvisning til udtalelse fra Det Økonomiske og Sociale Udvalg * 3),  

 og ud fra følgende betragtninger:
I henhold til traktatens artikel 119 skal hver medlemsstat gennemføre  

 princippet om lige løn til mænd og kvinder for samme arbejde, ved løn forstås  

 den almindelige grund- eller minimumsløn og alle andre ydelser, som  

 arbejdstageren som følge af arbejdsforholdet modtager direkte eller indirekte  

 fra arbejdsgiveren i penge eller naturalier; De Europæiske Fællesskabers Domstol fastslår i sin dom af 17. maj 1990 i  

 sag 262/88, Barber mod Guardian Royal Exchange Assurance Group * 4), at alle  

 ydelser, der udbetales i henhold til erhvervstilknyttede pensionsordninger,  

 udgør en del af lønnen som omhandlet i traktatens artikel 119; i ovennævnte dom og den senere præcisering af den i dommen af 14. december  

 1993 i sag C-110/91, Moroni mod Collo GmbH * 5) har Domstolen fortolket  

 traktatens artikel 119 således, at forskelsbehandling af mænd og kvinder  

 inden for de erhvervstilknyttede sociale sikringsordninger generelt er  

 forbudt, ikke blot når det drejer sig om at fastsætte pensionsalderen, men  

 også når der tilbydes en erhvervstilknyttet pension i stedet for en  

 godtgørelse i forbindelse med afskedigelse af økonomiske årsager; i henhold til protokol nr. 2 ad traktatens artikel 119, der er knyttet til  

 traktaten om oprettelse af Det Europæiske Fælleskab, skal ydelser i medfør af  

 en erhvervstilknyttet social sikringsordning ikke anses for løn, hvis og i  

 det omfang de kan henføres til beskæftigelsesperioder, der ligger forud for  

 den 17. maj 1990, undtagen for arbejdstagere eller deres ydelsesberettigede  

 pårørende, der inden denne dato har anlagt søgsmål eller indbragt en dertil  

 svarende klage i overensstemmelse med den relevante nationale ret; i dommene af 28. september 1994 i sag C-57/93, Vroege mod NCIV Instituut  

 voor Volkshuisvesting BV * 6), og i sag C-128/93, Fisscher mod Voorhuis  

 Hengelo BV * 7), udtaler Domstolen, at ovennævnte protokol ingen betydning  

 har for retten til at være omfattet af en erhvervstilknyttet pensionsordning,  

 idet denne ret fortsat reguleres af dommen af 13. maj 1986 i sag 170/84,  

 Bilka-Kaufhaus GmbH mod Hartz * 8), og at den tidsmæssige begrænsning af  

 dommen af 17. maj 1990 i sag C-262/88, Barberdommen, ikke gælder for retten  

 til at være omfattet af en erhvervstilknyttet pensionsordning; Domstolen har  

 ligeledes fastslået, at nationale regler om søgsmålsfrister i nationale  

 retsforhold kan gøres gældende over for arbejdstagere, der påberåber sig  

 deres ret til at være omfattet af en erhvervstilknyttet pensionsordning, på  

 betingelse af at reglerne ikke er mindre gunstige for søgsmål af denne art  

 end for tilsvarende søgsmål i henhold til national ret, og at de ikke i  

 praksis gør det umuligt at udøve rettigheder i henhold til fællesskabsretten;  

 Domstolen har desuden fastslået, at den omstændighed, at en arbejdstager kan  

 kræve at blive omfattet af en erhvervstilknyttet pensionsordning med  

 tilbagevirkende kraft, ikke indebærer, at arbejdstageren kan undgå at betale  

 bidrag til ordningen for det tidsrum, der er tale om; udelukkelse af arbejdstagere på grund af deres arbejdskontrakts karakter  

 fra en virksomhedstilknyttet eller branchetilknyttet social sikringsordning  

 kan udgøre indirekte forskelsbehandling af kvinder; Domstolen har endvidere i sin dom af 9. november 1993 i sag C-132/92,  

 Birds Eye Walls Ltd mod Friedel M.
Roberts * 9), fastslået, at traktatens  

 artikel 119 ikke er til hinder for, at der ved beregningen af en  

 »overgangspension«, som arbejdsgiveren udbetaler til mandlige og  

 kvindelige ansatte, der er gået på førtidspension på grund at dårligt  

 helbred, og som navnlig skal opveje mistede indtægter som følge af, at de  

 pågældende endnu ikke har nået den alder, der er fastsat for udbetaling af  

 den lovbestemte pension, tages hensyn til det beløb, de senere vil modtage i  

 lovpligtig pension, og at overgangspensionen nedsættes tilsvarende, selv om  

 resultatet heraf - for så vidt angår mænd og kvinder mellem 60 og 65 år - er,  

 at en kvindelig tidligere ansat modtager en mindre overgangspension end en  

 mandlig tidligere ansat, idet forskellen svarer til det beløb, kvinden er  

 berettiget til i lovpligtig pension, fra hun fylder 60 år, for de  

 beskæftigelsesperioder, hun har tilbagelagt hos arbejdsgiveren; * 1) EFT nr.
C 218 af 23. 8. 1995, s. 5.
* 2) Udtalelse afgivet den 12. november 1996 (EFT nr.
C 362 af 2. 12.  

 1996).
* 3) EFT nr.
C 18 af 22. 1. 1996, s. 132.
 * 4) Sml. 1990-1, s. 1889.
 * 5) Sml. 1993-1, s. 6591.
* 6) Sml. 1994-1, s. 4541 * 7) Sml. 1994-1, s. 4583.
 * 8) Sml. 1986-1, s. 1607.
 * 9) Sml. 1993-1, s. 5579.
Domstolen bekræfter i dommen af 6. oktober 1993 i sag C-109/91, Ten Oever  

 mod Stichting Bedrijfpensioenfonds voor het Glazenwassers- en  

 Schoonmaakbedrijf * 1), samt i dommene af 14. december 1993 i sag C-110/91,  

 Moroni-dommen, af 22. december 1993 i sag C-152/91, Neath mod Hugh Steeper  

 Ltd * 2), og af 28. september 1994 i sag C-200/91, Coloroll Pension Trustees  

 Limited mod Russel m.fl. * 3), at i medfør af dommen af 17. maj 1990 i sag  

 C-262/88, Barber-dommen, kan den direkte virkning af traktatens artikel 119  

 kun påberåbes til støtte for krav om ligebehandling med hensyn til  

 erhvervstilknyttede pensioner, for så vidt angår ydelser, der vedrører  

 beskæftigelsesperioder efter den 17. maj 1990, medmindre arbejdstagerne eller  

 deres ydelsesberettigede pårørende forinden har anlagt søgsmål eller indgivet  

 en dertil svarende administrativ klage i overensstemmelse med national  

 lovgivning; * 1) Sml. 1993-1, s. 4879.
 * 2) Sml. 1993-1, s. 6953.
 * 3) Sml. 1994-1, s. 4389.
Domstolen bekræfter i ovennævnte domme i sag C-109/91, Ten Oeverdommen, og  

 i sag C-200/91, Coloroll-dommen, at den tidsmæssige begrænsning af  

 Barberdommen gælder, for efterladtepensioner, og at der følgelig kun kan  

 kræves ligebehandling på dette område for så vidt angår  

 beskæftigelsesperioder efter den 17. maj 1990, medmindre de pågældende  

 forinden har anlagt søgsmål eller indgivet en dertil svarende administrativ  

 klage i overensstemmelse med national lovgivning; Domstolen præciserer endvidere i dommene i sag C-152/91 og i sag C-200/91,  

 at lønmodtagernes bidrag til en ydelsesdefineret pensionsordning skal være  

 ens for mandlige og kvindelige arbejdstagere, da de er omfattet af traktatens  

 artikel 119; det forhold, at der på grund af anvendelse af forskellige  

 aktuarmæssige faktorer for mænd og kvinder ikke indbetales samme  

 arbejdsgiverbidrag inden for rammerne af funderede og ydelsesdefinerede  

 pensionsordninger, skal ikke bedømmes efter denne artikel; Domstolen præciserer i dommene af 28. september 1994 i sag C-408/92, Smith  

 mod Advel Systems * 4), og i sag C-28/93, Van den Akker mod Stichting Shell  

 Pensioenfonds * 5), at traktatens artikel 119 er til hinder for, at en  

 arbejdsgiver for at efterkomme dommen af 17. maj 1990 i sag C-262/88,  

 Barber-dommen, sætter kvinders pensionsalder op til samme niveau som mænds  

 for så vidt angår beskæftigelsesperioder mellem den 17. maj 1990 og  

 ikrafttrædelsestidspunktet for de nævnte foranstaltninger; artikel 119 er  

 derimod ikke til hinder herfor for så vidt angår beskæftigelsesperioder efter  

 dette tidspunkt, for så vidt angår beskæftigelsesperioder før den 17. maj  

 1990 indeholdt fællesskabsretten ikke nogen forpligtelse, der kunne begrunde  

 foranstaltninger, som med tilbagevirkende kraft begrænser de fordele, kvinder  

 har haft; Domstolen præciserer i ovennævnte dom i sag C-200/91, Coloroll-dommen, at  

 supplerende ydelser, der hidrører fra bidrag, som arbejdstagerne frivilligt  

 har indbetalt, ikke falder ind under anvendelsesområdet for traktatens  

 artikel 119; i det tredje handlingsprogram på mellemlang sigt (1991-1995) * 6) om lige  

 muligheder for kvinder og mænd har Kommissionen endnu engang understreget  

 betydningen af, at der vedtages passende foranstaltninger for at tage hensyn  

 til konsekvenserne af dommen i sag 262/88, Barber-dommen; sidstnævnte dom gør automatisk nogle af bestemmelserne vedrørende  

 lønmodtagere i Rådets direktiv 86/378/EØF af 24. juli 1986 om gennemførelse  

 af princippet om ligebehandling af mænd og kvinder inden for de  

 erhvervstilknyttede sociale sikringsordninger * 7) ugyldige; traktatens artikel 119 gælder umiddelbart og kan påberåbes for de  

 nationale domstole over for enhver arbejdsgiver, det være sig en privat  

 person eller en juridisk person, og det tilkommer disse domstole at sikre  

 beskyttelsen af de rettigheder, denne bestemmelse giver borgerne; * 4) Sml. 1994-1, s. 4435.
 * 5) Sml. 1994-1, s. 4527.
* 6) EFT nr.
C 142 af 31. 5. 1991, s. 1.
* 7) EFT nr.
L 225 af 12. 8. 1986, s. 40.
af hensyn til retssikkerheden er det imidlertid nødvendigt at ændre  

 direktiv 86/378/EØF for at tilpasse de bestemmelser, der er påvirket af  

 retspraksis ifølge Barberdommen - UDSTEDT FØLGENDE DIREKTIV:
Artikel 1 I direktiv 86/378/EØF foretages følgende ændringer:
 1) Artikel 2 affattes således:
»Artikel 2 1. Ved »erhvervstilknyttede sikringsordninger« forstås  

 ordninger, der ikke er omfattet af direktiv 79/7/EØF, og som har til formål  

 at sikre arbejdere, uanset om de er lønmodtagere eller selvstændige  

 erhvervsdrivende, inden for en virksomhed eller en gruppe af virksomheder,  

 inden for en erhvervsgren eller inden for en faglig eller tværfaglig branche,  

 ydelser, som skal supplere ydelserne fra de lovbestemte sociale  

 sikringsordninger eller træde i stedet for disse, uanset om medlemskab af  

 disse ordninger er obligatorisk.
 2. Direktivet gælder ikke for:
a) individuelle aftaler for selvstændige erhvervsdrivende b) ordninger for selvstændige erhvervsdrivende, hvori kun een person  

 deltager c) lønmodtageres forsikringsaftaler, hvori arbejdsgiveren ikke er part d) frivillige bestemmelser i erhvervstilknyttede sikringsordninger, som  

 tilbydes deltagerne individuelt for at sikre dem - supplerende ydelser eller - valg af den dato, fra hvilken de normale ydelser til selvstændige  

 erhvervsdrivende skal løbe, eller valg mellem flere ydelser e) erhvervstilknyttede sikringsordninger, for så vidt ydelserne  

 finansieres af frivillige lønmodtagerbidrag.
3. Bestemmelserne i dette direktiv er ikke til hinder for, at en  

 arbejdsgiver giver personer, der har nået den alder, hvor de er berettiget  

 til en pension i medfør af en erhvervstilknyttet sikringsordning, men som  

 endnu ikke er berettiget til den lovbestemte alderspension, en supplerende  

 pension med henblik på at udligne eller tilnærme de samlede ydelser til de  

 ydelser, som modtages af personer af det andet køn, der befinder sig i samme  

 situation, og som allerede har nået den alder, hvor de er berettiget til den  

 lovbestemte pension, indtil modtagerne af denne supplerende pension har nået  

 den lovbestemte pensionsalder.' 2) Artikel 3 affattes således:
»Artikel 3 Dette direktiv finder anvendelse på den erhvervsaktive del af  

 befolkningen, herunder selvstændige erhvervsdrivende, arbejdstagere, der  

 midlertidigt er uden arbejde på grund af sygdom, svangerskab og fødsel,  

 ulykke eller ufrivillig arbejdsløshed, og personer, der søger arbejde, på  

 pensionerede og invalide arbejdstagere samt på disse arbejdstageres  

 ydelsesberettigede pårørende, i overensstemmelse med national lovgivning  

 og/eller praksis.« 3) Artikel 6 affattes således:
»Artikel 6 1. Bestemmelser, der er i modstrid med princippet om ligebehandling, er  

 bestemmelser, som direkte eller indirekte, navnlig ved henvisning til  

 ægteskabelig eller familiemæssig stilling, er baseret på kønnet for så vidt  

 angår fastsættelse af:
a) hvilke personer der har ret til at deltage i en erhvervstilknyttet  

 sikringsordning b) om deltagelse i en erhvervstilknyttet sikringsordning er tvungen eller  

 frivillig c) forskellige regler vedrørende alder ved indtrædelse i ordningen eller  

 vedrørende krav om minimal beskæftigelsesperiode eller om en minimumsperiode  

 for tilslutning til ordningen, for så vidt angår erhvervelse af ydelser d) forskellige regler for tilbagebetaling af bidrag, med undtagelse af  

 hvad der er fastsat i litra h) og i), når arbejdstageren forlader ordningen  

 uden at have opfyldt betingelserne for at få udbetalt langtidsydelser med  

 opsættende virkning e) forskellige betingelser for tilkendelse af ydelser eller for  

 begrænsning af disse ydelser til det ene af kønnene f) forskellige aldersgrænser for pensionsret g) regler, der suspenderer rettigheder eller adgangen til erhvervelse af  

 rettigheder under lovbestemt eller overenskomstmæssig barselorlov eller orlov  

 at familiemæssige årsager, som betales af arbejdsgiveren h) forskellige ydelsesniveauer, undtagen i det omfang det er nødvendigt  

 som følge af aktuarmæssige faktorer, der er forskellige for de to køn i  

 forbindelse med bidragsdefinerede ordninger for så vidt angår ordninger, der  

 er funderede og ydelsesdefinerede, kan visse elementer (som bilaget  

 indeholder eksempler på) være uens, såfremt de uens beløb skyldes anvendelsen  

 af aktuarmæssige faktorer, der er forskellige for de to køn, ved  

 iværksættelsen af finansieringen af ordningen i) forskellige bidragsniveauer for lønmodtagerne forskellige bidragsniveauer for arbejdsgiverne, bortset fra:
- i forbindelse med bidragsdefinerede ordninger, hvis formålet er at gøre  

 størrelsen af pensionsydelserne til begge køn ens eller tilnærme dem til  

 hinanden - i forbindelse med ordninger, der er funderede og ydelsesdefinerede, når  

 arbejdsgiverens bidrag tager sigte på at sikre finansieringen af udgifterne  

 til disse ydelsesdefinerede ordninger j) forskellige normer eller normer, der kun gælder for det ene køn, med  

 undtagelse af hvad der er fastsat i litra h) og i), for erhvervelse eller  

 bevarelse af retten til at få udbetalt ydelser med opsættende virkning, når  

 den pågældende forlader ordningen.
2. Når det overlades til ordningens administrative organer at træffe  

 afgørelse om tilkendelse af ydelser i henhold til dette direktiv, skal de  

 pågældende organer overholde ligebehandlingsprincippet.« 4) Artikel 8 affattes således:
»Artikel 8 1. Medlemsstaterne træffer de nødvendige foranstaltninger for at sikre, at  

 bestemmelser i erhvervstilknyttede sikringsordninger for selvstændige  

 erhvervsdrivende, der er i modstrid med ligebehandlingsprincippet, tages op  

 til revision med virkning fra senest den 1. januar 1993.
2. Dette direktiv er ikke til hinder for, at rettigheder og pligter, som  

 vedrører en periode for medlemskab af en erhvervstilknyttet ordning for  

 selvstændige erhvervsdrivende, der ligger forud for revisionen af den  

 pågældende ordning, fortsat er undergivet de bestemmelser i ordningen, som  

 var gældende i den pågældende periode.« 5) Artikel 9 affattes således:
»Artikel 9 Hvad angår selvstændige erhvervsdrivendes ordninger kan medlemsstaterne  

 udsætte den obligatoriske gennemførelse af ligebehandlingsprincippet for så  

 vidt angår:
 a) fastsættelse af pensionsalderen for ydelse af alders- og  

 arbejdsophørspensioner samt de følger, en sådan udsættelse måtte have for  

 andre ydelser:
- enten indtil den dato, på hvilken ligebehandlingen er gennemført i de  

 lovbestemte ordninger - eller senest indtil ligebehandlingen indføres ved et direktiv b) efterladtepension, indtil ligebehandlingsprincippet ved  

 fællesskabsretten er indført i de to lovbestemte sociale sikringsordninger om  

 dette forhold c) anvendelse af artikel 6, stk. 1, litra i), første afsnit, for at tage  

 hensyn til forskellige aktuarmæssige faktorer, indtil senest den 1. januar  

 1999.« 6) Følgende nye artikel indsættes:
»Artikel 9a At mænd og kvinder gør krav på en fleksibel pensionsalder på samme vilkår,  

 anses ikke for at være uforeneligt med dette direktiv.« 7) Følgende bilag tilføjes:
»BILAG Eksempler på elementer, der kan være uens for så vidt angår ordninger, der  

 er funderede og ydelsesdefinerede, som omhandlet i artikel 6, litra h) - konvertering af en del af den periodiske pension til sumydelser - overførsel af pensionsrettigheder - en efterladtepension, der udbetales til en ydelsesberettiget som  

 modydelse for, at forsikringstageren giver afkald på en del af en pension.
- en nedsat pension, når arbejdstageren vælger at gå på  

 førtidspension.« Artikel 2 1. Enhver gennemførelsesforanstaltning til dette direktiv, for så vidt  

 angår lønmodtagere, skal dække alle ydelser, der kan henregnes til  

 beskæftigelsesperioder efter den 17. maj 1990 og har tilbagevirkende kraft  

 til denne dato, medmindre arbejdstagerne eller deres ydelsesberettigede  

 pårørende inden denne dato har anlagt søgsmål eller indgivet en dertil  

 svarende administrativ klage i overensstemmelse med national lovgivning.
I så  

 fald har gennemførelsesforanstaltningerne tilbagevirkende kraft til den 8.  

 april 1976 og dækker alle ydelser, der kan henregnes til  

 beskæftigelsesperioder efter denne dato.
For de medlemsstater, der har  

 tiltrådt Fællesskabet efter den 8. april 1976, erstattes denne dato af den  

 dato, på hvilken artikel 119 blev gældende på deres område.
 2. Andet punktum i stk. 1 er ikke til hinder for, at de nationale regler  

 om søgsmålsfrister i nationale retsforhold kan gøres gældende over for  

 arbejdstagere eller deres ydelsesberettigede pårørende, som havde anlagt  

 søgsmål eller indgivet en dertil svarende administrativ klage i  

 overensstemmelse med national lovgivning inden den 17. maj 1990, forudsat at  

 disse regler ikke er mindre gunstige for søgsmål af denne art end for  

 tilsvarende nationale søgsmål, og at de ikke i praksis gør det umuligt at  

 udøve fællesskabsretten.
 3. For de medlemsstater, der har tiltrådt Fællesskabet efter den 17. maj  

 1990, og som den 1. januar 1994 var kontraherende parter i aftalen om Det  

 Europæiske Økonomiske Samarbejdsområde, ændres datoen den 17. maj 1990 i stk.  

 1 og 2 til den 1. januar 1994.
Artikel 3 1. Medlemsstaterne sætter de nødvendige love og administrative  

 bestemmelser i kraft for at efterkomme dette direktiv inden den 1. juli 1997.  

 De underretter straks Kommissionen herom.
Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en sådan  

 henvisning.
De nærmere regler for henvisningen fastsættes af medlemsstaterne.
 2. Medlemsstaterne sender senest to år efter dette direktivs ikrafttræden  

 Kommissionen alle nødvendige oplysninger, således at den kan udarbejde en  

 rapport til Rådet om gennemførelsen af dette direktiv.
Artikel 4 Dette direktiv træder i kraft på tyvendedagen efter offentliggørelsen i De  

 Europæiske Fællesskabers Tidende.
Artikel 5 Dette direktiv er rettet til medlemsstaterne.
 Udfærdiget i Bruxelles, den 20. december 1996.
På Rådets vegne S.
BARRETT Formand Finanstilsynet Aktuarkontoret 21. november 1996 Uddrag af Arbejdsministeriets og Finanstilsynets notat over punkter,  

 der forventes optaget på dagsordenen for Rådsmøde (arbejds- og  

 socialministre) den 2. december 1996:
Punkt 6 Faktuelt notat om Forslag til ændring af direktiv 86/378/EØF om ligebehandling af  

 kvinder og mænd inden for de erhvervstilknyttede sikringsordninger.
1. Baggrund og indhold Kommissionen fremlagde den 16. maj 1995 et forslag til Rådets direktiv om  

 ændring af direktiv 86/378/EØF af 24. juli 1986 om gennemførelse af  

 princippet om ligebehandling af mænd og kvinder inden for de  

 erhvervstilknyttede sociale sikringsordninger (dok 8432/95 KOM(95) 186).  

 Dette forslag til et direktiv har alene til formål at sikre, at direktiv  

 86/378/EØF er i overensstemmelse med traktatens artikel 119 som fortolket af  

 EF-Domstolen i Barber-sagen og senere domme.
Direktivets karakter er  

 udelukkende retskonstaterende, da traktatens artikel 119 er direkte  

 anvendelig.
Det juridiske grundlag for dette forslag er EF-traktatens artikel 100,  

 idet de foreslåede ændringer vedrører anvendelsen af princippet om ligeløn  

 til arbejdstagere.
Det Økonomiske og Sociale Udvalg og Europa-Parlamentet er  

 blevet hørt på grundlag af traktatens artikel 100, og Det Økonomiske og  

 Sociale Udvalg har udtalt sig positivt om dette forslag.
Europa-Parlamentet har på sit plenarmøde i november 1996 vedtaget flere  

 ændringsforslag til Kommissionens oprindelige tekst.
De fleste af disse gik  

 videre end til at bringe direktivet i overensstemmelse med Domstolens  

 retspraksis og følgelig videre end direktivets retskonstaterende karakter.
På  

 denne baggrund kunne Kommissionen ikke acceptere alle disse ændringer, men  

 accepterede imidlertid nogle enkelte af dem.
 Kommissionen har derfor på grundlag af traktatens artikel 189, stk. 2,  

 foreslået en ændring af sit oprindelige forslag for at tage hensyn til nogle  

 af de ændringsforslag, der er foreslået af Europa-Parlamentet i dets  

 lovgivningsmæssige beslutning.
De ændringer i direktiv 86/378/EØF, der som følge af Domstolens  

 retspraksis skal foretages, vedrører specielt bestemmelser om forskellig  

 pensionsalder for mænd og kvinder.
Da det efter retspraksis ikke er i  

 overensstemmelse med Traktatens artikel 119 at have forskellig pensionsalder  

 må disse bestemmelser herefter falde bort for så vidt angår lønmodtagere.  

 Idet direktivet finder anvendelse på såvel lønmodtagere som selvstændige  

 erhvervsdrivende mens Traktatens artikel 119 kun finder anvendelse på  

 lønmodtagere er der bestemmelser i direktivet, der efter direktivforslaget  

 alene vil finde anvendelse for selvstændige erhvervsdrivende.
 De foreslåede ændringer af direktiv 86/378/EØF er sammenfattet i  

 forslagets artikel 1, hvoraf det fremgår, at:
- artikel 2, stk. 2, litra a og b, kun skal gælde for selvstændige  

 erhvervsdrivende, - i artikel 3 - personanvendelsesområdet - tilføjes de pågældende  

 arbejdstageres familiemedlemmer og deres ydelsesberettigede pårørende, - artikel 6, stk. 1, litra h og i, er ikke ændret indholdsmæssigt, men  

 alene omformuleret, - artikel 8 om ikrafttrædelsesdatoen vedrører kun selvstændige  

 erhvervsdrivende, og - artikel 9 gælder kun for selvstændige erhvervsdrivende.
 Artikel 2 omhandler ikrafttrædelsesdatoer for  

 gennemførelsesforanstaltningerne for de foreslåede ændringer af direktivet.  

 Disse datoer hidrører fra de domme, der har klargjort retspraksis.
 Artikel 3 omhandler implementering af ændring af direktiv  

 86/378/EØF.
 Artikel 4 angiver ikrafttrædelsestidspunktet for direktivet.
 Artikel 5 angiver, at direktivet er rettet til medlemsstaterne.
 De af Europa-Parlamentet fremsatte ændringsforslag, som Kommissionen har  

 accepteret omhandler bestemmelser om, at »arbejdets atypiske  

 karakter« ikke må bruges som grundlag for en diskriminering,  

 bestemmelser vedrørende erhvervelse af rettigheder i orlovsperioder samt en  

 bestemmelse om mulighed for fleksibel pensionsalder.
2. Gældende dansk ret Det oprindelige direktiv fra 1986 er ikke blevet implementeret i Danmark  

 idet der før implementeringen blev rejst sager for Domstolen, som har  

 nødvendiggjort ændringsdirektivet.
Der findes således ingen eksisterende  

 lovgivning på området.
Den kommende lovgivning henhører under  

 Erhvervsministeriets ressort, idet Finanstilsynet fører tilsyn med  

 pensionsinstitutterne.
 Implementeringen af det oprindelige direktiv var dog under udarbejdelse,  

 og et lovforslag findes i betænkning nr. 1228, »Pensionsmæssig  

 ligebehandling af mænd og kvinder«, Industriministeriet, oktober 1991.
3. Høring Forslaget har været behandlet i EF-Specialudvalget vedrørende  

 arbejdsmarkedet og sociale forhold.
Under behandlingen her udtrykte  

Arbejdsmarkedspensionsrådet tvivl om hvorvidt endnu en bestemmelse fra  

 1986-direktivet (artikel 6, stk. 1, litra i, første pind) skulle ændres som  

 følge af Domstolens retspraksis.
Der var enighed om at Rådets juridiske  

 tjeneste skulle høres herom.
Under forudsætning om, at juridisk tjeneste  

 ingen indvendinger havde, var indstillingen fra udvalget, at man fra dansk  

 side skulle indtage en positiv holdning.
 Efterfølgende har Rådets Juridiske Tjeneste afgivet en udtalelse, hvori  

 der redegøres for, at bestemmelsen er i overensstemmelse med Traktatens  

 artikel 119 samt Domstolens retspraksis.
DA mente, at det er omtvistet, om det overhovedet er nødvendigt at  

 fremsætte ændringsforslag på baggrund af dommene.
DA fandt således, at der  

 ikke er behov for en ændring, og at et ændret direktiv rejser nye problemer.  

 DA havde foretrukket en meddelelse fra Kommissionen i stedet for  

 ændringsforslaget.
 Ligestillingsrådet kunne støtte forslaget.
 KL fandt, at ændringsforslaget ikke gør tingene klarere og at KL  

 foretrækker, at der ikke sker en ændring af artikel 6, stk. 1, litra i.
4. Lovgivningsmæssige og statsfinansielle konsekvenser Direktiv 86/378/EØF er som nævnt blevet behandlet i betænkning nr. 1228,  

 »Pensionsmæssig ligebehandling af mænd og kvinder«,  

 Industriministeriet, oktober 1991, hvori et lovforslag er indeholdt.
Dette  

 lovforslag kan nu justeres for de ændringer, der vil følge af  

 ændringsdirektivet, hvorved der kan ske en samlet implementering af  

 direktivet og ændringsdirektivet.
Forslaget vil give Finanstilsynet pligt til  

 at føre tilsyn med lovens overholdelse, ligesom Ligestillingsrådet vil kunne  

 undersøge forhold, omfattet af loven.
 Forslaget skønnes ikke at have statsfinansielle konsekvenser.
5. Tidligere forelæggelser Sagen har ikke tidligere været forelagt Folketingets Europaudvalg.
Uddrag af referat af Rådsmøde (arbejds- og socialministre) den 2.  

 december 1996 Ligebehandling af mænd og kvinder indenfor de erhvervstilknyttede  

 sociale sikringsordninger Rådet fastslog, at der er politisk enighed om udkastet til direktiv om  

 ændring af direktiv 86/378/EØF om ligebehandling af mænd og kvinder inden for  

 de erhvervstilknyttede sociale sikringsordninger (som følger af  

 Barber-dommen). Den formelle vedtagelse af direktivet finder sted som A-punkt  

 på dagsordenen for en kommende samling.
Hensigten med udkastet er at bringe direktivet fra 1986 i overensstemmelse  

 med traktatens artikel 119, således som den er blevet fortolket af Domstolen  

 i bl.a.
Barber-dommen af 17. maj 1990. I henhold til denne retspraksis  

 bortfalder visse bestemmelser i direktivet, der indeholder undtagelser fra  

 ligebehandlingsprincippet, for lønmodtagernes vedkommende (navnlig  

 bestemmelser om pensionsalder og ydelser til efterladte). Hvis arbejdsgiveren  

 har indført supplerende pensionsordninger for arbejdstagerne, skal disse  

 ordninger således fuldt ud overholde princippet om ligebehandling af mænd og  

 kvinder, jf. traktatens artikel 119.
