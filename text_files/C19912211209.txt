(Kvotatimelærercirkulære) Kvotatimelærercirkulære ved Handelsskolerne dækkende COII's område, dvs.
Lr. 13/21/24/25 og Lr. 18/26/29/30.
 I forbindelse med forhandlingerne mellem Finansministeriet og COII/AC om  

 en ny arbejdstidsaftale for bl.a. lærere på erhvervsskolerne blev parterne  

 enige om, at der skulle optages forhandlinger om at forny reglerne for  

 kvotalønnede timelærere i konsekvens af den nye arbejdstidsaftale (se  

 enighedspapiret af 21. marts 1991 pkt. 10).
 Vi udsendte en information fra Lønafdelingen om det forventelige nye  

 kvotatimelærercirkulære den 28. august 1991.
 Cirkulæret dækker kun kvotalønnede timelærere der er indplaceret i Lr.  

 13/21/24/25 og Lr. 18/26/29/30.
Det betyder, at kvotalønnede timelærere, der er indplaceret i Lr.  

 16/21/29/31 ikke er omfattet af cirkulæret.
Baggrunden herfor er, at  

 forhandlingerne med AC ikke er færdiggjort endnu.
 Når forhandlingerne med AC er færdiggjort vil vi vende tilbage med  

 resultatet.
 Vi har flg. bemærkninger til cirkulærets enkelte paragraffer:
 Ad § 2, stk. 1 og 2.:
 Lønnen skal beregnes på grundlag af antallet af arbejdstimer i den  

 pågældende måned.
 Hvis den enkelte timelærer ønsker det, kan lønnen dog fordeles ligeligt  

 over ansættelsesperioden inden for det pågældende arbejdsår.
 Ad § 2, stk. 2.:
Hensigten med formuleringen er at stille pædagogiske krav også til  

 kvotaansatte timelærere.
I det gamle timelærercirkulære (II-421) var kravene  

 formuleret som handelsfaglærereksamen i vedkommende fag, godkendt  

 undervisningskompetence i vedkommende fag samt timelærere inden for  

 branchefagene.
 Den nye formulering adskiller sig ved flg.:
- godkendt pædagogisk uddannelse i stedet for handelsfaglærereksamen i  

 vedkommende fag - hidtil godkendt undervisningskompetence i stedet for godkendt  

 undervisningskompetence i vedkommende fag - timelærere inden for specialefag i stedet for timelærere inden for  

 branchefagene.
 Med undtagelse af specialefag, som jo har erstattet branchefag, er fokus  

 nu rettet mod om den pgl. timelærer har en pædagogisk baggrund og mindre mod  

 om pgl. er prækvalificeret rent fagligt - for det er skolernes ansvar.
Som en midlertidig foreteelse med baggrund i cirkulærets sene fremkomst  

 udskydes ikraftsættelsen af reglen i § 2, stk. 2. Det gamle cirkulære af 9.  

 april 1974 (II-421) om time- og vikarbetaling afsnit A.
Timebetaling bevares  

 i samme udstrækning.
 Ad § 3, stk. 2. sammenholdt med § 1, stk. 1.:
 Den timelærer, som omfattes af reglen i § 1, stk. 1. på 47 uger optjener  

 lønanciennitet, som om vedkommende havde været ansat hele året.
 Ændrede regler om ferie:
 Cirkulæret rummer overgang fra »ferie med løn« til optjening af  

 feriefrihed og feriegodtgørelse med 121/2% via FerieGiro for perioden fra 1.  

 august 1991.
 Lønregulering:
 Skoler, som har taget forbehold om lønregulering i forbindelse med den  

 forventede overgang til nyt kvotatimelærercirkulære kan herefter foretage  

 denne.
Med venlig hilsen Steen Brolund fuldmægtig Cirkulære om ansættelse, aflønning m.v. af timelærere ved  

 Erhvervsskolerne (handelsskolerne) Efter forhandling med Handelsskolernes Lærerforening (CO II's område)  

 fastsættes herved følgende regler:
Ansættelse § 1.  Timelærere ansættes af skolen for en  

 undervisningsperiode eller en planlægningsperiode ad gangen, dog maksimalt 47  

 uger i 52 på hinanden følgende uger.
 Stk. 2.  Ved ansættelsen skal det skriftligt meddeles,  

 på hvilke vilkår læreren er ansat.
 Stk. 3.  En timelærer, der er fratrådt, indtræder ved  

 senere genansættelse med den anciennitet, han havde opnået før fratræden.
Aflønning § 2.  Timelærere aflønnes månedlig pr. arbejdstime med  

 en kvotadel af årslønnen i de respektive lønrammer med tilhørende særlige  

 tillæg for fastansatte lærere, jf. dog stk. 2. Kvotadelen udgør 47/52 heraf,  

 divideret med 1680. For arbejde ud over 1680 arbejdstimer i  

 ansættelsesperioden, jf. § 1, stk. 1, ydes betaling som for fastansatte  

 lærere, jf. dog stk. 2.
 Stk. 2.  For andre timelærere end timelærere med en af  

 Undervisningsministeriet godkendt pædagogisk uddannelse, timelærere med  

 hidtil godkendt undervisningskompetence samt timelærere inden for specialefag  

 i erhvervsuddannelserne reduceres lønnen i det første år med 25 % og derefter  

 med 121/2 %.
 Stk. 3.  Lønnen udbetales månedsvis bagud.
Lønrammer § 3.  Timelærere indplaceres i lønrammer efter  

 undervisningsområder og kvalifikationer som for fastansatte lærere.
 Stk. 2.  Oprykning til aflønning efter højere skalatrin  

 sker med 2-årige intervaller efter tilsvarende regler, som gælder for  

 fastansatte.
 Arbejdstid m.v.
 § 4.  For kvotalønnede timelærere gælder den for  

 fastansatte lærere gældende arbejdstid, jf. for tiden Finansministeriets  

 cirkulære af 25. april 1991 om arbejdstid mv. for lærere ved erhvervsskolerne  

 med ændringsaftale af 15. november 1991, Undervisningsministeriets cirkulære  

 af 25. september 1991 om løn- og arbejdsvilkår i forbindelse med åben  

 uddannelse samt Undervisningsministeriets cirkulære af 29. november 1991 om  

 tid for udførelse af rettearbejde.
Opsigelse § 5.  Ansættelsesforholdet kan af timelæreren opsiges  

 med 1 måneds varsel til udgangen af en måned.
Stk. 2.  Opsigelse skal af skolen meddeles med 1 måneds  

 varsel til fratræden ved en måneds udgang i de første 6 måneders ansættelse  

 ved skolen.
Har ansættelsen varet længere end 6 måneder, forhøjes varslet til  

 3 måneder.
Stk. 3.  Opsigelse skal være meddelt skriftligt senest  

 den sidste i den måned, efter hvis udløb opsigelsesvarslet begynder at løbe.
Sygdom, graviditet og ferie § 6.  Der ydes løn under sygdom inden for  

 ansættelsesperioden.
 Stk. 2.  Såfremt en timelærers sygdom strækker sig ud  

 over det tidspunkt, til hvilket denne med lovligt varsel kunne opsiges i  

 henhold til § 5, skal skolen meddele opsigelse med 1 måneds varsel.
 § 7.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 skolen, som sammenlagt udgør mindst 1 år, ydes der løn under fravær som følge  

 af barsel eller adoption efter de for statens tjenestemænd gældende regler.
§ 8.  Der tilkommer timelærere feriefrihed efter  

 ferieloven.
Timelærere optjener feriegodtgørelse med 121/2 %, som indbetales  

 kvartalsvis eller månedsvis til FerieGiro.
Efterløn § 9.  Efterløn udbetales efter funktionærlovens  

 regler.
Ikrafttræden § 10.  Cirkulæret træder i kraft omgående og har  

 virkning fra 1. august 1991.
 Stk. 2.  Samtidig bortfalder cirkulære af 9. april 1974  

 om ansættelse, aflønning m.v. af timelærere ved handelsskolen  

 (handelsskolerne). Tilsvarende bortfalder Undervisningsministeriets cirkulære  

 af 9. april 1974 (II-471) om time- og vikarbetaling.
 Stk. 3.  Cirkulære af 9. april 1974 (II-421) om time- og  

 vikarbetaling, afsnit A, har fortsat virkning til 31. juli 1992. Cirkulære af  

 9. april 1974 om ansættelse, aflønning m.v. af timelærere ved handelsskolen  

 (handelsskolerne), § 3, har fortsat virkning til 31. juli 1992 for  

 timelærere, der er indplaceret i Lr. 16/21/29/31.
 P. m. v.
 e. b.
Steen Brolund fm.
