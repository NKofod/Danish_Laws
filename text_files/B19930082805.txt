 I medfør af § 17 a og § 35, stk. 2, i lov om husdyrsygdomme, jf.  

 lovbekendtgørelse nr. 381 af 7. juni 1993, og § 14 og § 27, stk. 3, i lov nr.  

 343 af 14. maj 1992 om kød (kødloven) fastsættes:
 § 1.  Der må ikke ske indførsel af svin fra  

 Forbundsrepublikken Tyskland, eller indførsel af svinekød eller  

 svinekødsprodukter, bortset fra fuldt opvarmede produkter eller helkonserves,  

 med oprindelse i Forbundsrepublikken Tyskland.
 § 2.  Overtrædelse af § 1 straffes med bøde.
Stk. 2.  For overtrædelser, der begås af et  

 aktieselskab, andelsselskab, anpartsselskab eller lignende, kan der i henhold  

 til § 36 i lov om husdyrsygdomme og § 27, stk. 4, i kødloven pålægges  

 selskabet som sådant bødeansvar.
Er overtrædelsen begået af en kommune eller  

 et kommunalt fællesskab, jf. § 60 i lov om kommunernes styrelse, kan der  

 efter samme bestemmelse pålægges kommunen eller det kommunale fællesskab  

 bødeansvar.
 § 3.  Bekendtgørelsen træder i kraft den 16. oktober  

 1993.
 § 4.  Bekendtgørelsen gælder ikke for Grønland.
