Cirkulære om aftale om tillæg mv. til tjenestemandslignende ansatte adjunkter, lektorer og studielektorer under ACs forhandlingsområde ved institutioner for erhvervsrettet uddannelse Generelle bemærkninger 1. Finansministeriet og Akademikernes Centralorganisation har indgået vedlagte aftale om tillæg mv. til tjenestemandslignende ansatte adjunkter, lektorer og studielektorer ved institutioner for erhvervsrettet uddannelse.
Bemærkninger til aftalens enkelte bestemmelser Til § 1. Dækningsområde Finansministeriet, Personalestyrelsen, den 25. april 2007 Astrid M.
Hjortø Aftale om tillæg mv. til tjenestemandslignende ansatte adjunkter, lektorer og studielektorer under AC's forhandlingsområde ved institutioner for erhvervsrettet uddannelse § 1. Dækningsområde Aftalen dækker adjunkter og lektorer ved erhvervsrettet udannelse under ACs forhandlingsområde i lønramme 16, 21, 29 og 31 (skalatrinforløb 21, 26, 28, 30, 32, 38, 40, 42, 44 og 44), lektorer i lønramme 34 (skalatrin 47), samt studielektorer i lønramme 36 (skalatrin 49).
§ 2. Klassificeringstillæg Der ydes følgende særlige tillæg:
 1) Til adjunkter/lektorer ved handelsskoler i lønramme 16/31 som har været på slutløn i 2 år ydes et tillæg på 12.900 kr.* Tillægget træder i stedet for tillæg efter Lønnings- og klassificeringslovens § 31, stk. 6.
 2) Til lektorer ved handelsskoler i lønramme 34 ydes et tillæg 7.800 kr.*. Tillægget ydes udover eventuelt tillæg efter punkt c.
 3) Til lektorer ved handelsskoler i lønramme 34, der er ansat i stillinger der i medfør af bestemmelsen i Lønnings- og klassificeringsloven § 30, stk. 3 er oprykket fra lønramme 16/31 ydes et tillæg på 12.900 kr.* Tillægget træder i stedet for tillæg efter Lønnings- og klassificeringslovens § 31, stk. 7.
4) Til adjunkter/lektorer i lønramme 16/31 ved tekniske skoler med mere end 17 års anciennitet ydes et tillæg på 11.500 kr.* § 3. Undervisningstillæg 1) Til adjunkter/lektorer i lønramme 16/31, der ved handelsskoler og tekniske skoler underviser ved de erhvervsgymnasiale uddannelser og/eller ved videregående uddannelser eller tilsvarende højere niveauer ydes et undervisningstillæg på 25.400 kr.* Tillægget forhøjes efter 3 års ansættelse til 32.100 kr.* 2) Til adjunkter/lektorer i lønramme 16/31 og 34, der ved handelsskoler, tekniske skoler og landbrugsskoler underviser ved erhvervsakademiuddannelser (AK), ved bygningskonstruktøruddannelsen  og med virkning fra 1. oktober 2006 tillige ved datamatiker- og datanomuddannelserne-, ydes et generelt undervisningstillæg på 26.000 kr.* Efter 3 år udgør undervisningstillægget 33.500 kr.* § 4. Andre tillæg 1) Lærere, der udfører praktikvejledning, ydes et tillæg i henhold til aftale af 5. november 1999 om honorar for praktikvejledning ved erhvervsskoler.
Tillægget udgør 10.000 kr. pr. pædagogikumkandidat.
Ved omprøver ydes yderligere et honorar på 2.250 kr.
Ved meritoverførsel, der helt eller delvist fritager den enkelte lærer for pædagogikum, udgør tillægget 2.500 kr.
 2) Til lærere i lønramme 16/31 ved tekniske skoler, der varetager hverv som ledende lærer, ydes et tillæg på 19.700 kr.* årligt.
§ 5. Særlige bestemmelser For lærere ansat ved landbrugsskolerne før 1. august 1995 henvises til aftale af 28. juli 1995 mellem AC og Undervisningsministeriet om overgangsordning for lærere ansat ved landbrugsskolerne.
De i denne aftale (§ 5) anførte personlige særlige undervisningstillæg er pr. 1. oktober 2006 forhøjet til henholdsvis 7.400 kr.*, 26.200 kr.*, 10.200 kr.* og 22.100 kr.* Stk. 2. Der henvises til aftale af 30. juni 1998 mellem Jordbrugsakademikernes Forbund og Undervisningsministeriet om løn- og ansættelsesvilkår for lærere i lr. 16/31 ved Gartnerskolen Søhus før skolens overgang til erhvervsskole pr. 1. juni 1991, for så vidt angår denne gruppe ansatte.
§ 6. Pension for ansatte med en forsikringsmæssig pensionsordning Ansættelsesmyndigheden indbetaler pensionsbidrag af den pensionsgivende løn på det pågældende skalatrin samt af pensionsgivende tillæg efter denne aftale og tillæg af lokal- og cheflønspuljen, der er aftalt pensionsgivende jf. aftale af 22. april 2002 om pensionsbidrag af visse faste tillæg.
Stk. 2. Det samlede pensionsbidrag udgør 17,1 pct. af de pensionsgivende løndele.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 3. Ansættelsesmyndigheden indbetaler pensionsbidragene til de pensionsordninger, der er nævnt i bilag a til akademikeroverenskomsten.
§ 7. Pension for ansatte med en statsgaranteret pensionsordning Ansættelsesmyndigheden indbetaler pensionsbidrag af pensionsgivende tillæg efter denne aftale og tillæg af lokal- og cheflønspuljen, der er aftalt pensionsgivende jf. aftale af 22. april 2002 om pensionsbidrag af visse faste tillæg.
Stk. 2. Det samlede pensionsbidrag udgør 17,1 pct. af de pensionsgivende løndele, jf. stk. 1. Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
Stk. 3. Ansættelsesmyndigheden indbetaler pensionsbidragene til de pensionsordninger, der er nævnt i bilag a til akademikeroverenskomsten.
Er den pågældende lærer ikke omfattet af en sådan ordning, indbetales pensionsbidragene til COII  konto i PFA.
 § 8. Ikrafttræden mv.
 Aftalen har virkning fra den 1. oktober 2006.
 Stk. 2. Med aftalen udmøntes følgende forhandlingsresultater:
 1) Resultat af 14. oktober 1999 af forhandlingerne mellem Finansministeriet og AC om udmøntning af de centrale forlig afsatte midler til tillægsforhøjelser og pensionsforbedringer på erhvervsskolerne (som udsendt til Erhvervsskolerne  handelsskoler og tekniske skoler ved Undervisningsministeriets brev af 11. april 2000).
 2) Resultat af 12. november 1999 af forhandlingerne mellem Finansministeriet og AC om udmøntning af de centrale forlig afsatte midler til tillægsforhøjelser og pensionsforbedringer på landbrugsskolerne.
 3) Resultatet af overenskomst- og aftaleforhandlingerne pr. 1. april 2005 mellem Finansministeriet og AC, jf. herved bilag M2 til CFU-forliget.
 Stk. 3. Samtidig ophæves følgende aftaler:
 1) Aftale af 22. september 1993 mellem Finansministeriet og AC om undervisningstillæg (ophæves for så vidt angår skoler for erhvervsrettet uddannelse), som udsendt med Undervisningsministeriets cirkulære af 6. december 1993 vedr. undervisningstillæg til lærere ved erhvervsskoler mv.
2) Aftale af 15. juni 1995 mellem Finansministeriet og AC om forhøjelse af undervisningstillæg ved erhvervsskolerne samt forhøjelse af undervisningstillæg ved maskinmesterskoler  (ophæves for så vidt angår skoler for erhvervsrettet uddannelse), med tilhørende korrektion i Finansministeriets brev af 4. august 1995 vedr. aftale af 15. juni 1995 (§ 6 i aftalen ingen virkning) 3) Aftale af 2. december 1996 mellem Finansministeriet og AC om tillæg til adjunkter/lektorer i lr. 34 ved erhvervsskoler.
 4) Aftale af 7. december 1998 mellem Finansministeriet og AC om forhøjelse af undervisningstillæg mv. til tjenestemandslignende ansatte lærere i lr. 16/31 og lr. 34 ved erhvervsskolerne.
 5) Aftale af 28. februar 2003 mellem Undervisningsministeriet og AC om pensionsbidrag af tillæg på 12.900 kr. til tjenestemandslignende ansatte lektorer i lr. 34 ved handelsskoler.
 6) Aftale af 18. marts 2004 mellem Finansministeriet og AC om pensionsbidrag af personlige, særlige tillæg til lærere i lr. 16/31 ved landbrugsskoler.
 Stk. 4. Aftalen kan af parterne opsiges skriftligt med 3 måneders varsel til en 31. marts, dog tidligst til den 31. marts 2008.
