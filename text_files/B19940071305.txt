 I henhold til §§ 30, stk. 2 og 32, stk. 2, i lov om en aktiv  

 arbejdsmarkedspolitik, jf. lovbekendtgørelse nr. 1199 af 27. december 1993,  

 fastsættes:
 § 1.  Perioder med deltagelse i Industriministeriets  

 program for indslusning af højtuddannede i mindre virksomheder  

 (»isbryderprojektet«), jf. konto 26.32.03. på finansloven for 1994,  

 fradrages fuldt ud i retten til selvfunden jobtræning efter § 30, stk. 1, i  

 lov om en aktiv arbejdsmarkedspolitik.
 Stk. 2.  Perioder efter stk. 1 fradrages tillige fuldt  

 ud i retten til et rimeligt forløb på sammenlagt 12 måneder (minimumsretten)  

 efter § 28 i lov om en aktiv arbejdsmarkedspolitik.
 Stk. 3.  Ved beregning af den periode  

 (isbryderperioden), der fradrages i minimumsretten, jf. stk. 2, følges  

 reglerne i § 55, stk. 8, i lov om arbejdsløshedsforsikring m.v.
 § 2.  Perioder efter § 1, stk. 1 og stk. 2, medregnes  

 ved opgørelse af ledighed i relation til rettigheder efter kapitel 15  

 (rettigheder i delperiode 1) i Arbejdsministeriets bekendtgørelse nr. 1200 af  

 27. december 1993 om en aktiv arbejdsmarkedsindsats.
 § 3.  Bekendtgørelsen træder i kraft dagen efter  

 offentliggørelsen i Lovtidende og har virkning for deltagelse i  

 isbryderprojekter, som afsluttes efter denne dato.
