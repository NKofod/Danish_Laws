Vejledning  

 om bekendtgørelse nr. 1097 af 29. oktober 2004 om ændring af bekendtgørelse  

 om  

 en aktiv beskæftigelsesindsats (ansættelse med løntilskud hos private arbejdsgivere) I forbindelse med Kommissionens behandling af den  

 danske anmeldelse af løntilskudsordningen i lov om en aktiv  

 beskæftigelsesindsats har Kommissionen stillet krav om, at en række af  

 bestemmelserne  

 i forordning (EF) Nr. 2204/2002 af 12. december 2002 om anvendelse af  

 EF-traktatens artikel 87 og 88 på statsstøtte til beskæftigelse (herefter  

 benævnt forordningen) skal fremgå direkte af de danske regler.
 Derudover har Kommissionen godkendt, at reglerne for  

 løntilskud for unge under 25 år nu også kan anvendes for de 25 til 29 årige.
 Arbejdsmarkedsstyrelsen har derfor udarbejdet en  

 ændring af bekendtgørelsen om en aktiv beskæftigelsesindsats.
 § 1, nr. 1-9 er udarbejdet for at opfylde ovennævnte  

 forordning og vedrører reglerne om ansættelse med tilskud hos private  

 arbejdsgivere. Ændringerne i § 1, nr. 10 og 11 er rettelser af tekniske fejl  

 i  

 den nuværende bekendtgørelse. § 1, nr. 12 ophæver § 196, stk. 2 i  

 bekendtgørelsen, hvorved de særlige regler for løntilskud til de 25 til 29  

 årige træder i kraft.
 Nedenfor følger uddybende bemærkninger til  

 ændringerne i ændringsbekendtgørelsen.
Ad ændring § 1, nr. 1, (Ny § 95, stk. 2) Efter bestemmelsen kan personer, der er berettigede  

 til 12 måneders beskæftigelse efter den nye § 102 a (se nærmere herom  

 nedenfor  

 under omtalen af § 102 a), men som ikke længere er omfattet af § 2, nr. 1-4,  

 6  

 eller 8 få tilbud om ansættelse med løntilskud, hvis det er nødvendigt for,  

 at  

 AF eller kommunen kan skaffe dem de 12 måneders beskæftigelse.
Baggrunden herfor er, at § 102 a indeholder en  

 bestemmelse om, at personer, der ansættes med løntilskud hos en privat  

 arbejdsgiver,  

 er berettiget til 12 måneders sammenhængende beskæftigelse.
Hvis  

 arbejdsgiveren  

 ønsker at afskedige den ansatte inden de 12 måneders beskæftigelse er opnået,  

 skal AF eller kommunen orienteres 14 dage inden, afskedigelsen kan  

 effektueres.  

 AF eller kommunen har herefter pligt til inden for de 14 dage at sørge for en  

 ny beskæftigelse med eller uden løntilskud.
 For at sikre, at AF og kommunerne kan opfylde  

 forpligtelsen til at skaffe en ny beskæftigelse, er muligheden for at give  

 tilbud om ansættelse med løntilskud udvidet til også at gælde for personer,  

 der  

 ikke længere er berettiget til dagpenge eller kontanthjælp m.m.
Udgangspunktet er, at AF og kommunerne skal  

 undersøge mulighederne for at skaffe den afskedigede et ordinært job.
Hvis  

 det  

 ikke er muligt, vil AF og kommunen i disse særlige situationer kunne give  

 tilbud om ansættelse med løntilskud, for at den afskedigede kan få 12  

 måneders  

 beskæftigelse.
 Det forventes, at der kun i relativ få tilfælde vil  

 blive behov for at benytte denne særlige ordning, der giver mulighed for at  

 give tilbud om ansættelse med løntilskud, selvom retten til dagpenge eller  

 kontanthjælp er bortfaldet.
Ordningen vil blive overvåget af  

 Arbejdsmarkedsstyrelsen, og AF og kommunerne vil derfor blive bedt om at  

 indberette disse sager.
AF og kommunerne vil senere modtage orientering om,  

 hvordan  

 denne indberetning skal foregå i praksis.
Ad ændring § 1, nr. 2, (Ny § 95 a) Bestemmelsen  

 om, at der ikke kan gives tilbud om ansættelse med løntilskud inden for  

 skibsbygningsindustri,  

 er en direkte gengivelse af forordningen.
 Forordningen  

 indeholder ingen vejledning om, hvad der forstås ved skibsbygningsindustri,  

 men  

 hvis der opstår tvivl om, hvorvidt en virksomhed kan betragtes som  

 skibsbygningsindustri, vil der kunne søges vejledning hos  

 Konkurrencestyrelsen.
Ad ændring § 1, nr. 3 og 4, (Ny § 102, 2. pkt. og ny § 102 a) Personer,  

 der ansættes med løntilskud hos private arbejdsgivere, har ret til 12  

 måneders  

 sammenhængende beskæftigelse Det  

 fremgår af den gældende bestemmelse i § 102 i bekendtgørelse nr. 577 af 19.  

 juni 2003 om en aktiv beskæftigelsesindsats, at når et ansættelsesforhold med  

 løntilskud indgås, oprettes der en ansættelseskontrakt eller et  

 ansættelsesbrev,  

 hvor løn- og arbejdsvilkår samt forventet tilskudsperiode anføres.
 I  

 den nye § 102 a, stk.1, er det fastsat, at ved ansættelse med løntilskud hos  

 en  

 privat arbejdsgiver er den ansatte berettiget til 12 måneders sammenhængende  

 beskæftigelse.
 Det  

 fremgår videre, at hvis aftalen med arbejdsgiveren går ud på, at ansættelsen  

 skal være tidsbegrænset, må tidsbegrænsningen ikke være på under 12 måneder.
 Endelig  

 fremgår det, at hvis den ansatte bliver afskediget, inden der er gået 12  

 måneder, skal AF henholdsvis kommunen sikre de 12 måneders beskæftigelse,  

 hvis  

 den pågældende ønsker det.
 Den  

 nye § 102 a udmønter et krav i forordningen, hvorefter den ansatte skal være  

 berettiget til mindst 12 måneders sammenhængende beskæftigelse, med mindre  

 den  

 pågældende lovligt afskediges på grund af forseelse.
 Forordningens  

 bestemmelse kan ikke umiddelbart indpasses i det danske arbejdsmarkedssystem,  

 og derfor er kravet i forståelse med EU-kommissionen. tilpasset til de danske  

 forhold.
 Hensigten  

 med § 102 a er - i overensstemmelse med forordningen - at give den ansatte  

 ret  

 til beskæftigelse i 12 sammenhængende måneder, og det er baggrunden for, at §  

 102 a indebærer følgende fravigelser fra det danske system:
 1.  

 	  

 Arbejdsgiveren kan  

 ikke på forhånd aftale med den ansatte, at ansættelsen skal vare mindre end  

 12  

 måneder.
 2.  

 	  

 Hvis der for det  

 konkrete arbejdsforhold er et opsigelsesvarsel, der er under 14 dage, gælder  

 dette ikke for personer ansat med løntilskud, idet arbejdsgiveren senest 14  

 dage før pågældende skal fratræde, skal informere kommunen eller AF, og  

 ansættelsesforholdet kan ikke ophøre før udløbet af denne frist.
Reglen  

 om et varsel på 14 dage gælder ikke, hvis der er tale om berettiget  

 bortvisning  

 eller lønmodtagerens misligholdelse.
I denne situation kan arbejdsgiverne som  

 hidtil lade ansættelsesforholdet ophøre umiddelbart.
 Det  

 skal fremhæves, at ansættelser med løntilskud fortsat kan aftales, uden at  

 der  

 på forhånd fastsættes nogen grænse for ansættelsens længde, og at  

 bestemmelsen  

 heller ikke berører arbejdsgiverens adgang til at bringe ansættelsesforholdet  

 til ophør, inden den ansatte har haft 12 måneders beskæftigelse.
Generelt  

 om § 102 a Bestemmelsen  

 giver personer, der ansattes med løntilskud hos private arbejdsgivere ret til  

 12 måneders sammenhængende beskæftigelse.
Hvis arbejdsgiveren beslutter at  

 afskedige pågældende forinden, skal kommunen eller AF sørge for en ny  

 ansættelse i forlængelse af, at den tidligere ophører.
En sådan ny ansættelse  

 kan være hos en privat eller hos en offentlig arbejdsgiver, og der vil både  

 kunne være tale om ansættelse med løntilskud eller ordinær ansættelse.
Det  

 er den ansatte, der er berettiget Bestemmelsen  

 giver den ansatte en ret i forhold til AF eller kommunen.
Det betyder, at  

 kommunen  

 eller AF skal tale med den person, som er blevet afskediget, for at få  

 afklaret  

 om pågældende ønsker at få 12 måneders beskæftigelse i sammenhæng.
I  

 den forbindelse vil det være naturligt, at kommunen eller AF sammen med  

 pågældende vurderer, om pågældendes muligheder for beskæftigelse bedst  

 styrkes  

 ved - ud fra erfaringerne fra den ophørte ansættelse  et andet tilbud,  

 fx om  

 uddannelse.
Det skal fremhæves, at hvis pågældende ønsker en sammenhængende  

 beskæftigelse, så har kommunen eller AF pligt til at sørge for en anden  

 beskæftigelse.
 Opmærksomheden  

 skal henledes på, at ovenstående bestemmelse ikke ændrer ved gældende regler  

 om, at ledige har pligt til at stå til rådighed for arbejdsmarkedet.
Kan  

 arbejdsgiveren afskedige en person, der er ansat med løntilskud, inden der er  

 gået 12 måneder? Ja.  

 § 102 a forhindrer ikke, at en arbejdsgiver afskediger en person, der er  

 ansat  

 med løntilskud.
Arbejdsgiveren kan således bringe ansættelsesforholdet til  

 ophør i overensstemmelse med gældende overenskomster og lovgivning.
Det  

 er dog med § 102 a indført, at såfremt arbejdsgiveren ønsker et  

 ansættelsesforhold  

 bragt til ophør inden for 12-måneders perioden af andre grunde end berettiget  

 bortvisning eller den ansattes misligholdelse, kan det tidligst ske 14 dage  

 efter, at AF henholdsvis kommunen har modtaget meddelelse herom.
Hvis der i  

 ansættelsesforholdet er et længere opsigelsesvarsel, gælder dette.
Et  

 eksempel på et område, hvor der gælder et længere opsigelsesvarsel, kan  

 nævnes ansættelse,  

 der er omfattet af funktionærloven.
Bygge- og anlægsområdet er et eksempel på  

 et område, hvor der kan være kortere opsigelsesvarsle.
Ved  

 konkurs eller force majeure situationer som fx brand, hvor arbejdsgiveren  

 ikke  

 har mulighed for at give den ansatte beskæftigelse, kan arbejdsgiveren i  

 sagens  

 natur ikke underrette AF eller kommunen 14 dage før ansættelsens ophør.
I  

 disse  

 situationer må AF henholdsvis kommunen skaffe lønmodtagerne en ny  

 beskæftigelse  

 så hurtigt som muligt, hvilket i praksis vil sige inden for 14 dage, og det  

 må  

 i disse tilfælde accepteres, at den nye ansættelse ikke kan ligge i  

 umiddelbar  

 forlængelse af den tidligere.
Samtidig  

 med at en arbejdsgiver inden for 12-måneders perioden bortviser eller opsiger  

 en ansat  enten på grund af den ansattes misligholdelse eller af andre  

 grunde  

 - skal arbejdsgiveren give AF henholdsvis kommunen meddelelse herom.
Dette  

 fremgår af § 102 a, stk. 4.
Hvad  

 sker, hvis arbejdsgiveren beslutter, at ansættelsen skal ophøre før, der er  

 gået 12 måneder? Opsiger  

 arbejdsgiveren den ansatte, inden der er gået 12 måneder, fx fordi der ikke  

 er  

 mere arbejde, kan den ansatte gøre brug af sin ret til 12 måneders  

 sammenhængende  

 beskæftigelse.
Det følger af § 102 a, stk. 5.
 Samtidig  

 med at den ansatte bortvises eller siges op, skal arbejdsgiveren give  

 AF/kommunen meddelelse herom, jf. § 102 a, stk. 4.
 Hvis  

 den ansatte over for AF eller kommunen anfægter, at arbejdsgiveren har været  

 berettiget efter § 102 a, stk. 3, nr. 1 og 2, til at bringe ansættelsen til  

 ophør, har den ansatte ret til 12 måneders sammenhængende beskæftigelse.  

 Baggrunden  

 for dette er, at der er lagt vægt på, at beskæftigelsen skal være  

 sammenhængende, og derfor er det ikke muligt at afvente en afgørelse af om  

 afskedigelsens berettigelse.
Ønsker  

 den ansatte at gøre brug af sin ret til 12 måneders sammenhængende  

 beskæftigelse, bevirker det, at AF henholdsvis kommunen er forpligtet til at  

 sørge for en ny ansættelse, som kan begyndes i forlængelse af, at den  

 tidligere  

 ansættelse ophører.
En sådan ny ansættelse kan være enten hos en anden privat  

 arbejdsgiver eller hos en offentlig arbejdsgiver.
Og det kan være med eller  

 uden løntilskud.
 Er  

 der tale om en situation - hvor der er et 14 dages varsel for arbejdsgiveren  

 til, at den ansatte kan opsiges, jf. § 102 a, stk. 3, nr. 3, eller der ifølge  

 overenskomst eller lovgivning er et længere opsigelsesvarsel - har AF  

 henholdsvis  

 kommunen denne periode til at finde en ny beskæftigelse til den ansatte.
Er  

 der tale om en situation, hvor den ledige har anfægtet en bortvisning eller  

 opsigelse på grund af misligholdelse, vil arbejdsgiveren typisk bede den  

 ansatte om omgående at forlade arbejdspladsen.
I disse tilfælde skal AF/  

 kommunen hurtigst muligt, hvilket i praksis vil sige inden for 14 dage, sørge  

 for en ny beskæftigelse.
Er  

 kommunen eller AF forpligtet til at give løntilskud i fx 12 måneder? Nej.  

 § 102 a handler ikke om, i hvilken periode der skal ydes løntilskud.
Det  

 følger af bekendtgørelsens § 53, at løntilskud hos private arbejdsgivere som  

 hovedregel kan gives op til 1 år.
I modsætning til de regler, der var  

 gældende  

 før 1. juli 2003, er der ikke længere et krav om, at tilskudsperioden skal  

 være  

 på mindst 6 måneder.
Sigtet med at ophæve kravet om en minimumsperiode for  

 løntilskuddet var at øge fleksibiliteten i indsatsen, således at den kan  

 tilpasses i forhold til den enkeltes behov for optræning og oplæring.
De  

 nye bestemmelser ændrer ikke ved dette.
Det er derfor fortsat vigtigt, at  

 løntilskuddet afpasses i forhold til den enkelte lediges behov, således at AF  

 henholdsvis kommunen i hvert eneste tilfælde nøje vurderer, i hvor lang tid  

 løntilskuddet skal gives, og hvilket niveau løntilskuddet skal ligge på.
 Det  

 vil således være muligt at tilrettelægge forløb, hvor der fx er 3 måneders  

 ansættelse med løntilskud og herefter ansættelse hos den samme arbejdsgiver  

 uden løntilskud.
Mister  

 en person retten til 12 måneders beskæftigelse, hvis vedkommende bliver  

 afskediget fra et ordinært job efter en ansættelse med løntilskud? Nej.  

 Retten til 12 måneders beskæftigelse gælder også for personer, der har haft  

 et  

 ordinært job, efter at de blev afskediget fra en ansættelse med løntilskud.  

 Når  

 en person ansættes med løntilskud, har vedkommende således altid ret til 12  

 måneders beskæftigelse med eller uden løntilskud.
Har  

 en person, der ansættes med løntilskud, også ret til 12 måneders  

 beskæftigelse,  

 hvis den pågældende mister retten til dagpenge eller kontanthjælp? Ja.  

 Retten til 12 måneders beskæftigelse gælder også i denne situation.
Se  

 bemærkningerne ovenfor til § 1, nr. 1.
 Kravet  

 om, at det ikke på forhånd kan aftales, at ansættelsen varer mindre end 12  

 måneder.
 Bestemmelsen  

 afskærer en arbejdsgiver fra ved ansættelsen at aftale, at denne skal ophøre  

 efter fx 9 måneder, men det er i orden, hvis det aftales, at ansættelsen skal  

 ophøre efter fx 13 måneder.
 Det  

 er også i orden, at der - som det er mest almindeligt - ikke på forhånd  

 fastsættes nogen grænse for ansættelsens længde.
 Det  

 skal fremhæves, at kravet ikke berører arbejdsgiverens adgang til  

 efterfølgende  

 at bringe ansættelsesforholdet til ophør, inden den ansatte har haft 12  

 måneders  

 beskæftigelse.
Ordningen  

 vil blive fulgt Det  

 forventes, at EU-kommissionen vil stille krav om en løbende rapportering om  

 anvendelsen af løntilskudsordningen i private virksomheder.
 Arbejdsmarkedsstyrelsen  

 vil følge anvendelsen af ordningen, herunder udviklingen i  

 tilskudsperiodernes  

 længde.
Ad ændring § 1, nr. 5 (Ny § 104, stk. 6) Fastlæggelse  

 af løn for personer, der får tilbud om ansættelse med løntilskud efter § 95,  

 stk. 2.
Efter  

 den nye § 95, stk. 2 kan også personer, der ikke længere er berettiget til  

 dagpenge eller kontanthjælp m.m. få tilbud om ansættelse med løntilskud, hvis  

 det er nødvendigt for at sikre dem 12 måneders beskæftigelse.
Se nærmere  

 herom  

 i bemærkningerne til § 1, nr. 1 (§ 95, stk. 2).
 Som  

 hovedregel gælder de løn- og arbejdsvilkår, der fremgår af bekendtgørelsens  

 kap. 11 også for personer, der bliver ansat med løntilskud uden at være  

 berettiget  

 til dagpenge eller kontanthjælp m.m.
 For  

 tidligere dagpenge- og kontanthjælpsmodtagere (bekendtgørelsens § 2, nr. 1-3)  

 -  

 der bliver ansat med løntilskud hos en offentlig arbejdsgiver - har det dog  

 været nødvendigt at lave en særlig bestemmelse, da niveauet for lønnen efter  

 §  

 104, stk. 4 og 5 skal fastsættes ud fra de individuelle dagpenge eller den  

 samlede individuelle hjælp efter lov om en aktiv socialpolitik.
 Da  

 de pågældende personer ikke længere er berettigede til dagpenge eller  

 kontanthjælp, fremgår det af det nye stk. 6 i § 104, at niveauet skal  

 fastsættes ud fra de dagpenge henholdsvis den samlede individuelle hjælp  

 eller  

 kontanthjælp, som personen senest var berettiget til.
Ad ændring § 1, nr. 6 (Ny § 116 a) Nettoudvidelse  

 af antallet af ansatte I  

 den nuværende bekendtgørelse er det et krav, at ansættelse med løntilskud af  

 personer, der er omfattet af § 2, nr. 1-3 - dagpengemodtagere,  

 kontanthjælpsmodtagere og starthjælpsmodtagere - skal medføre en  

 nettoudvidelse  

 af antallet af ansatte hos arbejdsgiveren.
I  

 overensstemmelse med forordningen skal reglerne om merbeskæftigelse også  

 gælde  

 ved ansættelse med løntilskud af personer, der er omfattet af § 2, nr. 4, 6  

 og  

 8, dvs. revalidender, førtidspensionister og personer der er omfattet af den  

 særlige ordning for uddannede handicappede.
Det betyder, at ansættelsen enten  

 skal medføre en nettoudvidelse, eller stillingen skal være blevet ledig som  

 følge  

 af -  

 	  

 frivillig afgang, fx  

 fordi en ansat er holdt op for at få andet arbejde -  

 	  

 afgang på grund af  

 alder, fx fordi en ansat er gået på pension, -  

 	  

 frivillig reduktion af  

 arbejdstiden, fx fordi en ansat har ønsket at gå på deltid eller -  

 	  

 afskedigelser på grund  

 af forseelse, fx fordi en ansat har stjålet fra arbejdspladsen.
 Betingelserne  

 gælder, uanset om der er tale om ansættelse med løntilskud hos en privat  

 eller  

 en offentlig arbejdsgiver.
I  

 praksis vil de nye regler om mersbeskæftigelse næppe få større betydning.
I  

 de  

 fleste tilfælde vil ansættelse af disse grupper med løntilskud udgøre en  

 nettoudvidelse, da ansættelsen typisk ikke vil ske som erstatning for ordinær  

 arbejdskraft.
Ad ændring § 1, nr. 7 og 8, (Ny § 119, stk. 2, 1. pkt. og ny § 120,  

 stk. 2) Konsekvensrettelser Der  

 indføres et krav om, at det - også ved ansættelse af revalidender,  

 førtidspensionister og personer omfattet af den særlige handicapordning med  

 løntilskud - skal fremgå af arbejdsgiverens tilbud, at der er enighed mellem  

 arbejdsgiver og ansatte om, at betingelserne for merbeskæftigelse er opfyldt.
 Ændringerne  

 er en konsekvens af, at merbeskæftigelseskravet udvides til også at gælde for  

 disse grupper.
Ad ændring § 1, nr. 9, (Ny § 125 a, § 125 b og § 125 c) Eksportrelaterede  

 aktiviteter mv.
 Af  

 den nye § 125 a fremgår, at løntilskudsordningen ikke må udgøre støtte til  

 eksportrelaterede aktiviteter eller være betinget af, at der anvendes  

 indenlandske  

 produkter i stedet for importerede.
 Bestemmelsen  

 stammer fra forordningen og skyldes, at eksportstøtte ikke er tilladt.  

 Løntilskud vil dog som hovedregel ikke være eksportstøtte, da der er tale om  

 et  

 arbejdsmarkedspolitisk instrument, hvor arbejdsgivere får kompensation for at  

 ansætte arbejdstagere, der skal oplæres eller genoptrænes, og som derfor  

 normalt ikke kan yde en almindelig arbejdsindsats.
 Hvis  

 der i praksis opstår tvivl om, hvorvidt der er tale om eksportstøtte, vil der  

 kunne søges vejledning hos Konkurrencestyrelsen.
 Da  

 det allerede følger af gældende ret, at det ikke er lovligt at betinge  

 ansættelse  

 med løntilskud af anvendelse af danske produkter, har den nye bestemmelse  

 ingen  

 selvstændig betydning i Danmark.
Bruttostøtteintensitet  

 (støtteloft) Af  

 den nye § 125 b fremgår, hvor stor bruttostøtteintensiteten over en periode  

 på  

 et år efter ansættelse må være til private arbejdsgivere, der ansætter  

 personer  

 med løntilskud.
 Ved  

 bruttostøtteintensiteten forstås støttebeløb for den enkelte ansatte med  

 løntilskud i procent af de samlede lønomkostninger for den ansatte.
 De  

 samlede lønomkostninger omfatter som hovedregel:
-  

 	  

 løn -  

 	  

 løn under ferie/fravær  

 (dvs. både ferie og fx sygdom) -  

 	  

 feriegodtgørelse -  

 	  

 feriepenge (hvis  

 arbejdsgiveren ikke betaler løn under ferie og feriegodtgørelse, skal  

 arbejdsgiveren  

 betale feriepenge) -  

 	  

 arbejdsgiverbidrag til  

 pension, hvis det fremgår af overenskomsten på det pågældende område eller af  

 en konkret aftale -  

 	  

 arbejdsgiverandel af  

 ATP -  

 	  

 arbejdsskadeforsikring -  

 	  

 AER (Arbejdsgivernes  

 Elevrefusion) -  

 	  

 Uddannelsesfonde (fx  

 DA/LO-uddannelsesfonden af 1973) -  

 	  

 finansieringsbidrag (ATP-bidrag  

 ved ledighed, aktivering samt visse uddannelsesformer, ATP-bidrag ved sygdom  

 og  

 barsel, udgifter til Lønmodtagernes Garantifond).
To  

 lofter for bruttostøtteintensitet For  

 personer, som er omfattet af § 2, nr. 1-3, i bekendtgørelse om en aktiv  

 beskæftigelsesindsats  dvs. dagpengemodtagere, kontanthjælpsmodtagere  

 og  

 starthjælpsmodtagere - kan bruttostøtteinsintensiteten til private  

 arbejdsgivere over en periode på et år efter ansættelsen ikke overstige  

  

 50  

 procent.
 For  

 personer, som er omfattet af § 2, nr. 4, 6 og 8, i bekendtgørelsen - dvs.  

 revalidender, førtidspensionister og personer omfattede af den særlige  

 ordning  

 for uddannede handicappede - kan bruttostøtteinsintensiteten til private  

 arbejdsgivere over en periode på et år efter ansættelsen ikke overstige  

  

 60  

 procent.
 AF  

 henholdsvis kommunen skal informere den private arbejdsgiver om, at  

 bruttostøtteintensiteten ikke må overstige 50 henholdsvis 60 procent.  

 Samtidig  

 skal arbejdsgiveren gøres opmærksom på, at hvis det sker, er han forpligtet  

 til  

 at tilbagebetale et evt. overstigende beløb.
 Beregning  

 af bruttostøtteintensitet inden for loftet på 50 procent.
 Har  

 arbejdsgiveren fået løntilskud i fx 3 måneder inden for 12 måneders  

 ansættelse  

 beregnes bruttostøtteintensiteten i forhold til alle 12 måneders ansættelse.
 Eksempel  

 1:
Løn 223.562 kr.
Betaling  

 ved fravær 18.346  

 - Feriepenge 30.239  

 - Arbejdsgiverbidrag  

 til pension 16.837  

 - Arbejdsgiverandel  

 af ATP 1.847  

 - Arbejdsskadeforsikring 2.760  

 - AER-bidrag 1.480  

 - Uddannelsesfond 381  

 - Finansieringsbidrag 742  

 - Lønomkostninger  

 i alt i et år 296.194 kr.
 (Tallene  

 er hentet fra DA´s pjece:
Kort  

 om lønomkostninger, feb. 2004) Løntilskud  

 i 3 måneder: 3 x 9.200 (  

 løntilskud pr. time 57,39) 27.600 kr.
Bruttostøtteintensitet  

 i procent 27.600  

 x 100 296.194 ca. 9,3 % Hvis  

 ansættelsen hos arbejdsgiveren - både med og uden løntilskud - har varet  

 mindre  

 end et år foretages en forholdsvis beregning.
 Eksempel  

 2:
 Lønomkostninger  

 i 3 måneder: 3 x 24.682 kr.
 74.046 kr.
Løntilskud  

 i 3 måneder: 3 x 9.200 (løntilskud  

 pr. time 57,39 kr.) 27.600 kr.
Bruttostøtteinsentitet  

 i procent 27.600  

 x 100 74.046 ca. 37,3 % Det  

 kan oplyses, at de nævnte lønomkostninger er gennemsnitlige beregninger for  

 en  

 voksen arbejder.
Det fremgår således af eksemplet, at der i de fleste  

 tilfælde  

 ikke vil være problemer med at holde sig inden for loftet på 50 procent.
 Beregning  

 af bruttostøtteintensitet inden for loftet på 60 procent.
 Hvis  

 der er tale om ansættelse af en person, der er omfattet af § 2, stk. 4 og  

 8,  

 hvor der kan ydes det højeste  

 løntilskud på 102,90 kr.(niveau 1. januar 2004), skal AF/kommunen ved  

 fastsættelsen af løntilskudsperioden være opmærksom på loftet på 60 procent  

 for  

 bruttostøtteintensiteten.
 Eksempel  

 3:
 Lønomkostninger  

 i 12 måneder:
 296.194 kr.
60  

 % bruttostøtteintensitet 296.194  

 x 60 100 177.716 kr.
Eksemplet  

 viser, at der højst kan udbetales 177.716 kr. i støtte.
Hvis der i hele  

 perioden  

 for alle timerne bliver ydet den højeste støttesats, vil støtteintensiteten  

 på  

 højst 60% ikke kunne overholdes, da løntilskuddet i alt ville udgøre ca.  

 200.000 kr.
Eksemplet viser således, at det i praksis vil være nødvendigt at  

 tilpasse tilskuddet pr. time.
Det  

 følger allerede af gældende regler, at det er forudsat, at tilskuddet kan  

 variere.
Udgangspunktet er, at tilskuddets størrelse til virksomheden  

 afhænger  

 af, hvilken arbejdsindsats personen kan bidrage med.
Tilskuddets størrelse  

 kan  

 derfor varierer over tid, hvis personens indsats ændres.
AF  

 og kommunen skal således løbende via kontaktforløbet og i dialog med  

 virksomheden vurdere, om tilskuddet skal justeres ud fra en vurdering af,  

 hvilken indsat personen kan yde i det enkelte løntilskudsjob.
Det er en  

 almindelig forudsætning, at der i aftalen med arbejdsgiveren er taget  

 forbehold  

 for, at der kan ske justeringer af tilskuddet undervejs.
 De  

 nye regler om bruttostøtteintensitet skal indgå i de aftaler, der indgås med  

 arbejdsgiveren, og i den løbende opfølgning.
Princippet  

 om en procentsats for, hvor meget en privat arbejdsgiver kan modtage i  

 løntilskud i forbindelse med personer under revalidering, er ikke nyt.
Efter  

 de  

 bestemmelser i lov om aktiv socialpolitik, der var gældende indtil 1. juli  

 2003, kunne det samlede tilskud til private arbejdsgivere, der havde personer  

 i  

 virksomhedsrevalidering, ikke udgøre mere end 50 % af lønnen i  

 revalideringsperioden.  

 For personer med meget lille arbejdsevne var der dog mulighed for undtagelse  

 herfra i en begrænset periode.
Med  

 gennemførelsen af de nye redskaber i lov om en aktiv beskæftigelsesindsats er  

 det intentionen, at personer under revalidering - som har en meget lille  

 erhvervsevne - kan få tilbud om virksomhedspraktik.
Når arbejdsevnen er  

 blevet  

 større, vil der som led i kontaktforløbet være mulighed for at give tilbud om  

 ansættelse med løntilskud.
 Det  

 vil således - også med reglerne om en bruttostøtteintensitet på 60 procent -  

 være muligt at sammensætte et meningsfyldt revalideringsforløb for disse  

 svage  

 ledige bestående af virksomhedspraktik efterfulgt af et tilbud om ansættelse  

 med løntilskud, når arbejdsevnen har nået en vis størrelse.
Anden  

 offentlig støtte og undtagelse fra loftet for bruttostøtteintensitet Hvis  

 arbejdsgiveren - ud over løntilskuddet - modtager anden offentligt støtte i  

 tilknytning til ansættelsen, skal denne støtte medtages ved beregning af  

 støtteintensiteten på henholdsvis 50 og 60 procent, jf. § 125 b, stk. 2. Det  

 gælder uanset, om denne anden offentlige støtte udelukkende finansieres af  

 offentlige danske midler eller finansieres delvist af EU-midler.
 AF  

 og kommunen skal sikre, at arbejdsgiverne er orienteret om denne betingelse.
 Inden  

 for lov om en aktiv beskæftigelsesindsats er der ikke andre former for  

 statsstøtte, der skal medtages ved beregning af støtteintensiteten.
I  

 § 125 b, stk. 3, er der en undtagelse for loftet for bruttostøtteintensiteten  

 på henholdsvis de 50 og 60 procent.
Hvis der til en arbejdsgiver ydes støtte  

 til jobskabelse  efter forordningens artikel 4 -  

 i små og mellemstore virksomheder, kan denne  

 støtte lægges oven i løntilskuddet.
Bruttostøtteintensiteten må dog ikke  

 overstige 100 procent af lønomkostningerne.
 Reglen  

 stammer fra forordningen, men har for tiden ingen betydning, da der ikke ydes  

 støtte til jobskabelse efter forordningens artikel 4.
Maksimal  

 støtte til en enkelt virksomhed Af  

 den nye § 125 c fremgår, at løntilskud til en enkelt virksomhed eller et  

 enkelt  

 foretagende skal anmeldes til EU-kommissionen, hvis bruttostøttebeløbet  

 overstiger 15 mio. euro (ca. 113 mio. kr.) over en treårig periode.  

 Bestemmelsen  

 er gengivet direkte efter forordningen.
På grund af beløbets størrelse vil  

 bestemmelsen næppe være relevant i Danmark.
 Ad ændring § 1, nr. 10 og 11.
 Ændringerne  

 har ikke relation til EU-notifikationen, men er rettelser af tekniske fejl i  

 bekendtgørelsen.
 Ad ændring § 1, nr. 12.
§  

 196, stk. 2 ophæves, og det betyder, at de særlige regler i § 10 træder i  

 kraft  

 for de 25 til 29 årige.
Herefter vil der kunne gives tilbud om ansættelse med  

 løntilskud hos private arbejdsgivere til ledige personer omfattet af  

 bekendtgørelsens § 2, nr. 1 og 2 under 30 år, hvis de vurderes at have særlig  

 risiko for langvarig ledighed eller har været ledige i sammenlagt mere end 6  

 måneder (forsikrede) henholdsvis i en sammenhængende periode på mere end 6  

 måneder (kontanthjælpsmodtagere).
Ad § 2 ( ikrafttrædelsesbestemmelse) Ændringerne  

 træder i kraft d. 1. december 2004.
 Bortset  

 fra reglerne om 12 måneders beskæftigelse har ændringerne kun betydning for  

 fremtidige tilbud.
 Personer,  

 som har fået tilbud om ansættelse med løntilskud hos private arbejdsgivere  

 efter 1. juli 2003 og inden bekendtgørelsens ikrafttræden, har ret til 12  

 måneders beskæftigelse, der så vidt muligt skal være sammenhængende.
 Ordningen  

 svarer til reglerne i § 102 a med de ændringer, at arbejdsgiveren ikke har  

 pligt til at underrette AF eller kommunen om ansættelsens ophør, at 14 dages  

 varslet ikke er relevant, og at det ikke altid vil være muligt at give en  

 sammenhængende beskæftigelse.
 Nedenfor  

 redegøres for de to forskellige tilfælde, der kan være omfattet af  

 overgangsordningen.
 1.  

 	  

 Hvis tilbudet er  

 givet efter 1. juli 2003, og lønmodtageren bliver afskediget, inden  

 bekendtgørelsesændringen  

 træder i kraft, vil lønmodtageren have ret til 12 måneders beskæftigelse,  

 hvis  

 den pågældende ønsker det.
 AF/kommunen skal  

 derfor i disse situationer skaffe en ny ansættelse  med eller uden  

 løntilskud  

  så hurtigt som muligt, efter at den afskedigede har meddelt, at retten  

 til 12  

 måneders beskæftigelse ønskes udnyttet.
 Da det tidligere  

 ansættelsesforhold er ophørt inden bekendtgørelsens ikrafttræden, kan der  

 ikke  

 skaffes 12 måneders sammenhængende beskæftigelse, men den afskedigede kan  

 sikres 12 måneders beskæftigelse i alt.
 2.  

 	  

 Hvis tilbudet er  

 givet efter 1. juli 2003, og ansættelsesforholdet ophører efter de nye regler  

 er trådt i kraft, har den pågældende ligeledes krav på 12 måneders  

 beskæftigelse, hvis den pågældende ønsker det.
AF/kommunen skal  

 derfor også i disse situationer skaffe en ny ansættelse  med eller uden  

 løntilskud  

  så hurtigt som muligt.
Da der ikke gælder nogen underretningspligt og  

 noget  

 14 dages varsel for arbejdsgiveren, når tilbudet er givet før  

 bekendtgørelsesændringens ikrafttræden, er det ikke sikkert, at AF/kommunen  

 kan  

 sikre, at en ny ansættelse kommer til at ligge i umiddelbar forlængelse af  

 den  

 forrige, således at der gives en sammenhængende beskæftigelse.
I disse  

 situationer må AF/kommunen derfor skaffe en ny ansættelse så hurtigt som  

 muligt, hvilket i praksis vil sige 14 dage.
 Som  

 led i det individuelle kontaktforløb skal AF og kommunen informere de ledige  

 -  

 som er omfattet af overgangsordningen - om mulighederne for 12 måneders  

 beskæftigelse efter overgangsbestemmelsen.
Personer,  

 som ikke længere har kontakt med AF eller kommunen, og som er omfattet af  

 overgangsordningen, bevarer deres ret til 12 måneders beskæftigelse.
AF eller  

 kommunen skal derfor informere herom, hvis de får fornyet kontakt med de  

 pågældende.
For at sikre at AF og kommunerne kan opfylde  

 forpligtelsen til at skaffe en ny beskæftigelse, gælder udvidelsen af  

 muligheden for at give tilbud om ansættelse med løntilskud til personer, der  

 ikke længere er berettiget til dagpenge eller kontanthjælp m.m. (den nye §  

 95,  

 stk. 2), også for personer omfattet af overgangsordningen.
Løn og  

 arbejdsvilkår  

 for disse personer fastsættes efter reglerne herom i bekendtgørelsens kapitel  

 11, hvilket vil sige, at de er omfattet af den nye § 104, stk. 6.
