 Efter forhandlinger mellem veterinærmyndighederne i det franske  

 højkommisariat, Ny Caledonien, og Fiskeriministeriets Industritilsyn er der  

 opnået enighed om, at det hidtil anvendte sundhedscertifikat (Fm 00-90) for  

 fisk og fiskevarer til Frankrig fortsat kan benyttes ved eksport af fisk og  

 fiskevarer til Ny Caledonien, idet det dog vil være en betingelse, at der ved  

 enhver fremtidig eksport af fisk og fiskevarer til Ny Caledonien forud for  

 fiskerikontrollens attestation af eksportøren med maskinskrift påføres  

 certifikatet følgende tilføjelse: Les denrees ne contiennent aucun  

 antiseptique, colorant, conservateur ou autre produit d'addition nocif pour  

 la sante humaine ou animale (Varerne indeholder ikke noget bakteriedræbende  

 stof, farvestof, konserveringsmiddel eller andet tilsætningsstof, der er  

 sundhedsskadeligt for mennesker eller dyr).
 Tilføjelsen skal påføres øverst på certifikatet umiddelbart over ordene  

 »Date d'expedition«.
