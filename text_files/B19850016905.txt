 I henhold til § 9, stk. 2 og 8, i lov nr. 610 af 12. december 1984 om  

 tvungen administration af udlejningsejendomme fastsættes:
Administrators virke § 1.  (Administrator skal, inden 3 uger efter at han  

 er udpeget, underrette de panthavere i ejendommen, hvis rettigheder fremgår  

 af tingbogen, om overtagelsen af administrationen og om de påbudte arbejder.
§ 2.  (Administrator skal snarest muligt underrette  

 lejerne i ejendommen om, at de kun med frigørende virkning kan betale leje,  

 eventuelle varmebidrag m.v. til administrator, medmindre lejerne indbetaler  

 lejen til Grundejernes Investeringsfond efter § 60, stk. 6,  i lov om midlertidig regulering af  

 boligforholdene.
Er dette tilfældet, skal administrator underrette investeringsfonden om, at den resterende del af lejeindtægten skal udbetales til ham.
§ 3.  (Administrator kan midlertidigt undlade at  

 udbetale beløb fra ejendommens indvendige vedligeholdelseskonti, indtil han har skaffet sig  

 overblik over ejendommens økonomiske forhold.
§ 4.  (Administrator kan antage sagkyndig bistand til  

 at vurdere omfanget af de påbudte arbejder og til at udarbejde et overslag over udgifterne ved arbejdernes gennemførelse.
 Stk. 2.  (Udgifter til sagkyndig bistand afholdes af  

 ejendommens løbende indtægter.
§ 5.  (Administrator kan indgå aftale med ejendommens  

 ejer om, at ejeren selv forestår udførelsen af de påbudte arbejder, såfremt det må antages, at der herved sikres en hurtigere udførelse af arbejderne.
 Stk. 2.  (Det er en betingelse for at indgå aftale efter  

 stk. 1, at ejeren stiller betryggende økonomisk sikkerhed for arbejdernes  

 gennemførelse, og at beboerrepræsentanterne tiltræder aftalen.
§ 6.  (Administrator er berettiget til et vederlag for  

 den sædvanlige administration, svarende til den udgift pr. lejlighed, som Ankenævnet for De Københavnske Huslejenævn godkender uden yderligere dokumentation ved opgørelsen af den omkostningsbestemte leje i  

 det pågældende år.
Stk. 2.  (Vederlaget for den særlige administration  

 vedrørende gennemførelsen af de påbudte arbejder på ejendommen kan udgøre indtil 4,5 pct. af de dokumenterede bruttoombygningsudgifter.
Stk. 3.  (Såfremt den i stk. 2 nævnte administration på  

 grund af ekstraordinære forhold må påregnes væsentligt at overstige det normale omfang, påhviler det administrator at underrette boligstyrelsen herom med henblik på fastlæggelse af yderligere vederlag.
Administrators regnskabsaflæggelse § 7.  Administrator skal føre et omhyggeligt regnskab  

 over sin administration af den enkelte ejendom.
Stk. 2.  Regnskabet skal indeholde oplysning om de i  

 regnskabsåret oppebårne lejeindtægter, eventuelle varmebidrag og lignende samt om lån optaget efter lovens §§ 10 eller 12.
Stk. 3.  Regnskabet skal indeholde oplysning om § 8.  Administrator skal i tilknytning til regnskabet  

 afgive oplysning om opkrævet indskud og forudbetalt leje, om hvilke lejeforhøjelser, der er varslet, samt om foretagen genudlejning af ledige  

 lejligheder og vilkårene herfor.
§ 9.  Administrator aflægger regnskab over for  

 ejendommens ejer eengang årligt, 1. gang senest 1 år efter udpegningen til administrator.
 Stk. 2.  Ejeren eller dennes fuldmægtig skal i  

 forbindelse med regnskabets aflæggelse efter anmodning have adgang til at  

 gennemgå bilagene.
 § 10.  Administrator aflægger endeligt regnskab, når  

 den tvungne administration er ophævet.
Fastsættelse af gebyr § 11.  Det gebyr, der tilfalder kommunen for  

 inddrivelse af indestående på vedligeholdelseskontoen efter § 18 i lov om midlertidig  

 regulering af boligforholdene, jfr. § 9, stk. 2, i lov om tvungen administration af udlejningsejendomme, fastsættes til 50 kr. + 1/2 pct. af beløb udover 3.000 kr.
Ikrafttrædelse § 12.  Bekendtgørelsen træder i kraft dagen efter  

 bekendtgørelsen i Lovtidende.
Stk. 2.  Samtidig ophæves boligstyrelsens bekendtgørelse  

 nr. 360 af 18. juni 1982 om administrators regnskabsaflæggelse.
