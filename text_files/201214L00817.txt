Betænkning afgivet af Børne- og Undervisningsudvalget den 30. april 2013 Betænkning over Forslag til lov om ændring af gymnasieloven, hf-loven og lov om uddannelserne til højere handelseksamen (hhx) og højere teknisk eksamen (htx) (Harmonisering af klageadgang og øget mulighed for at hæve faget matematik til B-niveau i stx-uddannelsen) [af børne- og undervisningsministeren (Christine Antorini)]:
1 Ændringsforslag Enhedslisten har stillet ændringsforslag om deling af lovforslaget.
2. Udvalgsarbejdet Lovforslaget blev fremsat den 28. februar 2013 og var til 1. behandling den 12. marts 2013. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og børne- og undervisningsministeren sendte den 23. januar 2013 dette udkast til udvalget, jf.
BUU alm. del  bilag 103. Den 28. februar 2013 sendte børne- og undervisningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Foreningen af Danske Biologer og Gymnasieskolernes Lærerforening.
 Børne- og undervisningsministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 5 spørgsmål til børne- og undervisningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, S, RV og SF) indstiller lovforslaget til vedtagelse uændret.
Et mindretal i udvalget (DF, LA og KF) vil stemme for ændringsforslag nr. 1 om deling af lovforslaget.
Mindretallet indstiller det under A og det under B nævnte lovforslag til vedtagelse uændret.
Dansk Folkepartis medlemmer af udvalget bemærker, at lovforslaget indebærer en ændring, som nok går i den rigtige retning på et område, men som samtidig risikerer at have en række utilsigtede konsekvenser på andre områder, f.eks. i form af et fravalg af latin C, naturfag B og biologi B.
Dansk Folkeparti ser derfor ikke særlig positivt på denne del af lovforslaget.
Men Dansk Folkeparti har valgt ikke at stille sig på tværs, da Dansk Folkeparti har fået ministerens ord for, at der skal laves en grundig evaluering af konsekvenserne af ændringen efter et år.
Hvis konsekvenserne  er for store for de nævnte fag, vil det være nødvendigt at gribe ind.
Den anden del af lovforslaget drejer sig om adgangen til at klage til ministeriet.
Det er heller ikke en ide, der er vokset i Dansk Folkepartis have, at elevernes klager til ministeriet nu skal begrænses til kun at omfatte retslige klager.
Efter at have set oversigten over antallet af klager på de enkelte skoler er Dansk Folkeparti dog blevet beroliget og vil heller ikke her sætte sig på tværs, men bede ministeren om at følge området tæt.
Et andet mindretal i udvalget (EL) vil stemme for ændringsforslag nr. 1 om deling af lovforslaget.
Mindretallet indstiller det under A nævnte lovforslag til forkastelse ved 3. behandling og det under B nævnte lovforslag til vedtagelse uændret.
Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et mindretal (DF, LA og KF):
 1) Lovforslaget deles i to lovforslag med følgende titler og indhold:
 A. »Forslag til lov om ændring af gymnasieloven, hf-loven og lov om uddannelserne til højere handelseksamen (hhx) og højere teknisk eksamen (htx). (Harmonisering af klageadgang)« omfattende § 1, nr. 5, § 2, nr. 4, § 3, nr. 2, og § 4.
 B. »Forslag til lov om ændring af gymnasieloven, hf-loven og lov om uddannelserne til højere handelseksamen (hhx) og højere teknisk eksamen (htx). (Øget mulighed for at hæve faget matematik til B-niveau i stx-uddannelsen m.v.)« omfattende § 1, nr. 1-4, § 2, nr. 1-3, § 3, nr. 1, og § 4.
[Deling af lovforslaget] Bemærkninger Til nr. 1 Enhedslisten foreslår, at lovforslaget bliver opdelt i to lovforslag.
Det ene lovforslag skal omfatte de foreslåede bestemmelser om harmonisering af klageadgangen (lovforslag A), og det andet lovforslag skal omfatte den resterende del af det fremsatte lovforslag (lovforslag B). Enhedslisten vil stemme imod lovforslag A, men vil kunne stemme for lovforslag B.
Ane Halsboe-Jørgensen (S) Annette Lind (S) Karin Gaardsted (S) Julie Skovsby (S) Orla Hav (S) fmd.
Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Marlene Borst Hansen (RV) Pernille Vigsø Bagge (SF) Lisbeth Bech Poulsen (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Esben Lunde Larsen (V) Louise Schack Elholm (V) Anni Matthiesen (V) Tina Nedergaard (V) Ulla Tørnæs (V) Alex Ahrendtsen (DF) Dennis Flydtkjær (DF) Marie Krarup (DF) Martin Henriksen (DF) Merete Riisager (LA) Villum Christensen (LA) Vivi Kier (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 171 Bilagsnr.
