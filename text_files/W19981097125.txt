Ved medikamentets udlevering fra apoteket udtrykte moderen undring over,  

 at medicinen var i tabletform og anmodede om at få ordinationen  

 ændret til mikstur, fordi patienten var et spædbarn, som ikke  

 kunne sluge tabletter.
Den ekspederende apoteksassistents  

 rådførte sig med apotekeren, hvorefter moderen fik udleveret  

 Prepulsid mikstur, der skulle indtages i doseringen 5 ml, 3 gange dagligt,  

 svarende til receptens ordination.
 Ifølge apoteksassistentens udtalelse havde hun orienteret  

 apotekeren om, at årsagen til moderens ønske om en ændring  

 af ordinationen var, at patienten var et spædbarn, som ikke kunne sluge  

 tabletter.
Ifølge apotekerens udtalelse oplyste apoteksassistenten ikke om  

 baggrunden for moderens ønske om ændring.
To dage efter  

 medicinudleveringen kontaktede moderen atter sin praktiserende læge,  

 idet barnet var sløvt og opførte sig anderledes end  

 sædvanligt.
Lægen oplyste, at doseringen rettelig skulle have  

 været 0,5 ml pr. gang, hvorfor hun tilrådede en nedtrapning over  

 en måned, startende med 2 ml pr. gang.
Modstridende oplysninger ved påfaldende  

 ordination til spædbarn Patientklagenævnet fandt, at den receptudstedende  

 læge havde overtrådt lægelovens § 6, stk. 1, på grund  

 af manglende omhu og samvittighedsfuldhed i forbindelse med udstedelse af  

 recepten, idet doseringen fandtes at ligge væsentlig over den  

 anbefalede dosering til børn, og idet det ikke som foreskrevet fremgik  

 af recepten, at patienten var et barn.
Patientklagenævnet fandt endvidere, at lægen  

 havde overtrådt lægelovens § 6, stk. 1, idet lægen burde  

 have bragt behandlingen fuldstændig til ophør samt foranlediget  

 barnet undersøgt med henblik på en bedømmelse af  

 eventuelle forgiftningssymptomer.
Patientklagenævnet anmodede politiet  

 om at overveje en tiltalerejsning mod lægen.
 For så vidt angik receptekspeditionen på  

 apoteket, fandt Patientklagenævnet på grund af sagens  

 modstridende oplysninger ikke grundlag for at fastslå, at der var sket  

 en lovovertrædelse ved ekspeditionen.
Patientklagenævnet fandt imidlertid, at det havde  

 været hensigtsmæssigt, om apotekspersonalet havde foretaget en  

 yderligere kontrol af recepten.
Nævnet lagde vægt på, at  

 det var uomtvistet, at apotekspersonalet blev bekendt med, at  

 tabletordinationen angik et barn, der ikke kunne sluge tabletter: Denne  

 oplysning tydede på en nærliggende fare for, at der var sket en  

 fejl eller en misforståelse i forbindelse med udstedelsen af den  

 ekspederede recept.
 Da det ikke kunne klarlægges, hvem der bar ansvar  

 for, at der ikke blev foretaget en yderligere kontrol af den indleverede  

 recept, meddeltes nævnets kritik apotekeren til orientering.
