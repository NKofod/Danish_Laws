 Lovgrundlaget er:
 Rådets forordning nr. 3699/93 om kriterier og betingelser for  

 EU-struktur-interventioner inden for fiskeri, akvakultur m.m.
Lov nr. 483 af 12. juni 1996 om strukturforanstaltninger vedrørende  

 fiskerisektoren Bekendtgørelse nr. 176 af 1. marts 1997 om tilskud til bygning af  

 fiskefartøjer --------------------------------------------------------------------- 1. FORMÅL MED STØTTEORDNINGEN Formålet er at fremme et miljøvenligt og energibesparende fiskeri samt at  

 fremme en tilpasning til tekniske, sikkerheds-, miljø- og kvalitetsmæssige  

 forhold, herunder i forbindelse med opbevaring og håndtering af fangster.  

 Fartøjet må som udgangspunkt kunne tjene som model for erhvervsfiskeres  

 fremtidige investeringer i fartøjer.
 Fartøjer, der ikke fuldt ud kan tilgodese disse formål, kan dog også komme  

 i betragtning.
2. MÅLGRUPPE Støtte ydes kun til ansøgere, som er registreret som berettiget til at  

 drive erhvervsmæssigt fiskeri og har opnået kapacitets-/nybygningstilladelse  

 hos Fiskeridirektoratet til bygning af det fartøj, hvortil der ansøges om  

 støtte.
3. STØTTEBERETTIGEDE, GODKENDTE INVESTERINGER Strukturdirektoratet kan yde tilskud til materielle investeringer ved  

 nybygning af fiskerfartøjer, der - er på mindst 1 mio. kr.
- er velegnede til at drive miljøvenligt fiskeri, eksempelvis ved  

 selektive fangstredskaber og -metoder og ved et ansvarligt og  

 ressourcevenligt fiskeri i øvrigt - er velegnede til at drive energibesparende fiskeri gennem  

 foranstaltninger til en bedre ressourceudnyttelse - er velegnede som model for tekniske foranstaltninger - er velegnede som model for sikkerhedsmæssige foranstaltninger, - er velegnede som model for miljømæssige foranstaltninger, herunder  

 arbejdsmiljømæssige foranstaltninger - er velegnede som model for kvalitetsmæssige foranstaltninger til  

 opbevaring og håndtering af fangster Såfremt projektet i bestanddele ikke kan leve op til de beskrevne  

 støtteberettigede modelinvesteringer, kan Strukturdirektoratet nedsætte  

 tilskudsgrundlaget og dermed tilskuddet.
Det betyder bl.a., at det ikke er et  

 krav, at investeringen i sin helhed skal være velegnet som model for andre  

 erhvervsfiskeres fremtidige investeringer.
4. IKKE STØTTEBERETTIGEDE INVESTERINGER Der ydes ikke tilskud til - investeringer iværksat inden datoen for Strukturdirektoratets kvittering  

 for modtagelse af ansøgningen - brugt eller renoveret udstyr - eget arbejde - udgifter til advokat/revisor - finansieringsomkostninger 5. ØVRIGE BETINGELSER Det nybyggede fiskerfartøj må i et tidsrum af 10 år regnet fra den dato  

 projektet er afsluttet - ikke sælges uden for Den Europæiske Union, - ikke anvendes til andre formål end erhvervsfiskeri - ikke ophøre med at drive erhvervsfiskeri,og skal i første række anvendes  

 til forsyning af Fællesskabets marked.
 Fartøjet skal opfylde de gældende krav om hygiejne og sikkerhed.
6. STØTTESATSER OG MODREGNING 6.1. Til godkendte projekter ydes tilskud på 25 % af de støtteberettigede  

 omkostninger fra EU og 5 % fra Strukturdirektoratet.
Der kan dog ikke ydes  

 støtte til udgifter, der overstiger følgende beløb:
6.2. Hvis der har været ydet ophugningstilskud til ansøgeren inden for de  

 sidste 10 år, vil et tilskud til nybygning blive nedsat.
Denne modregning vil  

 svare til det beløb, der er givet i ophugningsstøtte, dog nedskrevet med 1/10  

 for hvert år der er gået efter at tilsagnet om ophugningsstøtte er givet.
7. ANSØGNING, PÅBEGYNDELSE OG TILSAGN 7.1. Ansøgning kan indgives på et skema, der fås hos  

 Strukturdirektoratet, Toldbodgade 29, 1253 København K, tlf. 33 63 73 00.  

 Ansøgninger, der skal kunne komme i betragtning ved udgangen af kvartalet,  

 skal være Strukturdirektoratet i hænde senest en måned før.
 Ansøgningsfristerne er således hhv. den  

 1. marts, den 1. juni, den 1.
 september og den 1. december.
 Til ansøgningen skal vedlægges følgende bilag i syv  

 eksemplarer:
* Kopi af kapacitets-/nybygningstilladelse fra  

 Fiskeridirektoratet * Kopi af udskrift af Erhvervsfiskerregisteret eller fiskeritilladelse * Leverandørtilbud, som skal være let læseligt med nøjagtig angivelse af  

 dato, tilbudsgiver og beløb.
 Skemaet skal underskrives af ansøgeren og indsendes til  

 Strukturdirektoratet på ovenstående adresse.
7.2. Projektet må først påbegyndes, når Strukturdirektoratet har modtaget  

 ansøgningen og skriftligt bekræftet modtagelsen.
Indtil tilsagn er meddelt  

 sker dette på egen regning og risiko.
 Projektet skal være påbegyndt senest 1 år efter, at Strukturdirektoratet  

 har meddelt tilsagn om støtte.
7.3. Indkomne ansøgninger prioriteres ved udgangen af hvert kvartal.
Til  

 vurdering af ansøgningerne nedsættes et rådgivende udvalg med deltagelse af  

 Danmarks Fiskeriundersøgelser, Fiskeribanken, Danmarks Fiskeriforening, SID,  

 Fiskeriets Servicefag og Søfartsstyrelsen.
Strukturdirektoratet kan indhente  

 tekniske udtalelser fra andre erhvervsorganisationer, hvis det menes at være  

 nødvendigt for sagens afgørelse.
Da bevillingerne til nybygning af fiskerfartøjer er begrænsede, kan  

 Strukturdirektoratet give afslag på en ansøgning under henvisning til  

 opbrugte midler i det pågældende kvartal.
Tilskudsberettigede ansøgninger,  

 der ikke modtager tilskud i det pågældende kvartal, overføres til det  

 følgende kvartal, hvor de prioriteres sammen med nyindkomne ansøgninger.  

 Overførsel til det følgende kvartal kan kun ske en gang.
Såfremt en ansøgning  

 herefter ikke opnår tilsagn om tilskud, gives afslag.
Ny ansøgning kan dog  

 indsendes påny, hvis investeringen endnu ikke er iværksat.
 Strukturdirektoratet kan pålægge medlemmerne i det rådgivende udvalg  

 tavshedspligt i forbindelse med de indkomne ansøgninger.
8. ÆNDRING OG FÆRDIGGØRELSE AF PROJEKTET Ændringer af projektet både før og efter sagsbehandling af ansøgningen,  

 kan betyde, at støttemuligheden bortfalder.
Alle ændringer i projektets  

 udformning, ejerforhold og leverandører m.v. skal derfor meddeles  

 Strukturdirektoratet, og må ikke iværksættes, før direktoratets godkendelse  

 heraf foreligger.
 Arbejdet skal være tilendebragt senest 2 år efter projektets påbegyndelse.  

 Regnskab for projektet skal være Strukturdirektoratet i hænde senest 6  

 måneder efter færdiggørelsen af projektet.
9. UDBETALING Når der meddeles tilsagn om tilskud, vil Strukturdirektoratet fremsende en  

 særskilt udbetalingsvejledning, der bl.a. beskriver kravene til  

 regnskabsaflæggelse m.v.
10. KONTROL, TILBAGEBETALING OG STRAF 10.1. I forbindelse med kontrol skal ansøger/støttemodtager på anmodning  

 give Strukturdirektoratet alle oplysninger, dokumenter, regnskaber m.v., der  

 kræves for at godtgøre, at gældende krav og de i øvrigt fastsatte vilkår for  

 tilsagn eller udbetaling af støtte er opfyldt.
 Strukturdirektoratet kan anmode om at få ovennævnte oplysninger bekræftet  

 af en statsautoriseret eller registreret revisor.
 Strukturdirektoratet og Fiskerikontrollen kan mod behørig legitimation og  

 uden retskendelse forlange adgang til virksomheden, fartøjet m.v. for at  

 kontrollere projekter, som har modtaget tilsagn.
10.2. Strukturdirektoratet kan bestemme, at tilsagn om tilskud helt eller  

 delvist skal bortfalde, samt at udbetalt tilskud helt eller delvist skal  

 tilbagebetales med tillæg af renter, hvis * ansøger/støttemodtager har givet urigtige eller vildledende oplysninger  

 eller har fortiet oplysninger af betydning for sagens afgørelse, * vilkårene for ydelse af støtte eller tilsagn herom ikke er opfyldt eller * forudsætningerne for støtten eller tilsagn herom i øvrigt efter  

 Strukturdiretkoratets skøn er væsentligt forringet, * støttemodtageren tilsidesætter de pligter, der er nævnt ovenfor under  

 pkt. 10.1.
10.3. Bødestraf kan pålægges i tilfælde, hvor * fiskefartøjet inden 10 fra bygningsarbejdets afslutning sælges uden for  

 EU, anvendes til andre formål end erhvervsmæssigt fiskeri eller ophører med  

 at drive erhvervsfiskeri * overtræder øvrige vilkår i tilsagnet om støtte, herunder om ændringer i  

 projektet samt * undlader at oplyse om modtagelsen af tilskud til ophør med  

 erhvervsmæssigt fiskeri inden for 10 år før tilsagnsgivningen og i øvrigt  

 giver urigtige oplysninger eller fortier oplysninger af betydning for  

 afgørelsen.
