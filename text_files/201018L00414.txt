Ændringsforslag stillet den 16. december 2010 Ændringsforslag til 3. behandling af Forslag til lov om ændring af lov om en børnefamilieydelse, lov om børnetilskud og forskudsvis udbetaling af børnebidrag og lov om et indkomstregister (Optjeningsprincip for børnefamilieydelse og børnetilskud, forbedret kontrol og udvidet modregningsadgang ved udbetaling af børnefamilieydelse) [af skatteministeren (Troels Lund Poulsen)] Til § 5 Af skatteministeren:
 1) I stk. 2, 1. pkt., ændres »§ 1, nr. 1 og 4,« til: »Det i § 1, nr. 1, indsatte § 2, nr. 7, i lov om en børnefamilieydelse, § 1, nr. 4,«.
[Ændring af virkningstidspunktet for § 2, nr. 6, i lov om en børnefamilieydelse, jf. lovforslagets § 1, nr. 1] 2) I stk. 2, 2. pkt., ændres »§ 1, nr. 1,« til: »Det i § 1, nr. 1, indsatte § 2, nr. 7, i lov om en børnefamilieydelse«.
[Ændring af virkningstidspunktet for § 2, nr. 6, i lov om en børnefamilieydelse, jf. lovforslagets § 1, nr. 1] Bemærkninger Til nr. 1 og 2 Der er tale om tekniske ændringsforslag.
Ved lovforslagets § 1, nr. 1, indsættes nr. 6 og 7 i børnefamilieydelseslovens § 2. Nr. 7 indeholder de nye regler om et optjeningsprincip for børnefamilieydelsen, som skal have virkning fra den 1. januar 2012, jf. også lovforslagets § 5, stk. 2.
 Ikrafttrædelsesbestemmelsen i § 5, stk. 2, gælder efter lovforslaget for både nr. 6 og 7. Nr. 6 er imidlertid af lovtekniske grunde blot overført uændret fra lov nr. 624 af 11. juni 2010, der træder i kraft den 1. januar 2011. Der er ikke tilsigtet materielle ændringer  heller ikke i relation til bestemmelsens virkningstidspunkt. Ændringsforslagene indebærer, at § 2, nr. 6, i lov om en børnefamilieydelse som tilsigtet ved lov nr. 624 af 11. juni 2010 får virkning fra 1. januar 2011.
