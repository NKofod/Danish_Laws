Landsskatteretskendelse af 19. juni 2002 vedr.
Godtgørelse  

 for elektricitet  serviceselskab, der varetager kommunal gadebelysning  

 m.v.
 Klagen skyldes, at told- og skatteregionen har truffet afgørelse  

 om, at A A/S ikke er berettiget til afgiftsgodtgørelse for elektricitet  

 indkøbt  

 og anvendt af selskabet til belysning af offentlige gader m.v.
Det er oplyst, at klageren er et 100 % ejet datterselskab til B  

 A/S, som er ejet af X Kommune.
Selskabet B A/S blev dannet som følge af  

 liberaliseringen indenfor hele forsyningssektoren, hvorefter X Kommune har  

 overdraget virksomheden at varetage eksempelvis levering af vand, varme og  

 elektricitet til brugerne i kommunen.
Virksomhedens aktiviteter er dog ikke  

 begrænset alene til X Kommune, men er rettet mod alle, herunder private, der  

 vil  

 aftage selskabets ydelser og som virksomheden udbyder på almindelige  

 markedsvilkår i lige konkurrence med andre aktører på markedet.
 I forbindelse med oprettelsen af B A/S blev A A/S ligeledes  

 oprettet med henblik på at levere serviceydelser i tilknytning til  

 leverancerne  

 fra moderselskabet.
Det er videre oplyst, at ved aftale af 28. juni 2000 blev  

 vejbelysningsanlægget i X Kommune overdraget fra kommunen til B A/S, således  

 at  

 selskabet herefter skulle drive og vedligeholde anlægget.
B A/S  

 videreoverdrog  

 samtlige rettigheder og forpligtelser vedr. vejbelysningsanlægget til A A/S,  

 der herefter leverer vejbelysning til X Kommune mod betaling.
Selskabet  

 indkøber til brug herfor den nødvendige elektricitet på det fri el-marked.
 Af overdragelsesaftalen, der er medunderskrevet af klageren,  

 fremgår der af pkt. 6.1. følgende:
 Det påhviler B A/S at drive og vedligeholde  

 Vejbelysningsanlægget oplistet i bilag 1 og 2, således som disse løbende er  

 opdateret, på en sådan måde at de til enhver tid gældende offentligretlige  

 regler om krav til vejbelysning og vejbelysningsanlæg opfyldes, og på en  

 sådan  

 måde, at der sikres X kommunes borgere en tilfredsstillende, hensigtsmæssig,  

 forsvarlig og omkostningseffektiv vejbelysning.
 Vejbelysningsanlæg på private fællesveje drives og vedligeholdes  

 som øvrige belysningsanlæg og er beskrevet i bilag 6..
Det fremgår videre af aftalens bilag 5, at X Kommune for  

 levering af lys i perioden 1. januar 2000 til 31. december 2000 skulle betale  

 8.637.175 kr. ekskl. moms + regulering for evt. nyanlæg i perioden.
Prisen  

 ligger således fast, dog med en kvartalsvis pristalsregulering, første gang  

 den  

 1. januar 2001. X Kommunes betaling er dermed uafhængig af den indkøbte  

 mængde  

 elektricitet og prisen herfor.
 Told- og skatteregionen har truffet afgørelse om, at klageren  

 ikke er anset for berettiget til afgiftsgodtgørelse efter  

 elektricitetsafgiftslovens § 11, stk. 1, nr. 1, og kuldioxidafgiftslovens §  

 9,  

 stk. 1, og stk. 4, nr. 3, for elektricitet, der er anvendt til belysning af  

 offentlige gader og parkeringspladser i X.
Regionen har til støtte for sin afgørelse anført, at  

 elektricitet anvendt til almen gadebelysning ikke kan betragtes som forbrugt  

 af  

 den virksomhed, der varetager belysningen.
Regionen har i denne forbindelse  

 henvist til Punktafgiftsvejledningen 2000, afsnit F.6.2.1, side 289, hvoraf  

 fremgår, at virksomheder m.v., som varetager drift af gadebelysning, ikke kan  

 opnå godtgørelse af afgiften af forbruget af elektricitet hertil.
Dette  

 standpunkt har i øvrigt fremgået første gang i Vejledningen P 84 fra januar  

 1988 om godtgørelse af diverse afgifter, ligesom det har fremgået af et  

 Nyhedsbrev af 10. december 1992.
Endvidere har regionen henvist til, at det fremgår af  

 Punktafgiftsvejledningen 2000 under afsnit F.6.2.3, at virksomheder, der er  

 frivilligt registreret efter momsloven for udlejning af fast ejendom, ikke  

 kan  

 få godtgjort afgift af elektricitet og varme (og vand), som lejerne har  

 forbrugt.
Dette gælder også, hvor huslejen indeholder betaling for  

 elektricitet  

 og varme.
 Endelig har Momsnævnet truffet afgørelse den 6. februar 1995,  

 refereret i Punktafgiftsvejledningen 2000, afsnit F.6.6.3, side 325-326 om,  

 at  

 et musikhus, der frivilligt var registreret for udlejning af fast ejendom,  

 ikke  

 kunne opnå afgiftsgodtgørelse for elektricitet til belysning af et offentligt  

 tilgængeligt parkområde, der lå i tilknytning til musikhuset.
Regionen har med sin afgørelse lagt vægt på, at det er X  

 Kommunes borgere og virksomheder mfl., der drager nytte af elektriciteten og  

 ikke klageren, der alene skal drive og vedligeholde vejbelysningsanlægget,  

 jf.  

 pkt. 6.1. i overdragelsesaftalen.
Udnyttelsen sker således ikke i tæt kontakt  

 til virksomheden, men derimod til en større kreds udenfor virksomheden.
Dette  

 forhold ændres ikke ved, at det er klageren, der skal afholde udgiften til  

 elforbruget i forhold til elforsyningsvirksomheden.
Det er ligeledes korrekt,  

 at man har givet afgiftsgodtgørelse for elektricitet forbrugt i separate  

 automater og telefonbokse, men til forskel for gadebelysning, er  

 automaten/telefonboksen  

 selve virksomheden, og nyttiggørelsen sker i forbindelse med  

 selve brugen  

 heraf.
Samtidig har regionen lagt vægt på, at X Kommune reelt yder  

 omkostningsdækning, hvilket understøttes af, at energidelen er anslået til at  

 udgøre 3,25 mio. kWh af det samlede grundbeløb, jævnfør tillæg af 14.  

 december  

 2000 til overdragelsesaftalen.
Elektriciteten er således indgået med en  

 selvstændig vægt ved prisfastsættelsen, ligesom begge parter har mulighed for  

 at kræve betalingen genforhandlet, jf. aftalens punkt 9. samt bilag 5.
Endvidere har regionen henvist til, at forholdene i denne sag  

 ikke er sammenlignelige med eksempelvis andre serviceydelsesvirksomheder,  

 f.eks. et hotel eller forsamlingshus, hvor der betales moms af vederlaget for  

 udlejning af lokaler, og hvor udlejer efter hidtidig praksis har adgang til  

 afgiftsgodtgørelse for elforbruget til belysning af de udlejede lokaler.
I  

 sidstnævnte tilfælde er der tale om, at forbruget af elektricitet sker  

 indenfor  

 virksomhedens rammer, mens der i den foreliggende sag foreligger  

 et forbrug,  

 der sker uden for den momsregistrerede virksomheds rammer, men i  

 det  

 offentlige rum.
Forholdet i denne sag er i øvrigt heller ikke sammenlignelig  

 med en virksomheds forbrug af elektricitet til lysreklamer, som er omfattet  

 af  

 bilaget til elektricitetsafgiftsloven, idet de i bilaget nævnte erhverv  

 generelt ikke har adgang til afgiftsgodtgørelse, uanset hvorledes deres  

 ydelse  

 i øvrigt afsættes.
Endelig er der efter regionens opfattelse en så nær  

 sammenhæng mellem elektricitet og lys, at disse elementer ikke kan skilles  

 ad.
Sluttelig har regionen henvist til, at ved den kendelse fra  

 Landsskatteretten af 11. marts 2002, som repræsentanten har henvist til, SKM  

 2002.171 (TfS 2002.408), fik et selskab fradragsret for afgiften af strøm til  

 funktionsbelysning i byudstyr med den begrundelse, at det alene var  

 selskabet,  

 der bestemte omfanget af belysningen og denne ikke efter det foreliggende  

 erstattede anden kommunal belysning.
Selskabet fik således fradragsret, fordi  

 det var selskabet, der bestemte omfanget af belysningen i modsætning til  

 nærværende sag, hvor det er kommunen, som køber, der fastsætter omfanget af  

 belysningen og kravene hertil.
Samtidig fremgik det også af kendelsen, at en  

 del af begrundelsen var, at belysningen ikke erstattede den kommunale  

 belysning, i modsætning til denne sag, hvor selskabet netop har overtaget den  

 kommunale belysning.
Den pågældende kendelse støtter således ikke klagerens  

 repræsentants påstand.
 Klagerens repræsentant har nedlagt påstand om, at klageren er  

 berettiget til godtgørelse af elektricitets- og kuldioxidafgift, jf.  

 elektricitetsafgiftslovens § 11, stk. 1, og kuldioxidafgiftslovens § 9, stk.  

 1,  

 og stk. 4, nr. 3.
 Repræsentanten har til støtte for påstanden anført, at der  

 objektivt set er to forhold, der skal være opfyldt, for at der kan opnås  

 godtgørelse efter elektricitetsafgiftsloven, nemlig at virksomheden skal være  

 registreret efter momsloven, og at den afgiftspligtige elektricitet skal være  

 forbrugt af virksomheden.
Efter en gennemgang af lovreglerne og forarbejderne på området  

 må ordene den af virksomheden forbrugte afgiftspligtige  

 elektricitet i  

 elektricitetsafgiftslovens § 11, stk. 1, nr. 1, forstås i ordenes sædvanlige  

 betydning, således, at der ved en virksomheds eget forbrug af elektricitet,  

 må  

 forstås elektricitet, som er leveret til virksomheden og anvendt i  

 forbindelse  

 med virksomhedens aktiviteter bortset fra elektricitet, som leveres videre  

 til  

 fremmede.
I denne forbindelse viser undtagelsesreglen for elektricitet til  

 bl.a. varmepumper i elektricitetsafgiftslovens § 11, stk. 3, der også gælder  

 fjernvarmeværkers drift af varmepumper til opvarmning af  

 fjernvarmeleverancer,  

 helt tydeligt, at denne elektricitet må anses for at være til værkets eget  

 forbrug efter hovedreglen.
Det er jo netop på grund af en undtagelse fra  

 hovedreglen, at denne elektricitet specifikt ikke skal henregnes til  

 egetforbruget og dermed være afskåret fra afgiftsgodtgørelse.
Den analoge  

 følge  

 heraf må være, at elektricitet til drift af vejbelysningsanlæg må være  

 lysleverandørens eget forbrug efter hovedreglen.
Klageren må derfor ligeledes  

 være berettiget til godtgørelse af elektricitets- og kuldioxidafgift for  

 indkøb  

 af elektricitet til belysning, som klageren forbruger og benytter, således at  

 det kun er borgere og virksomheder i X, der indirekte har nytte af den  

 anvendte  

 elektricitet til vejbelysning.
Klageren bør derfor sidestilles med andre  

 momspligtige virksomheder, der indkøber elektricitet direkte med henblik på  

 at  

 fremstille varer eller præstere momspligtige tjenesteydelser, og som ikke er  

 afskåret fra afgiftsgodtgørelse.
Produktionen i dette tilfælde er blot  

 indrettet således, at den af klageren indkøbte og anvendte elektricitet  

 bliver  

 afsat i form af lys til forbrugerne, ligesom afsætning af en hvilken som  

 helst  

 anden vare.
Klagerens repræsentant har i denne forbindelse henvist til en  

 Højesterets dom fra 1989 på det momsretlige område, refereret i TfS 1989 135,  

 der i princippet sidestiller afsætning af lys med andre traditionelle  

 produktionsvirksomheder.
Samtidig har klagerens repræsentant henvist til, at man ved  

 fortolkning af begrebet eget forbrug i elektricitetsafgiftsloven  

 kan hente  

 bidrag fra mineralolieafgiftslovens område, idet der på dette punkt ved  

 ændringen af elektricitetsafgiftsloven i 1983 blev skabt overensstemmelse i  

 ordvalget mellem de to afgiftslove, udover at energi til varmefremstilling  

 ikke  

 længere blev godtgørelsesberettiget.
I denne forbindelse har repræsentanten  

 henvist til bemærkningerne til mineralolieafgiftsloven (forslag til lov om  

 afgift af gas- og dieselolie) FT 1976/77, Tillæg A, spalte 5086, hvoraf  

 fremgår, at:
Der kan kun medregnes afgift af afgiftspligtig olie, der er  

 forbrugt i virksomheden.
Man kan ikke medregne afgift af indkøbte varer, der  

 ikke i sig selv er afgiftspligtige, men for hvilke leverandøren har haft en  

 afgiftsbelastning som følge af et forbrug af afgiftspligtige varer, f.eks.  

 fjernvarme eller opvarmning fra en fælles opvarmningscentral..
I bemærkningen ligger der en sondring mellem indkøb af direkte  

 afgiftspligtige varer og varer, der ikke i sig selv er afgiftspligtige, men  

 hvor der er medgået afgiftspligtig energi til frembringelsen af disse varer.  

 Det er alene den virksomhed, der indkøber de afgiftspligtige varer, der har  

 adgang til fradrag, og ikke den virksomhed, der aftager de varer, som er  

 frembragt bl.a. på grundlag af de afgiftspligtige varer.
Udtrykket  

 leverandør  

 i den citerede bemærkning kan ligestilles med A A/S, således at det ikke er X  

 Kommune, der har fradragsret for den elektricitet, der er medgået til  

 fremstilling af vejbelysning, men derimod klageren.
Det er således det  

 ovennævnte kriterium, der sammen med en momsregistreringspligt, skal lægges  

 til  

 grund for vurderingen af, hvorvidt der er adgang til fradrag for  

 elektricitetsafgiften.
Imidlertid synes såvel told- og skatteregionen som Told- og  

 Skattestyrelsen at opstille yderligere kriterier for hvem, der kan anses som  

 forbruger, idet myndighederne er af den opfattelse, at fradragsretten tillige  

 er betinget af, hvem der drager nytte af den anvendte energi, og at  

 anvendelsen  

 skal ske inden for de fysiske rammer af virksomheden.  

 Repræsentanten har i  

 denne forbindelse gjort gældende, at der hverken i lovgivningen eller i  

 forarbejderne er hjemmel til sådanne yderligere indskærpende kriterier,  

 ligesom  

 repræsentanten ikke er bekendt med, at en sådan principiel sondring tidligere  

 skulle være omtalt i vejledninger m.v.
I så fald kunne der anlægges den  

 betragtning, at en bygningsentreprenør ikke skulle have adgang til fradrag  

 for  

 afgift af elektricitet anvendt på en byggeplads, da nyderen i  

 dette tilfælde  

 ville være bygherren.
Samtidig er man ikke bekendt med, at virksomheders  

 forbrug af elektricitet, som må antages at finde sted uden for virksomhedens  

 fysiske rammer, såsom elektricitet til driften af separate automater og  

 telefonbokse, af denne grund efter praksis skulle være afskåret fra  

 elektricitetsafgiftsgodtgørelse.
Regionens henvisning til afgørelsen vedr.  

 musikhuset, der var frivillig registreret efter momslovgivningen, kan ikke  

 anvendes  

 i nærværende sag, idet der var tale om nægtelse af afgiftsgodtgørelse for  

 belysning af et parkområde, der var anset som adgangsvej til en forlystelse,  

 der i det hele var omfattet af bilaget til elektricitetsafgiftsloven, og som  

 således overhovedet ikke kunne opnå afgiftsgodtgørelse.
I nærværende sag er A A/Ss produkt levering af lys.
En sådan  

 leverance kræver ikke alene strøm, men tillige glødelamper, lysstandere,  

 ledninger, reparations- og vedligeholdelsesarbejder etc.
Der er således tale  

 om  

 en samlet leverance i form af en tjenesteydelse.
På denne baggrund er det  

 utvivlsomt, at A A/S, der er forbruger af strømmen, når elektricitet anvendes  

 til virksomhedens drift til fremstilling af belysning på virksomhedens  

 belysningsanlæg.
Virksomheden leverer således ikke elektricitet videre til  

 fremmede, men forbruger energien selv.
Virksomheden er således en  

 servicevirksomhed på linie med eksempelvis en privat parkeringskælder eller  

 et  

 frysehus, der udbyder udlejning eller opbevaring.
I disse tilfælde ville der  

 ikke være tvivl om, at parkeringsudbyderen eller frysehusejeren ville være  

 berettiget til godtgørelse af elektricitetsafgiften af den energi, som de  

 forbrugte som led i driften.
Klagerens repræsentant har endvidere til støtte for påstanden  

 anført, at man må skelne mellem elektricitet og lys, idet elektriciteten, er  

 det, der går gennem ledningsnettet, mens vejbelysning først fremkommer, når  

 elektriciteten er gået gennem et belysningsanlæg, bestående af master, pærer  

 m.v., hvorfor X Kommune er afhængig af det anlæg, som A A/S ejer, for at  

 kunne  

 få belyst gader og stræder i kommunen.
Den beskrevne situation kan i øvrigt  

 sammenlignes med fjernvarmeværkers anvendelse af brændsler til fremstilling  

 af  

 varme.
Klagerens repræsentant har herudover anført, at for så vidt  

 angår prisfastsættelsen af klagerens ydelse til X Kommune, er det  

 uvedkommende  

 for nærværende sag, hvorledes størrelsen af vederlaget for belysningen  

 fremkommer, da det afgørende for, om klageren er berettiget til  

 afgiftsgodtgørelse er, at klageren selv har forbrugt elektricitet, som er  

 medgået til vejbelysning.
Samtidig er der ikke, som anført af regionen, tale  

 om  

 omkostningsdækning.
Den aftalte pris reguleres af udviklingen i prisindekset,  

 således at hvis klageren udfører sine opgaver mere effektivt og reducerer  

 sine  

 omkostninger derved, sker der ikke en tilsvarende reducering af den aftalte  

 pris.
At prisen eventuelt bl.a. er fastsat under hensyn til forventede  

 omkostninger er ikke unormalt mellem selskaber, men er samtidig ikke  

 ensbetydende med, at der så er tale om omkostningsdækning.
Klageren er i  

 overensstemmelse med elreformen en selvstændig virksomhed, der virker på en  

 forretningsmæssig basis, og som ikke omfattes af hvile i sig selv  

 princippet.  

 Det at kontrakten pålægger virksomheden visse krav som skal være opfyldte, er  

 blot naturlig og normalt i forbindelse med kontrakter af denne type og kan  

 ikke  

 begrunde, at virksomheden herefter ikke skulle være godtgørelsesberettiget.
Klagerens repræsentant har desuden henvist til, at det af  

 Punktafgiftsvejledningen 2000, side 323, fremgår, at der ikke ydes  

 afgiftsgodtgørelse for elektricitet medgået til lysreklamer, som en  

 virksomhed  

 anvender i forbindelse med leje af separat reklameplads, hvilket alene er  

 begrundet med, at der er tale om et elektricitetsforbrug, der er omfattet af  

 elektricitetsafgiftslovens bilag, som opregner en række  

 virksomheder/aktiviteter, der undtagelsesvis er afskåret fra godtgørelse.
Med  

 baggrund i dette må det antages, at elektricitet til de separate lysreklamer  

 anses for at være forbrugt af virksomheden selv, hvis man skal lægge den  

 opfattelse, som punktafgiftsvejledningen giver udtryk for, til grund.
For så vidt angår lovændringen i 1997 vedr. campingpladser og  

 lystbådehavne har repræsentanten anført, at disse forhold ikke er  

 sammenlignelige med nærværende situation.
Campingpladser og lystbådehavne  

 leverer alene strøm til brugerne, som brugerne efter egen disposition  

 anvender  

 til belysning og de hårde hvidevarer m.v., som brugerne i øvrigt selv har  

 anskaffet og vedligeholder.
Samtidig er præciseringen i lovgivningen alene  

 begrænset til de campingvogne og lystbåde, som pladserne og havnene ikke selv  

 ejer.
Såfremt pladserne og havnene selv ejer de pågældende vogne/både må det  

 modsætningsvis lægges til grund, at pladserne/havnene fortsat har adgang til  

 afgiftsgodtgørelse, da der så vil være tale om levering af en sammensat  

 ydelse  

 til forskel fra den blotte levering af strøm.
I øvrigt fremgår det af  

 punktafgiftsvejledningen, afsnit F.6.2.3., side 290, at elektricitet, der  

 forbruges i køkken- og badefaciliteter m.v., og til belysning m.v. af  

 campingpladsen/lystbådehavnens fællesarealer er godtgørelsesberettiget efter  

 reglerne om let proces, medmindre der er tale om elektricitet, der anvendes  

 til  

 fremstilling af rumvarme/varmt vand.
Klagerens repræsentant har tillige til støtte for påstanden om  

 afgiftsgodtgørelse henvist til en afgørelse fra Landsskatteretten refereret i  

 TfS 1999 751, vedr. vandafgiftsloven - et område, der er meget  

 sammenligneligt  

 med elektricitetsafgiftsområdet.
Afgørelsen vedrørte et K/S, der havde lejet  

 et  

 golfbaneanlæg m.m. af ejerne, et I/S.
K/Set havde herefter  

 bortforpagtet  

 golfbanen til en golfklub, men på vilkår af, at K/Set bl.a. skulle  

 vedligeholde golfbanen.
I/Set leverede i denne forbindelse vand til  

 vanding af  

 golfbanen, men det var K/Set, der blev anset som den endelige forbruger  

 af  

 vandet og dermed også dette selskab, der kunne få afgiftsgodtgørelse.
På  

 samme  

 måde må klageren i nærværende sag kunne få ret til afgiftsgodtgørelse, idet  

 klageren fik leveret elektricitet fra et elselskab, hvorefter klageren  

 forbrugte denne elektricitet i gadebelysningsanlægget til glæde for borgere  

 m.v., ligesom vandingen af golfbanen i den nævnte sag skete til glæde for  

 dens  

 brugere.
I den nævnte sag inddrog man i øvrigt ikke det synspunkt, at det  

 skulle være golfklubben, der drog nytte af det anvendte vand.
Klagerens repræsentant har endelig til støtte for påstanden  

 henvist til en kendelse fra Landsskatteretten af 11. marts 2002, SKM 2002.171  

 (TfS 2002. 408) vedrørende udlejning af reklameplads, hvor elektriciteten  

 blev  

 forbrugt af udlejeren, hvorfor det også var denne, der var berettiget til  

 godtgørelse af elektricitetsafgift.
På samme måde måtte selskabet i  

 nærværende  

 sag anses som forbrugeren.
Sluttelig har klagerens repræsentant henvist til en afgørelse  

 fra Momsnævnet fra 1971, refereret i Skat og Erhverv, september 2001. Af  

 afgørelsen fremgår det, at nævnet gav medhold i, at kommunale  

 elforsyningsvirksomheder, der var registreret efter merværdiafgiftsloven ved  

 opgørelsen  

 af den indgående afgift kunne medtage afgiften på indkøb m.v. vedr.  

 gadebelysning.
Repræsentanten har hertil anført, at man på samme måde i  

 nærværende sag, må kunne få afgiftsgodtgørelse for klagerens indkøb af  

 elektricitet anvendt til gadebelysning.
Told- og Skattestyrelsen har indstillet den påklagede afgørelse  

 stadfæstet og har anført, at den i nærværende sag omhandlede elektricitet,  

 der  

 er anvendt til belysning af gader, p-pladser m.v. ikke kan anses for forbrugt  

 af den momsregistrerede virksomhed.
Styrelsen har i denne forbindelse henvist  

 til styrelsens meddelelse af 12. juni 2001 (SKM-2001.215.TSS), hvoraf det  

 bl.a.  

 fremgår, at der med lov nr. 444 af 10. juni 1997 om ændring af forskellige  

 afgiftslove skete en præcisering af, at campingpladser og lystbådehavne ikke  

 havde adgang til energiafgiftsgodtgørelse.
 Endvidere kan der ikke drages modsætningsvise konklusioner i  

 forhold til lovændringen i 1983 (lov nr. 626 af 21. december 1983 om ændring  

 af  

 lov om afgift af elektricitet), som skulle give selskabet adgang til  

 godtgørelse af afgift af elektricitet efter elektricitetsafgiftslovens § 11,  

 stk. 1.
For så vidt angår Momsnævnets afgørelse fra 1971 har styrelsen  

 anført, at momsloven ikke indeholder samme forbrugskriterium som i  

 energiafgiftslovgivningen med hensyn til momsregistrerede virksomheders  

 adgang  

 til fradrag for moms.
F.eks. er der adgang til fradrag for moms for varer,  

 der  

 er indkøbt til videresalg, mens der ikke tilsvarende er adgang til  

 godtgørelse  

 af energiafgifter.
Der er således ikke fuld parallelitet imellem adgang til  

 fradrag for moms og energiafgifter.
 Styrelsen har endelig for så vidt angår Højesterets dom  

 refereret i TfS 1989.135 anført, at i det pågældende tilfælde fastslår dommen  

 afgiftspligtens omfang efter momsloven for ydelser udført af Y Kommunale  

 Værker  

 og ikke en evt. adgang til godtgørelse af en energiafgift af den indkøbte  

 elektricitet.
 Landsskatteretten skal  

 udtale:
I henhold til elektricitetsafgiftslovens § 11, stk. 1, nr. 1,  

 kan virksomheder, der er registreret efter merværdiafgiftsloven som  

 hovedregel  

 få tilbagebetalt afgiften efter loven med undtagelse af 1 øre pr. kWh, af den  

 af virksomheden forbrugte afgiftspligtige elektricitet.
Klagerens aktiviteter  

 vedrørende belysning er ikke omfattet af de i stk. 2 og 3, nævnte undtagelser  

 til denne hovedregel.
 Efter kuldioxidafgiftslovens § 9, stk. 1, jf. stk. 4, nr. 3, kan  

 virksomheder, der er registreret efter merværdiafgiftsloven få tilbagebetalt  

 10  

 % af kuldioxidafgiften for det forbrug, der er fuldt ud  

 tilbagebetalingsberettiget efter § 11 i elektricitetsafgiftsloven.
 To retsmedlemmer, herunder retsformanden, finder at klageren  

 ikke kan anses for berettiget til godtgørelse af elektricitets- og  

 kuldioxidafgift, jf. elektricitetsafgiftslovens § 11, stk. 1, nr. 1, samt  

 kuldioxidafgiftslovens § 9, stk. 1, jf. stk. 4, nr. 3, idet klageren ikke kan  

 anses at forbruge den afgiftspligtige elektricitet.
Disse retsmedlemmer har lagt vægt på, at klagerens indkøb og  

 anvendelse af elektricitet til belysning af offentlige gader m.v., som  

 klageren  

 i henhold til en kontrakt med X Kommune modtager betaling for, ikke kan anses  

 at være elektricitet forbrugt af virksomheden, men derimod må anses som  

 elektricitet, der i form af belysning er videreleveret til og forbrugt af  

 kommunen og dennes borgere m.v.
Disse retsmedlemmer finder herved, at der er  

 en  

 så nær sammenhæng mellem den indkøbte og anvendte elektricitet og det  

 leverede  

 lys, at disse elementer ikke kan betragtes adskilt, således at lyset skulle  

 udgøre varen, mens elektriciteten skulle være forbrugt af  

 virksomheden med  

 henblik på fremstilling af lyset.
At klageren samtidig ved den nævnte  

 kontrakt  

 har overtaget hele vejbelysningsanlægget samt påtaget sig  

 vedligeholdelsespligten m.v. for anlægget indebærer ikke, at den anvendte  

 elektricitet  

 herefter kan anses som forbrugt af virksomheden.
Et retsmedlem finder, at klageren er berettiget til godtgørelse  

 af elektricitets- og kuldioxidafgift.
Der er herved henset til, at klageren  

 skal levere en vare i form af lys ifølge en kontrakt indgået med X Kommune.  

 Dette retsmedlem finder herefter, at det er virksomheden, der har forbrugt  

 den  

 indkøbte elektricitet således, at denne via ledningsnettet, standere mv. er  

 blevet omsat til lys.
Man må derfor adskille elementerne elektricitet og lys  

 fra hinanden.
