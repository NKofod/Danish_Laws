 1.
 Under henvisning til foreningens skrivelse af 25. februar 1986 vedrørende  

 dispensation fra fiskeriministeriets bekendtgørelse nr. 436 af 8. oktober  

 1980 om ændret fredning af ålekvabber skal man med henvisning til § 21, stk.  

 6 i lov om saltvandsfiskeri, jfr. lovbekendtgørelse nr. 452 af 16. oktober  

 1985 meddele, at fiskeriministeriet har dispenseret fra § 1 i ovennævnte  

 bekendtgørelse, således at det som forsøgsordning i perioden 1. maj til 31.  

 juli i årene 1986 og 87 vil være tilladt uanset mindstemålsbestemmelserne i  

 Limfjorden at fange ålekvabber til foderformål.
 Det stilles som vilkår for dispensationen, at landingerne kun foretages  

 ved Limfjordshavnene.
 Dispensationen gives på betingelse af, at der i perioden 1. maj - 31.  

 juli, ved alle landinger af ålekvabber til fodermål enten udfyldes  

 landingsopgørelse eller landingerne fremgår af afregninger fra opkøberen, i  

 begge tilfælde med tydelig angivelse af den opfiskede mængde ålekvabber.
 Såfremt landingsopgørelse benyttes, skal denne udfyldes uanset fartøjets  

 størrelse og afleveres eller sendes til fiskerikontrollen umiddelbart i  

 tilknytning til hver landing.
Fiskeriministeriet vil efter udløbet af forsøgsperioden for 1986 vurdere  

 resultatet og tage dispensationen op til fornyet overvejelse.
Dispensationen  

 vil kunne tilbagekaldes, såfremt indberetningspligten ikke overholdes, eller  

 der kun konstateres begrænset interesse for fiskeriet.
P.
M.
V.
E.
B.
 KOPI TIL:
