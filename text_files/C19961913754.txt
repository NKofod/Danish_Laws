Til brug ved (amts)kommunens anmodning om refusion af sociale ydelser for  

 1997 fremsendes vedlagt 12 skemaer (* 1) (3 pr. kvartal), udarbejdet efter de  

 nugældende regler.
Disse skal anvendes ved anmodningen til Socialministeriet  

 om forskudsrefusion.
 Skemaet er udarbejdet som enkeltsidet løse ark, for at give kommunen  

 mulighed for at anvende EDB-printer ved udfyldelse af skemaet.
 Det kan oplyses, at ministeriet i øjeblikket er i gang med at udvikle et  

 program, således at anmeldelse af statsrefusion eventuelt kan foretages via  

 Internet.
 Udfyldt skema skal indsendes i èt eksemplar pr. kvartal.
Skemaerne for de kommende kvartaler skal indsendes inden henholdsvis 20.  

 november 1996, 1. marts 1997, 1. juni 1997 og 20. august 1997. I skemaet for  

 januar kvartal skal kolonnerne B, D og G ikke udfyldes.
Alle kolonnerne  

 udfyldes derimod for årets øvrige kvartaler.
Refusionssystemet forudsætter en nær overensstemmelse mellem de faktiske  

 udgifter og de beløb, kommunen løbende anmelder til refusion.
De løbende  

 anmeldelser skal derfor afpasses efter de faktiske konstaterede udgifter,  

 således at udgifterne ikke gennem hele året refusionsanmeldes alene på  

 grundlag af årsbudgettet.
Der skal således tages hensyn til, at udgifterne  

 normalt ikke fordeler sig jævnt over årets 4 kvartaler.
 Endvidere er det en forudsætning, at skemaet kontrolleres omhyggeligt, og  

 at beløbene i kolonne G (Anmeldt refusion fra regnskabsårets start indtil  

 kvartalet) stemmer med de beløb, kommunen har fået udbetalt i de tidligere  

 kvartaler.
 Ministeriet foretager beregninger af kommunens refusion på grundlag af  

 tallene i skemaets kolonne B og C (Anslået udgift indtil kvartalet og  

 forventet udgift i kvartalet). Til orientering får kommunen hvert kvartal  

 tilsendt et EDB-print af de indtastede data og beregninger samt oplysning om  

 fordeling af refusionsbeløbene, således som de anvises i hvert af kvartalets  

 3 måneder.
Ministeriet indtaster ikke kolonne A (Årlige udgifter efter budget) i  

 beregningssystemet for 2.-4. kvartal.
Tallet indgår dog i vurderingen af de  

 ønskede refusioner, således at kommunen skal udfylde kolonnen også i disse  

 kvartaler.
Socialministeriet foretager hvert kvartal en elektronisk beregning/kontrol  

 af kommunernes refusionsbeløb.
Det vil sige at der udskrives en liste med  

 oplysninger om den procentvise stigning af beløbene indenfor hvert  

 refusionsområde i forhold til de anslåede/faktiske beløb fra forrige år.
 De kommuner hvor der er en væsentlig stigning i beløbene indenfor  

 èt eller flere refusionsområder, vil blive kontaktet af ministeriet  

 med krav om, at der påny foretages en vurdering af udgifterne.
 Der henvises i øvrigt i det hele til reglerne i Socialministeriets  

 bekendtgørelse om regnskabsaflæggelse og refusion mv.
 Bemærkninger til de konti der er ændret i forhold til tidligere m.m.
 1. Med virkning fra 1. januar 1996 er lov om dagpenge  

 ved sygdom eller fødsel ændret, således at en kommune kan gøre regres  

 gældende i de tilfælde, hvor den udbetaler sygedagpenge til den sygemeldte  

 som følge af en lidelse, forvoldt af en ansvarlig skadevolder, jf. § 39, stk.  

 2. Det samme er tilfældet, når kommunen udbetaler refusion til sygemeldtes  

 arbejdsgiver, der har udbetalt løn under sygdom.
 Kommunens indtægter fra regres skal modregnes i refusionen af sygedagpenge  

 med 50 procent refusion, uanset om der oprindeligt er ydet 50 eller 100  

 procent refusion af sygedagpengene.
Som følge af denne ændring er der på forskudsrefusionskemaet oprettet en  

 ny konto for regresindtægter vedrørende sygedagpenge.
På denne konto skal  

 alle kommunens indtægter fra regres for sygedagpenge registreres, uanset om  

 der er ydet 50 eller 100 procents statsrefusion af sygedagpengene.
2. Med virkning fra 1. januar 1997 udvides den gruppe  

 af modtagere af overførselsindkomster, som indbetaler ATP-bidrag.
Udvidelsen  

 af ATP-ordningen omfatter følgende grupper:
 - Modtagere af kontanthjælp efter § 37 i lov om social bistand, jf. § 45a.
 - Modtagere af revalideringsydelse efter § 43, stk. 2 i lov om social  

 bistand, jf. § 45a.
 - Personer, der modtager tilbud efter lov om kommunal aktivering § 3 eller  

 §§ 5-8, jf. § 20a.
 - Personer, der modtager førtidspension efter § 14 i lov om social  

 pension, jf. § 33a.
 - Personer, der modtager delpension efter lov om delpension, jf. § 16a.
- Modtagere af kontanthjælp og revalideringsydelse samt af  

 aktiveringsydelse og oplæringsydelse betaler selv 1/3 af ATP-bidraget, mens  

 kommunen betaler 2/3 af bidraget.
Kommunens udgifter til ATP-bidrag  

 refunderes med 100 pct. af staten.
- Modtagere af førtidspension og delpension, som frivilligt ønsker at  

 indbetale ATP-bidrag, betaler selv halvdelen af bidraget, mens kommunen  

 betaler den anden halvdel.
Kommunens udgifter til ATP-bidrag refunderes med  

 100 pct. af staten.
Som følge af disse ændringer er der på forskudsrefusionsskemaet oprettet 3  

 nye konti til registrering af kommmunernes udgifter til ATP-bidrag.
Det  

 drejer sig om følgende konti:
 - ATP-bidrag af kontanthjælp og revalideringsydelse (§ 45a).
- ATP-bidrag af aktiveringsydelse og oplæringsydelse (§ 20a) - ATP-bidrag af førtidspension (§ 33a) og delpension (§ 16a).
 Opmærksomheden henledes på, at i Indenrigsministeriets Budget- og  

 regnsskabssystem for kommuner og amtskommuner registreres alle kommunens  

 udgifter til ATP-bidrag på 8.52.15 ATP-bidrag, uanset om der er tale om  

 ATP-bidrag af syge- og barselsdagpenge, kontanthjælp og revalideringsydelse,  

 aktiveringsydelse og oplæringsydelse eller af førtidspension og delpension.
 3. På forskudsrefusionsskemaet er der i skemaet til  

 beregning af tilskud vedrørende flygtninge mv. efter § 134a angivet nogle  

 forkerte satser for de månedlige tilskud pr. 1. januar 1997. De korrekte  

 satser for de månedlige tilskud pr. 1. januar 1997 er:
Stk. 5,  1. pkt.: Kr. 1.101 Stk. 7: Kr. 2.201 Eventuelle spørgsmål vedr. ovenstående konti kan rettes til Per Kampmann  

 på tlf. 33-924743.
Med venlig hilsen Grethe Håkansson (* 1) Skemaerne udelades her.
