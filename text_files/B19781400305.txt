 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten (* 1) nedennævnte  

 bestemmelser for Hjælmshoved vildtreservat i Fyns amt.
 § 1. Vildtreservatet omfatter:
a.
Den del af øen Hjælmshoved, der omfatter de dele af matr. nr. 1 a , 2 a  

 , 3 a , 4 a og 5 a Hjortø under Svendborg jorder, der er belig gende nord for en ret linie tværs over øen i skellet mellem matr. nr. 2 a og de sydlige lodder af matr. nr. 1 a , 3 a , 4 a og 5 a smst., sa mt denne linies forlængelse mod vest gennem matr. nr. 2 a .
b.
Tilvækstarealer til de under a nævnte områder.
c.
Søterritoriet ud for de under a og b nævnte områder i en bredde af 50 m  

 fra højeste daglige vandstandslinie.
 § 2. Det er forbudt at ødelægge og indsamle æg.
 § 3. På vildtreservatets område er færdsel forbudt i perioden fra 1.  

 marts til og med 15. juli.
 Stk. 2. Bestemmelsen i stk. 1 gælder ikke for:
a.
Ejere/brugere samt disses husstande og personale.
Det er dog forbudt at  

 medtage hunde.
b.
Sejlads i forbindelse med fiskeri på vildtreservatets vandområde.
§ 4. Jagtrådet kan med vildtnævnets godkendelse fravige bestemmelser ne i §§ 2 og 3.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. marts 1978.
 Landbrugsministeriet, den 24. februar  

 1978.
P.
M.
V.
 Hans Jørgen Kristensen.
