I meddelelsen orienteres om fremgangsmåde og tidsfrister ved  

 anmeldelse til avlskontrol og om praktiske forhold i forbindelse med  

 markbesigtigelse og indberetning om foretagen markbesigtigelse.
For ikke  

 rettidigt modtagne anmeldelser betales et gebyr.
1. Almindelige bestemmelser om avlskontrol Avlskontrollen af sædekorn i 1989 foregår efter Statsfrøkontrollens regler  

 for avlskontrol og certificering af sædekorn.
 Fremgangsmåden ved anmeldelse af fremavl fremgår af bilag 1 i  

 avlskontrolreglerne.
 En avlskontrakt må kun omfatte:
 1 avler, 1 art, 1 sort og 1 generation og kan kun omfatte flere arealer,  

 såfremt disse befinder sig inden for en radius af 5 km fra avlerens ejendom.
2. Tidsfrister for anmeldelse til avlskontrollen Udlægspartier skal være anmeldt som følger:
For anmeldelseskemaer, der modtages senere end nævnte datoer, opkræves  

 ekstra administrationsgebyrer til dækning af de øgede omkostninger, sådanne  

 forsinkede anmeldelser vil påføre Statsfrøkontrollen.
VINTERSÆD Anmeldelser, der modtages 1. juli eller derefter , vil kun kunne påregnes  

 at blive antaget under avlskontrollen efter ansøgning, og mod at der betales  

 et særligt administrationsgebyr på kr. 600.00 pr. anmeldelse.
Vi erindrer om, at alle arealer udlagt med F-materiale og præ-basissæd  

 skal besigtiges af officielle markkontrollører.
Det samme gælder for arealer  

 udlagt med basissæd af rug.
 I den forbindelse gør vi opmærksom på, at for sådanne arealer skal  

 Statsfrøkontrollen have tilsendt hele formularsættet (formular 100), undtagen  

 næstsidste side, samt tilhørende udfyldt inspektionsmeddelelse (formular  

 110).
 Vi gør endvidere opmærksom på, at det af hensyn til den bedst mulige  

 udnyttelse af kontrollørernes tid i forbindelse med markbesigtigelsen er  

 meget påkrævet, at anmeldelsen påføres korrekt angivelse af det aktuelle  

 avlssted for den pågældende avl samt - meget gerne - avlerens telefonnummer.
Ligeledes vil det være til stor hjælp for markkontrollørerne, såfremt der  

 blev udarbejdet markkort med angivelse af de enkelte arealer med fremavl. 3.  

 Forhold i forbindelse med markbesigtigelse Af indberetningerne fra markbesigtigelserne af høst 1988 kan vi desværre  

 fortsat notere os et stort antal tilfælde, hvor der har været en mangelfuld -  

 eller slet ingen - adskillelse af fremavlsarealet til andre arealer med korn.
Vi beder i den forbindelse sædekornsfirmaerne gøre opmærksom på dette  

 forhold over for deres avlere, ligesom vi ikke vil undlade at gøre opmærksom  

 på, at markkontrollørerne har hjemmel til at foreskrive, at adskillelse  

 bliver etableret, inden arealet indstilles til godkendelse. 4. Tidsfrister  

 for indberetning om markbesigtigelse Kontrollørens indberetning om markbesigtigelse skal for vinterbyg være  

 Statsfrøkontrollen i hænde senest den 1. august 1989, for øvrige arter af  

 vintersæd senest den 15. august og for vårsæd senest den 1. september 1989.  

 Hvis der er aftalt høstkontrol, skal indberetningen ikke indsendes, før  

 høstkontrollen er udført, men Statsfrøkontrollen skal ved tidsfristens udløb  

 have meddelelse om, hvilke indberetninger der indsendes senere. 5. Bestilling  

 og betaling af formularer Anmeldelses- og besigtigelsesskemaer, formular 100, og  

 inspektionsmeddelelser, formular 110, kan bestilles hos Statsfrøkontrollen.  

 Det vil spare porto og tid, hvis der indgives en samlet bestilling til  

 vinter- og vårsæd ved benyttelse af vedlagte bestillingskupon.
Med venlig hilsen Arne E.
Larsen Statsfrøkontrollen Skovbrynet 20 2800 Lyngby Tlf. 02 88 33 66 BESTILLINGSKUPON Firmanavn og adresse:
