Der blev  

 klaget over, at patienten ikke modtog tilstrækkelig information om risici  

 forud  

 for strålebehandling samt at strålebehandlingen af hjernen ikke blev  

 gennemført  

 korrekt.
Det blev anført, at øjnene ikke blev beskyttet tilstrækkeligt mod  

 stråling og at det venstre øje er blevet blindt, rødt og irriteret, og at  

 synet  

 på det højre øje til stadighed forværres.
Det blev endvidere anført, at en  

 læge  

 havde udtalt, at det dårlige syn nok skyldtes, at øjnene ikke var blevet  

 beskyttet under strålebehandlingen.
Klage  

 over manglende information om risici forud for strålebehandling Nævnet fandt, at lægerne i forbindelse med deres information og  

 strålebehandling, herunder afdækningen af øjnene, havde handlet i  

 overensstemmelse med normen for almindelig anerkendt faglig standard.
Det var nævnets vurdering, at sandsynligheden for, at patienten  

 ville udvikle grå stær, var minimal, og at dette er en tilstand, der i  

 almindelighed kan opereres for og som sjældent giver anledning til alvorlige  

 mèn.
Nævnet fandt det derfor ikke kritisabelt, at der ikke blev informeret om  

 risikoen for udvikling af grå stær.
 Nævnet oplyste, at det ikke er muligt helt at undgå, at spredt  

 stråling rammer øjnenes linser, selv om disse ligger uden for strålefeltet,  

 samt at stråledosis regnes for at være tilstrækkelig nøjagtig afgrænset ved  

 det  

 afblokningsudstyr, der er indbygget i stråleudstyret, og som bestemmer kanten  

 af strålefeltet, og at øjnene ikke kan beskyttes med briller.
