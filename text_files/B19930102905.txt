 I medfør af § 8 i lov om offentlig sygesikring, jf. lovbekendtgørelse nr.  

 490 af 21. juli 1986, som ændret senest ved lov nr. 449 af 30. juni 1993,  

 fastsættes efter forhandling med Sundhedsstyrelsen følgende:
§ 1.  Den offentlige sygesikring yder tilskud til  

 forebyggende og behandlende tandpleje.
Tilskud ydes til diagnostisk og  

 forebyggende grundydelse, klinisk undersøgelse, tandrensning, kombineret  

 klinisk undersøgelse og tandrensning, individuel forebyggende behandling af  

 caries og gingivitis samt fluorbehandling af initial caries, kontrol efter  

 forebyggelse, tandfyldning (med anvendelse af glasionomer, amalgam eller  

 plast som fyldningsmateriale), rodbehandling og rodfyldning, tandudtrækning  

 under lokalbedøvelse, almindelig parodontalbehandling, udvidet  

 parodontalbehandling, kontrol efter parodontalbehandling, nødvendig  

 guldfyldning, operativ fjernelse af tænder, rodspidser og mindre cyster samt  

 kirurgisk parodontalbehandling.
 Stk. 2.  Nærmere specifikation af de enkelte  

 tandbehandlinger fremgår af den af sundhedsministeren i henhold til  

 sygesikringslovens § 26 godkendte overenskomst mellem Sygesikringens  

 Forhandlingsudvalg og Dansk Tandlægeforening.
 Stk. 3.  Tilskud ydes ikke til tandregulering og  

 tandprotetik.
 § 2.  Undtaget er børn og unge, som er omfattet af det  

 lovpligtige tilbud om kommunal tandpleje, og personer der modtager tandpleje  

 efter tandplejelovens § 4.
 § 3.  Sygesikringen yder ikke tilskud til tandlægens  

 ydelser til sig selv eller sin ægtefælle.
§ 4.  Sygesikringen yder tilskud på 40 pct. af de i  

 godkendt overenskomst fastsatte betalingstakster til gruppe 1-sikrede, jf.  

 dog stk. 2 og 3. Ved nødvendig guldfyldning ydes et tilskud, der svarer til  

 sygesikringens betaling for amalgamfyldning.
Ved fyldning med plastmateriale  

 eller glasionomer ydes et tilskud på 56,49 kr.
Ved operativ fjernelse af  

 tænder, rodspidser og mindre cyster ydes et tilskud på 90 kr. pr. operativt  

 indgreb.
Til kirurgisk parodontalbehandling ydes et tilskud på 119,48 kr.
De  

 anførte beløb reguleres i henhold til de i godkendt overenskomst fastsatte  

 regler.
 Stk. 2.  Til den diagnostiske og forebyggende  

 grundydelse, individuel forebyggende behandling af caries og gingivitis samt  

 fluorbehandling af initial caries samt til kontrol efter forebyggelse yder  

 sygesikringen et tilskud på 65 pct. af de i godkendt overenskomst fastsatte  

 betalingstakster til gruppe 1-sikrede.
Stk. 3.  Til klinisk undersøgelse, tandrensning og  

 kombineret klinisk undersøgelse og tandrensning yder sygesikringen tilskud på  

 45 pct.
For personer i alderen 18-25 år yder sygesikringen et tilskud på 65  

 pct. til klinisk undersøgelse og 50 pct. til kombineret klinisk undersøgelse  

 og tandrensning.
Tilskuddene beregnes på grundlag af de i godkendt  

 overenskomst fastsatte betalingstakster til gruppe 1-sikrede.
 Stk. 4.  Tilskud ydes med samme beløb til sikringsgruppe  

 1 og 2. Tilskud til personer i sikringsgruppe 1 er dog betinget af, at de  

 søger en tandlæge, der har tilsluttet sig en godkendt overenskomst indgået  

 mellem den offentlige sygesikring og tandlægerne.
 § 5.  Såvel gruppe 1-sikrede som gruppe 2-sikrede  

 betaler direkte til tandlægen den andel, det påhviler patienten at betale.  

 Ved tandlægehjælp, der ikke udføres på tandlægens klinik eller som udføres  

 uden for tandlægens sædvanlige behandlingstid, betaler patienten de tillæg,  

 der er fastsat i overenskomsten uden tilskud fra sygesikringen.
Stk. 2.  Tilskud til gruppe 2-sikrede, der søger  

 tandlæge, der ikke har tilsluttet sig overenskomsten, ydes af det sociale  

 udvalg ved fremsendelse af kvitteret og specificeret regning.
I intet  

 tilfælde ydes mere end regningens beløb.
 § 6.  Personer, der ifølge internationale aftaler  

 sidestilles med gruppe 1-sikrede eller gruppe 2-sikrede samt disse personers  

 børn under 18 år, har under midlertidigt ophold her i landet ret til  

 tandlægehjælp i samme omfang som henholdsvis gruppe 1-sikrede og gruppe  

 2-sikrede.
 § 7.  Bekendtgørelsen træder i kraft den 1. januar  

 1994. Samtidig ophæves bekendtgørelse nr. 863 af 15. december 1989 om tilskud  

 efter sygesikringsloven til tandpleje.
