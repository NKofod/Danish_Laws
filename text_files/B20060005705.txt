Bekendtgørelse  

 om ansvaret for og styringen af den aktive  

  

 beskæftigelsesindsats I medfør af § 13, stk. 4, § 17, § 23,  

 stk. 2, § 24, stk. 3, § 27, stk. 1 og 2, § 28,  

 stk. 1, § 29, stk. 2, § 52, stk. 5, § 53,  

 stk. 2, § 56, stk. 2, og § 57, stk. 2, i lov nr. 522  

 af 24. juni 2005 om ansvaret for og styringen af den aktive  

 beskæftigelsesindsats  

 fastsættes:
Kapitel 1 Den statslige beskæftigelsesindsats i  

 jobcenteret § 1.  

  

 Den  

 statslige beskæftigelsesindsats i jobcenteret omfatter:
 1)  

 	  

 Statens opgaver efter  

 lov om en aktiv beskæftigelsesindsats.
 2)  

 	  

 Lov om kompensation  

 til handicappede i erhverv m.v.
Kapitel 2 Den kommunale beskæftigelsesindsats i  

 jobcenteret § 2.  

  

 Den  

 kommunale beskæftigelsesindsats i  

 jobcenteret omfatter følgende opgaver:
 1)  

 	  

 Kommunens opgaver  

 efter lov om en aktiv beskæftigelsesindsats.
 2)  

 	  

 Formidlingen af  

 virksomhedsrettede sociale tilbud og indsatsen for at inddrage virksomhederne  

 i  

 beskæftigelsesindsatsen, jf. § 13, stk. 3, i lov om ansvaret for og  

 styringen af den aktive beskæftigelsesindsats.
 3)  

 	  

 Beskæftigelsesrettede  

 opgaver efter lov om aktiv socialpolitik og lov om dagpenge ved sygdom eller  

 fødsel (sygedagpengeloven), jf. §§ 3  9.
 4)  

 	  

 Beskæftigelsesrettede  

 opgaver efter integrationsloven, jf. § 13, stk. 5, i lov om  

 ansvaret  

 for og styringen af den aktive beskæftigelsesindsats.
Beskæftigelsesrettede  

 opgaver efter lov om aktiv socialpolitik Vejledning og opfølgning m.v.
 § 3.  

  

 Kommunen varetager følgende opgaver i jobcenteret for personer, der er  

 omfattet  

 af lov om aktiv socialpolitik:
 1)  

 	  

 Vejledning om  

 mulighederne for at få  

 beskæftigelsesrettet  

 hjælp,  

 herunder vejledning om hvordan personen så vidt muligt ved egen hjælp kan  

 klare  

 øjeblikkelige eller kommende økonomiske problemer, jf. § 7 i lov om  

 aktiv  

 socialpolitik.
 2)  

 	  

 Behandling og  

 vurdering af ansøgninger om  

 beskæftigelsesrettet  

 hjælp, jf. § 8 i lov om aktiv socialpolitik.
 3)  

 	  

 Opfølgning efter  

 § 10 i lov om aktiv socialpolitik for så vidt angår den  

 beskæftigelsesrettede  

 hjælp for at sikre, at betingelserne  

 for at give hjælpen fortsat er opfyldt, herunder vurdering af, om der er  

 grundlag for at yde andre former for hjælp m.v.
Kontant- og starthjælpsmodtagere § 4.  

  

 Kommunen varetager følgende opgaver i jobcenteret for personer, der ansøger  

 om  

 eller modtager kontant- og starthjælp:
 1)  

 	  

 Bistand i forbindelse  

 med personens registrering og afmelding som arbejdssøgende, hvis han eller  

 hun  

 ansøger om eller modtager hjælp alene på grund af ledighed, jf. § 8 a i  

 lov om aktiv socialpolitik.
 2)  

 	  

 Indledende vurdering  

 af, om ansøgeren og en eventuel ægtefælle har et rimeligt tilbud om arbejde  

 og  

 aktivt søger at udnytte deres arbejdsmuligheder, dvs. er til rådighed, jf.  

 §§ 13 - 13 c i lov om aktiv socialpolitik.
 3)  

 	  

 Indstilling til den  

 del af den kommunale forvaltning, der udbetaler ydelsen, om sanktioner m.v.  

 efter §§ 38 a  41 i lov om aktiv socialpolitik, hvis betingelserne  

 herfor  

 er opfyldt.
Modtagere af ledighedsydelse og særlig ydelse § 5.  

  

 Kommunen varetager følgende opgaver i jobcenteret for personer, der er  

 visiteret til  

 fleksjob, og som modtager ledighedsydelse  

 efter reglerne i §§ 74 a  74 e i lov om aktiv socialpolitik:
 1)  

 	  

 Løbende opfølgning  

 på, om personen opfylder rådighedsbetingelserne i § 74 b, stk. 1  

  5,  

 i lov om aktiv socialpolitik, samt indstilling til den del af den kommunale  

 forvaltning, der udbetaler ydelsen, om sanktioner m.v., hvis betingelserne  

 herfor er opfyldt.
 2)  

 	  

 Revisitation,  

 når en person har fået ledighedsydelse i 18 måneder inden for 24 måneder, jf.  

 § 74 c i lov om aktiv socialpolitik.
 § 6.  

  

 For  

 personer, der har været berettiget til ledighedsydelse eller har været ansat  

 i  

 fleksjob, men senere er overgået til ansættelse i ustøttet  

 beskæftigelse, og som derefter modtager ledighedsydelse efter reglerne i  

 §§   

 74 f  

  74 h  

 i lov om aktiv socialpolitik, følger kommunen i jobcenteret løbende op på, om  

 modtageren  

 opfylder rådighedsbetingelserne i § 74 g, stk. 1  4, i lov om  

 aktiv  

 socialpolitik samt indstiller til den del af den kommunale forvaltning, der  

 udbetaler ydelsen, om sanktioner m.v., hvis betingelserne herfor er opfyldt.
 § 7.  

  

 For  

 personer, der er visiteret til  

 fleksjob, og som  

 modtager særlig ydelse efter reglerne i § 74 i  

 i  

 lov om aktiv socialpolitik, følger kommunen i jobcentret løbende op på, om  

 modtageren opfylder rådighedsbetingelserne i § 74 i, stk. 3, jf.  

 § 74 b, stk. 1  5, i lov om aktiv socialpolitik samt  

 indstiller til  

 den del af den kommunale forvaltning, der udbetaler ydelsen, om sanktioner  

 m.v., hvis betingelserne herfor er opfyldt.
Revalidering § 8.  

  

 Kommunen varetager følgende opgaver i jobcenteret for personer, der ansøger  

 om  

 eller er under revalidering:
 1)  

 	  

 Visitation til  

 revalidering, herunder  

 forrevalidering, jf.  

 §§ 46 og 47 i lov om aktiv socialpolitik.
 2)  

 	  

 Tilrettelæggelse af  

 revalideringsperioden, herunder om revalideringsydelse kan ydes i mere end 5  

 år, jf. § 49 i lov om aktiv socialpolitik.
 3)  

 	  

 Udarbejdelse af  

 jobplan  

 i samarbejde med revalidenden, jf. § 50 i lov  

 om aktiv socialpolitik.
 4)  

 	  

 Løbende opfølgning på  

 om en revalidend følger  

 jobplanen, jf. § 53 i  

 lov om aktiv socialpolitik.
 5)  

 	  

 Afgørelse om  

 bevarelse af revalideringsydelsen ved kortvarige afbrydelser og ret til  

 fravær  

 ved graviditet, barsel og adoption, jf. §§ 54 og 55 i lov om aktiv  

 socialpolitik.
 6)  

 	  

 Afgørelse om  

 forlængelse af revalideringsperioden, jf. § 56 i lov om aktiv  

 socialpolitik.
 7)  

 	  

 Afgørelse om arbejde  

 under revalidering, jf. § 57 i lov om aktiv socialpolitik.
 8)  

 	  

 Afgørelse om støtte  

 til særlige udgifter, der er en følge af uddannelsen eller af en nedsat  

 fysisk  

 eller psykisk funktionsevne, jf. § 63 i lov om aktiv socialpolitik.
 9)  

 	  

 Afgørelse om støtte  

 til etablering af selvstændig virksomhed, jf. §§ 65 og 66 i lov om aktiv  

 socialpolitik.
Beskæftigelsesrettede  

 opgaver efter sygedagpengeloven § 9.  

  

 For personer, der modtager  

 sygedagpenge, varetager kommunen i jobcenteret de opgaver, der vedrører  

 varighedsbegrænsning, visitation og opfølgning, jf. §§ 22-24 og 24 b-24  

 g  

 i sygedagpengeloven.
Kommunen i jobcenteret godkender endvidere aftaler  

 mellem  

 arbejdsgivere og lønmodtagere efter § 28 i sygedagpengeloven.
 Stk. 2.  

  

 Kommunen i  

 jobcenteret kan indhente lægeerklæringer, i de tilfælde, hvor en sag er under  

 behandling i jobcenteret, jf. § 7, stk. 3 og 4, i  

 sygedagpengeloven.
 Stk. 3.  

  

 I de  

 tilfælde, hvor en sag er under behandling i jobcenteret, skal kommunen i  

 jobcenteret løbende tage stilling til, om betingelserne i § 1,  

 stk. 1,  

 § 5, § 8, § 10, stk. 6, samt § 12, stk. 2, nr.  

 1,  

 og § 12, stk. 3 og 4, i sygedagpengeloven for at modtage dagpenge,  

 er  

 opfyldt.
Kapitel 3 Statens og kommunens samarbejde i jobcenteret § 10.  

  

 Som  

 led i etableringen af et jobcenter, indgår staten og kommunen en  

 etableringsaftale.
Etableringsaftalen indeholder en beskrivelse af følgende:
 1)  

 	  

 Organiseringen af  

 opgaver i forhold til borgere og virksomheder.
 2)  

 	  

 Organiseringen af  

 jobcenterets snitflader til de områder i den øvrige kommunale forvaltning,  

 der  

 samarbejder med jobcenteret.
 3)  

 	  

 Ledelsesstruktur.
 4)  

 	  

 Hvordan jobcenteret  

 vil sikre fokus på rådighed.
 5)  

 	  

 Organiseringen af  

 tværgående opgaver i forhold til økonomi, personale, udbudsforretninger,  

 sekretariatsbetjening af det lokale  

 beskæftigelsesråd  

 m.v.
 6)  

 	  

 Hvorledes en eventuel  

 eksisterende formidlingsenhed eller et eksisterende samarbejdsforsøg mellem  

 staten og kommunen indpasses i jobcenterets organisering.
 7)  

 	  

 Eventuel aftale efter  

 § 78, stk. 2, i lov om ansvaret for og styringen af den aktive  

 beskæftigelsesindsats.
 Stk. 2.  

  

 For  

 kommuner, der bemyndiges til at varetage udøvelsen af statens  

 beskæftigelsesindsats,  

 jf. § 18 i lov om ansvaret for og styringen af den aktive  

 beskæftigelsesindsats, indgås der udover etableringsaftalen en særlig  

 kontrakt,  

 som bl.a. indeholder rammer for indsatsen, økonomi og finansiering af  

 indsatsen, overflytning af driftsressourcer og tilsynet med indsatsen for de  

 statslige målgrupper.
 § 11.  

  

 §§ 12-16 finder ikke anvendelse i kommuner, der bemyndiges til at  

 varetage  

 udøvelsen af statens beskæftigelsesindsats, jf. § 18 i lov om ansvaret  

 for  

 og styringen af den aktive beskæftigelsesindsats.
Samarbejde om den virksomhedsrettede indsats § 12.  

  

 Staten og kommunen koordinerer og varetager i fællesskab den  

 virksomhedsrettede  

 indsats, jf. stk. 2-4.
 Stk. 2.  

  

 Staten og  

 kommunen varetager i fællesskab opgaver med formidling af arbejdskraft og  

 information  

 og vejledning af virksomheder, jf. §§ 5 og 10 i lov om en aktiv  

 beskæftigelsesindsats.
 Stk. 3.  

  

 Staten og  

 kommunen varetager i fællesskab service i forbindelse med løntilskud og  

 virksomhedspraktik  

 over for virksomheder, jf. kapitel 11 og 12 i lov om en aktiv  

 beskæftigelsesindsats.
 Stk. 4.  

  

 Staten og  

 kommunen udfører i fællesskab det lokale  

 beskæftigelsesråds  

 beslutning om anvendelse af midlerne til fremme af særlige virksomhedsrettede  

 lokale initiativer, jf. § 47, stk. 4, i lov om ansvaret for og  

 styringen af den aktive beskæftigelsesindsats.
Samarbejde om den  

 borgerrettede  

 indsats § 13.  

  

 Staten og kommunen samarbejder i  

 jobcenteret på tværs af statens og kommunens målgrupper som minimum om de  

 opgaver, der er nævnt i stk. 2 - 3.
 Stk. 2.  

  

 Staten og  

 kommunen varetager i fællesskab opgaver med information og vejledning af  

 borgere,  

 jf. § 9 i lov om en aktiv beskæftigelsesindsats, samt med at  

 yde  

 bistand til borgere med at indlægge oplysninger i  

 Jobnet, jf. § 13, stk. 3, i lov om en aktiv  

 beskæftigelsesindsats.
Stk. 3.  

  

 Staten og  

 kommunen varetager i fællesskab opgaver med det individuelle kontaktforløb,  

 jf.  

 kapitel 7 i lov om en aktiv beskæftigelsesindsats, og visitationen, jf.  

 bekendtgørelse om visitation og det individuelle kontaktforløb.
Det gælder  

 som  

 minimum for målgruppen i § 2, nr. 1 og 2, i lov om en aktiv  

 beskæftigelsesindsats.
Aftaler på  

 it-området § 14.  

  

 Som led i etableringsaftalen, jf. § 10, indgår staten og kommunen  

 en standardaftale (service  

 level  

 agreement  

 ) om den basis  

 it-understøttelse,  

 som kommunen som minimum stiller til rådighed for staten i jobcenteret og om  

 statens betaling herfor.
Aftaler om lokaler og drift § 15.  

  

 Staten og kommunen indgår en  

 aftale om bygnings- og lokalestrukturen for jobcenteret i kommunen.
Aftalen  

 skal fastlægge de overordnede rammer for placering og etablering af  

 jobcenteret.
Stk. 2.  

  

 I tilknytning til den i stk. 1  

 indgåede aftale indgår staten og kommunen  

 én eller flere aftaler om leje  

 af arbejdspladser i jobcenterets bygninger og lokaler.
Aftalen omfatter leje  

 af  

 det antal arbejdspladser, staten eller kommunen skal bruge i de enkelte  

 bygninger eller lokaler.
Betaling for leje af arbejdspladser afregnes  

 månedsvist forud med én samlet betaling for husleje, bygningsdriftsudgifter  

 og  

 serviceydelser.
§ 16.  

  

 Foretager  

 staten og kommunen fælles anskaffelser af varer og tjenesteydelser, forestår  

 kommunen  

 den konkrete betalingsanvisning.
Kommunen udarbejder herefter en dokumenteret  

 refusionsopgørelse til staten.
Refusionsopgørelsen specificeres efter  

 retningslinier  

 fastsat af Arbejdsmarkedsstyrelsen.
Aftaler om anvendelse af logo § 17.  

  

 Staten og kommunen er forpligtet  

 til at anvende et fælles jobcenterlogo til skiltning på facaden, så det  

 fremgår, at der i den pågældende bygning findes et jobcenter.
 Stk. 2.  

  

 Det fælles  

 jobcenterlogo defineres af Arbejdsmarkedsstyrelsen i en designmanual, der  

 udarbejdes  

 i samarbejde med Kommunernes Landsforening og offentliggøres på  

 Arbejdsmarkedsstyrelsens hjemmeside.
Stk. 3.  

  

 Staten og  

 kommunen i jobcenteret skal benytte et fælles grafisk design overfor borgere  

 og  

 samarbejdspartnere i al skriftlig kommunikation.
Det fælles grafiske design  

 defineres i en designmanual, jf. stk. 2.
Kapitel 4 Beskæftigelsesplan og resultatrevision Beskæftigelsesplanen § 18.  

  

 De  

 ansvarlige for beskæftigelsesindsatsen i jobcenteret udarbejder hvert år en  

 plan for at fremme beskæftigelsen.
Beskæftigelsesplanen beskriver det  

 kommende  

 års samlede beskæftigelsesindsats i jobcenteret og indsatsen fordelt på  

 staten  

 og kommunen.
 Stk. 2.  

  

 For de  

 kommuner, der indgår i et forpligtende kommunalt samarbejde, jf. lov om  

 forpligtende  

 kommunale samarbejder, udarbejder de ansvarlige for beskæftigelsesindsatsen i  

 jobcenteret en beskæftigelsesplan, der beskriver det kommende års samlede  

 beskæftigelsesindsats og indsatsen fordelt på staten og kommunen herunder for  

 hver enkel af de kommuner, der indgår i samarbejdet.
 § 19.  

  

 Beskæftigelsesplanen udarbejdes i en skabelon, som er udformet af  

 Arbejdsmarkedsstyrelsen.
Indhold § 20.  

  

 Beskæftigelsesplanen skal mindst indeholde følgende:
 1)  

 	  

 De af  

 beskæftigelsesministeren udmeldte overordnede mål for  

 beskæftigelsesindsatsen.
2)  

 	  

 En beskrivelse af de  

 vigtigste beskæftigelsespolitiske udfordringer på baggrund af a)  

 	  

 de af ministeren  

 udmeldte mål, b)  

 	  

 resultatrevisionen  

 for det forudgående år, og c)  

 	  

 det regionale  

 beskæftigelsesråds  

 analyserapport for det forudgående år.
 3)  

 	  

 Strategi og mål for  

 den  

 borgerrettede  

 indsats for at  

 reducere  

 korttidsledighed  

 og nedbringe langtidsledighed,  

 herunder indsatsen i forbindelse med formidling, information og vejledning  

 samt  

 tilbud overfor målgrupperne i § 2 i lov om en aktiv  

 beskæftigelsesindsats,  

 udlændinge omfattet af kapitel 4 i integrationsloven og personer omfattet af  

 opfølgning efter sygedagpengeloven.
 4)  

 	  

 Strategi og mål for den virksomhedsrettede  

 indsats, herunder at  

 skaffe  

 virksomhederne den  

 nødvendige og ønskede arbejdskraft og forebygge og afhjælpe mangel på  

 arbejdskraft.
 5)  

 	  

 Strategi og mål for at inddrage andre aktører  

 i beskæftigelsesindsatsen, herunder måltal for hvor stor en del af  

 beskæftigelsesindsatsen, der skal varetages af andre aktører.
 6)  

 	  

 Budget for beskæftigelsesindsatsen opdelt på  

 en kommunal og en statslig del.
 Stk. 2.  

  

 Arbejdsmarkedsstyrelsen kan  

 inden for rammerne af stk. 1 fastsætte, at andre oplysninger skal indgå  

 i  

 beskæftigelsesplanen.
Frister § 21.  

  

 De  

 ansvarlige for beskæftigelsesindsatsen i jobcenteret anmoder senest den 1.  

 juli  

 det lokale  

 beskæftigelsesråd  

 om bemærkninger til  

 beskæftigelsesplanen.
 Stk. 2.  

  

 Det lokale  

 beskæftigelsesråds  

 bemærkninger skal være de ansvarlige for  

 beskæftigelsesindsatsen i hænde senest den 31. august.
 § 22.  

  

 Kommunalbestyrelsen godkender den kommunale del af beskæftigelsesplanen  

 senest  

 i forbindelse med vedtagelsen af budgettet for det kommende år.
 Stk. 2.  

  

 Arbejdsmarkedsstyrelsen godkender den statslige del af beskæftigelsesplanen  

 senest den 15. oktober, med forbehold for den endelige vedtagelse af  

 finansloven for det kommende år.
 § 23.  

  

 De  

 ansvarlige for beskæftigelsesindsatsen i jobcenteret fremsender senest den  

 31.  

 oktober beskæftigelsesplanen til det regionale  

 beskæftigelsesråd  

 med det lokale  

 beskæftigelsesråds  

 bemærkninger.
 § 24.  

  

 De  

 ansvarlige for beskæftigelsesindsatsen i jobcenteret har pligt til at  

 offentliggøre den godkendte beskæftigelsesplan med det lokale  

 beskæftigelsesråds  

 bemærkninger senest den 10. januar.
 Stk. 2.  

  

 Inden  

 offentliggørelsen skal udmeldingen af den statslige bevilling samt det lokale  

 beskæftigelsesråds  

 plan for særlige virksomhedsrettede lokale  

 initiativer indføjes i beskæftigelsesplanen.
Resultatrevisionen § 25.  

  

 De  

 ansvarlige for beskæftigelsesindsatsen i jobcenteret udarbejder hvert år en  

 resultatrevision, der viser resultater og effekter af den samlede  

 beskæftigelsesindsats i jobcenteret og indsatsen fordelt på stat og kommune.
 Stk. 2.  

  

 For de  

 kommuner, der indgår i et forpligtende kommunalt samarbejde, jf. lov om  

 forpligtende  

 kommunale samarbejder, udarbejder de ansvarlige for beskæftigelsesindsatsen i  

 jobcenteret en resultatrevision, der viser den samlede indsats i jobcenteret  

 og  

 indsatsen fordelt på staten og kommunen, herunder for hver enkel af de  

 kommuner, der indgår i samarbejdet.
 § 26.  

  

 Resultatrevisionen  

 viser udviklingen i beskæftigelsesindsatsen over mindst 2 år.  

 Resultatrevisionen  

 viser endvidere resultater og effekter af indsatsen set i forhold til  

 resultater og effekter i sammenlignelige jobcentre.
 Stk. 2.  

  

 Arbejdsmarkedsstyrelsen fastsætter kriterierne for indbyrdes sammenligning af  

 jobcentre.
§ 27.  

  

 Resultatrevisionen udarbejdes i en skabelon, som er udformet af  

 Arbejdsmarkedsstyrelsen.  

 Udarbejdelsen sker på grundlag af data, som indgår i Arbejdsmarkedsstyrelsens  

 landsdækkende målesystem, Jobindsats.dk.
Skabelonen omfatter oplysningerne i  

 § 28, stk. 1.
 § 28.  

  

 Resultatrevisionen  

 skal mindst indeholde følgende:
 1)  

 	  

 Bestand af personer  

 på offentlige ydelser, forløb og varighed af forløb fordelt på målgrupper,  

 jf.  

 § 2 i lov om en aktiv beskæftigelsesindsats, personer der modtager  

 sygedagpenge efter sygedagpengeloven samt udlændinge omfattet af kapitel 4 i  

 integrationsloven.
 2)  

 	  

 Resultater og  

 effekter af beskæftigelsesindsatsen fordelt på målgrupper, jf. § 2 i lov  

 om en aktiv beskæftigelsesindsats, personer der modtager sygedagpenge efter  

 sygedagpengeloven  

 samt udlændinge omfattet af kapitel 4 i integrationsloven.
 3)  

 	  

 Udgifter til  

 beskæftigelsesindsatsen for målgrupperne i § 2 i lov om en aktiv  

 beskæftigelsesindsats, personer der modtager sygedagpenge efter  

 sygedagpengeloven  

 samt udlændinge omfattet af kapitel 4 i integrationsloven, herunder de  

 besparelser, der kan opnås ved en mere effektiv beskæftigelsesindsats.
 Stk. 2.  

  

 Resultatrevisionen skal indeholde en vurdering af, om der er indsatsområder,  

 hvor der er behov for en mere effektiv beskæftigelsesindsats.
 Stk. 3.  

  

 Arbejdsmarkedsstyrelsen kan inden for rammerne af stk. 1 fastsætte, at  

 andre oplysninger skal indgå i resultatrevisionen.
 § 29.  

  

 Arbejdsmarkedsstyrelsen  

 offentliggør data til brug for udarbejdelsen af resultatrevisionen på  

 Jobindsats.dk hvert år senest den 5. marts.
§ 30.  

  

 De  

 ansvarlige for beskæftigelsesindsatsen i jobcenteret anmoder senest den 1.  

 maj  

 det lokale  

 beskæftigelsesråd  

 om bemærkninger til  

 resultatrevisionen.
Det lokale  

 beskæftigelsesråds  

 bemærkninger skal være de ansvarlige for beskæftigelsesindsatsen i hænde  

 senest  

 den 21. maj.
 § 31.  

  

 Kommunalbestyrelsen  

 drøfter resultatrevisionen for den samlede beskæftigelsesindsats i  

 jobcenteret  

 og godkender den kommunale del af resultatrevisionen med det lokale  

 beskæftigelsesråds  

 bemærkninger inden vedtagelsen af  

 budgettet for det kommende år og senest den 30. juni.
Stk. 2.  

  

 Arbejdsmarkedsstyrelsen godkender den statslige del af resultatrevisionen med  

 det lokale  

 beskæftigelsesråds  

 bemærkninger senest den  

 30. juni.
Resultatrevisionen indgår i den statslige planlægning og  

 budgettering  

 af beskæftigelsesindsatsen for det kommende år med det lokale  

 beskæftigelsesråds  

 bemærkninger.
 § 32.  

  

 De  

 ansvarlige for beskæftigelsesindsatsen har pligt til at offentliggøre den  

 godkendte resultatrevision med det lokale  

 beskæftigelsesråds  

 bemærkninger senest den 1. juli.
 § 33.  

  

 Senest  

 samtidig med offentliggørelsen fremsender de ansvarlige for  

 beskæftigelsesindsatsen  

 i jobcenteret resultatrevisionen til det regionale  

 beskæftigelsesråd  

 med det lokale  

 beskæftigelsesråds  

 bemærkninger.
Kapitel 5 Inddragelse af andre aktører § 34.  

  

 Staten og kommunalbestyrelsen kan  

 indgå aftaler med andre aktører om varetagelse af opgaverne efter lov om en  

 aktiv beskæftigelsesindsats.
§ 35.  

  

 Staten og kommunalbestyrelsen  

 skal ved inddragelse af andre aktører i varetagelse af opgaverne efter lov om  

 en aktiv beskæftigelsesindsats udbyde opgaverne i overensstemmelse med de  

 gældende regler for udbudsforretninger.
Staten og kommunalbestyrelsen kan  

 tillige indgå aftale om varetagelse af opgaverne ved samarbejdsaftaler uden  

 betaling, jf. dog stk. 2.
Stk. 2.  

  

 Staten kan alene ved udbud  

 overlade til andre aktører at gennemføre det individuelle kontaktforløb,  

 herunder CV-samtalen, jf. kapitel 6 og 7 i lov om en aktiv  

 beskæftigelsesindsats.
Det er en betingelse for at lade andre gennemføre  

 CV-samtalen, at denne indgår som en integreret del af kontaktforløbet.
 § 36.  

  

 Staten og kommunen kan henvise  

 personer, der er omfattet af lov om en aktiv beskæftigelsesindsats, til en  

 anden aktør, der varetager opgaver efter denne lov.
 Stk. 2.  

  

 Hvis enten staten eller kommunen  

 skønner, at flere aktører er næsten lige effektive i forhold til at bringe  

 personen i ordinær beskæftigelse, skal personen kunne vælge mellem disse  

 aktører.
 § 37.  

  

 Staten og kommunen overlader  

 oplysninger til en anden aktør om en persons beskæftigelsesprofil og forløb,  

 den hidtidige indsats samt øvrige forhold, som er nødvendige for den anden  

 aktørs  

 gennemførelse af den aftalte beskæftigelsesindsats efter lov om en aktiv  

 beskæftigelsesindsats, lov om aktiv socialpolitik og sygedagpengeloven.
 Stk. 2.  

  

 Den anden aktør må ikke benytte  

 eller udveksle de modtagne oplysninger til formål ud over det aftalte eller  

 tilføje nye oplysninger, der er begrundet i andre formål.
 Stk. 3.  

  

 Staten og kommunen skal sikre  

 sig, at aktøren forpligter sig til at overholde regler om IT-sikkerhed, jf.  

 lov  

 om behandling af personoplysninger.
 § 38.  

  

 Den anden aktør skal skriftligt  

 meddele enten staten eller kommunen i jobcenteret, hvis personen ikke  

 deltager  

 i de aktiviteter, som den anden aktør tilrettelægger, eller hvis personen i  

 øvrigt udviser en adfærd, der gør det vanskeligt for aktøren at varetage  

 indsatsen over for personen.
Kontrakter og udbud § 39.  

  

 For alle rammeaftaler, som andre aktører og staten eller kommunen i  

 jobcenteret  

 indgår om beskæftigelsesindsatsen efter lov om en aktiv  

 beskæftigelsesindsats, lov  

 om aktiv socialpolitik og sygedagpengeloven skal gælde følgende betingelser:
 1)  

 	  

 Rammeaftaler må højst  

 gælde for en periode på 4 år.
 2)  

 	  

 Rammeaftaler kan  

 opsiges med 6 måneders varsel til udgangen af en måned af begge parter.
 3)  

 	  

 Rammeaftaler omfatter  

 en ret men ikke en pligt til at bestille de af rammeaftalen omfattede ydelser  

 hos anden aktør.
 4)  

 	  

 Rammeaftaler giver  

 ikke anden aktør krav på eller garanti for tildeling af et bestemt antal  

 konkrete  

 opgaver.
 5)  

 	  

 Staten og kommunen  

 forbeholder sig ret til i hele aftaleperioden at afholde nye udbud af de  

 opgaver, der er omfattet af rammeaftalen.
 6)  

 	  

 Staten og kommunen  

 forbeholder sig ret til i hele aftaleperioden at anvende andre aktører, end  

 de  

 aktører, der er omfattet af rammeaftalen, til opgaver, der er omfattet af  

 rammeaftalen,  

 hvis staten eller kommunen skal anvende andre aktører omfattet af et  

 statsligt  

 rammeudbud, jf. § 9 i lov om ansvaret for og styringen af den aktive  

 beskæftigelsesindsats.
 7)  

 	  

 Staten og kommunen  

 forbeholder sig ret til i hele aftaleperioden at anvende andre aktører, end  

 de  

 aktører, der er omfattet af rammeaftalen, til de opgaver, der er omfattet af  

 rammeaftalen, hvis staten eller kommunen får pålæg fra  

 beskæftigelsesministeren  

 om at anvende andre aktører, jf. § 11 i lov om ansvaret for og styringen  

 af den aktive beskæftigelsesindsats.
 Stk. 2.  

  

 Betingelserne i stk. 1 skal indsættes i rammeaftalerne.
§ 40.  

  

 For alle delaftaler, der indgås i henhold til en rammeaftale, skal gælde, at  

 delaftalen kan opsiges af den ansvarlige for beskæftigelsesindsatsen med 8  

 ugers varsel.
Betingelsen skal indsættes i delaftalen.
§ 41.  

  

 For andre kontrakter indgået mellem staten eller kommunen og andre aktører om  

 beskæftigelsesindsatsen end de, der er nævnt i §§ 39 og 40, skal gælde,  

 at  

 kontrakten kan opsiges af den ansvarlige for beskæftigelsesindsatsen med 8  

 ugers varsel.
Betingelsen skal indsættes i kontrakten.
 § 42.  

  

 Hvis de ansvarlige for beskæftigelsesindsatsen i jobcenteret skal anvende  

 andre  

 aktører omfattet af et statsligt rammeudbud, jf. § 9 i lov om ansvaret  

 for  

 og styringen af den aktive beskæftigelsesindsats, end de aktører, der  

 allerede  

 er omfattet af en rammeaftale, skal delaftaler og andre kontrakter opsiges  

 senest fra det tidspunkt, hvor det statslige rammeudbud træder i kraft.  

 Forløb,  

 der er begyndt før det statslige rammeudbud er trådt i kraft, kan fortsætte.
Stk. 2.  

  

 Stk. 1, 1. pkt., finder ikke anvendelse, når staten eller kommunen i  

 jobcenteret er blevet fritaget for pligten til at anvende de andre aktører  

 omfattet af det statslige rammeudbud.
Fritagelsen skal dog senest være givet  

 på  

 det tidspunkt, hvor det statslige rammeudbud træder i kraft.
§ 43.  

  

 Hvis de ansvarlige for beskæftigelsesindsatsen i jobcenteret får pålæg fra  

 beskæftigelsesministeren om at anvende andre aktører, jf. § 11 i lov om  

 ansvaret for og styringen af den aktive beskæftigelsesindsats, end de  

 aktører,  

 der allerede er omfattet af en rammeaftale, skal delaftaler og andre  

 kontrakter  

 opsiges med 8 ugers varsel, jf. §§ 40 og 41, senest fra tidspunktet for  

 pålægget.
Forløb, der er begyndt forud for pålægget, kan fortsætte.
Samarbejde om andre aktører § 44.  

  

 Staten og kommunen i jobcenteret skal samarbejde om inddragelsen af andre  

 aktører i beskæftigelsesindsatsen, bl.a. ved at beskæftigelsesplanen skal  

 indeholde strategi og mål for inddragelsen, jf. § 20, stk. 1, nr.  

 5.
 Stk. 2.  

  

 Staten og  

 kommunen i jobcenteret kan gennemføre udbud sammen.
 Stk. 3.  

  

 Staten og  

 kommunen i jobcenteret kan indgå delaftaler sammen.
 Stk. 4.  

  

 Staten og  

 kommunen i jobcenteret skal stille de rammeaftaler, der indgås med andre  

 aktører om beskæftigelsesindsatsen, til rådighed for hinanden.
 Stk. 5.  

  

 Staten og  

 kommunen i jobcenteret kan ikke byde på hinandens udbud.
 § 45.  

  

 Staten og kommunen i et jobcenter kan samarbejde med staten og kommunen i  

 andre  

 jobcentre om inddragelsen af andre aktører i beskæftigelsesindsatsen.
 Stk. 2.  

  

 Staten og  

 kommunen i et jobcenter kan gennemføre udbud sammen med andre jobcentre.
 Stk. 3.  

  

 Staten og  

 kommunen i et jobcenter kan indgå delaftaler med andre jobcentre.
 Stk. 4.  

  

 Staten og kommunen  

 i jobcentrene skal stille de rammeaftaler, der indgås med andre aktører om  

 beskæftigelsesindsatsen, til rådighed for staten og kommunen i de andre  

 jobcentre i beskæftigelsesregionen.
 Stk. 5.  

  

 Hvis en  

 rammeaftale skal omfatte staten og kommunen i jobcentre i andre  

 beskæftigelsesregioner,  

 skal det fremgå af rammeaftalen hvilke jobcentre, der er omfattet.
 Stk. 6.  

  

 Der kan i  

 rammeaftalerne indsættes et forbehold om, at rammeaftalerne stilles til  

 rådighed under forudsætning af, at anden aktør har den fornødne kapacitet til  

 at varetage indsatsen overfor andre jobcentre.
 Stk. 7.  

  

 Staten og  

 kommunen i jobcentre kan ikke byde ind på udbud fra staten og kommunen i  

 andre  

 jobcentre.
Krav til sagsbehandlingen til anden aktør, der udfører  

 opgaver for staten § 46.  

  

 Den  

 anden aktør, der har fået overladt opgaver efter lov om  

 en aktiv beskæftigelsesindsats fra staten, er forpligtet til at iagttage de  

 krav til sagsbehandlingen, der følger af §§ 48-53, ved varetagelsen af  

 den  

 opgave, der udføres i forhold til målgruppen i § 2, nr. 1 og 8, i lov om  

 en aktiv beskæftigelsesindsats.
 Stk. 2.  

  

 Formålet  

 med at fastsætte krav til sagsbehandlingen er, at beskæftigelsesindsatsen  

 bliver varetaget efter samme principper hos anden aktør, som hvis indsatsen  

 var  

 blevet varetaget af staten.
§ 47.  

  

 Ved  

 den ledige i §§ 49  53 forstås ledige, der er omfattet af  

 målgruppen i  

 § 2, nr. 1 og 8, i lov om en aktiv beskæftigelsesindsats.
Ved  

 virksomheder  

 forstås virksomheder, der ansøger om og ansætter ledige med løntilskud eller  

 har ledige i virksomhedspraktik.
 Notatpligt, aktindsigt, tavshedspligt,  

 vejledningsforpligtelse og videregivelse af oplysninger m.v.
§ 48.  

  

 Anden aktør, der mundtligt  

 modtager oplysninger vedrørende en sags faktiske omstændigheder, der er af  

 betydning  

 for sagen, eller som på anden måde er bekendt med sådanne oplysninger, skal  

 gøre notat om indholdet af oplysningerne.
Det gælder dog ikke, såfremt  

 oplysningerne i øvrigt fremgår af sagens dokumenter.
§ 49.  

  

 A  

 nden aktør skal give vejledning og bistand til den ledige og  

 virksomheden både i forhold til den opgave, der udføres for staten, og om  

 muligheden for at få vejledning og bistand hos staten, kommunen eller  

 arbejdsløshedskassen, herunder om klageadgangen.
Opstår der tvivl eller  

 uenighed mellem anden aktør og den ledige eller virksomheden, skal anden  

 aktør  

 give vejledning om, at den ledige eller virksomheden kan rette henvendelse  

 til  

 staten i jobcenteret.
 Stk. 2.  

  

 Anden aktør  

 har pligt til at stille tolkebistand til rådighed, såfremt den ledige ikke  

 behersker  

 det sprog, som anvendes ved aktøren, eller hvis den ledige har alvorligt  

 nedsat  

 syns-, høre- eller talefunktion.
 § 50.  

  

 Anden aktør skal give vejledning  

 om og mulighed for, at den ledige eller virksomheden på ethvert tidspunkt af  

 sagens behandling kan lade sig bistå af andre.
§ 51.  

  

 Anden aktør har pligt til på  

 begæring af den ledige eller virksomheden at give aktindsigt i en sags  

 dokumenter.
Begæringen skal angive den sag, hvis dokumenter  

 den  

 pågældende  

 ønsker  

 at blive gjort bekendt med.  

 Bestemmelse om tavshedspligt begrænser ikke pligten til at give aktindsigt.
Stk. 2.  

  

 Pligten til  

 at give aktindsigt omfatter ikke 1)  

 	  

 interne  

 arbejdsdokumenter og 2)  

 	  

 anden aktørs  

 brevveksling med sagkyndige til brug i retssager eller ved overvejelser af,  

 om  

 retssag bør føres.
Stk. 3.  

  

 Uanset  

 bestemmelsen i stk. 2 omfatter pligten til at give aktindsigt 1)  

 	  

 oplysninger  

 vedrørende sagens faktiske omstændigheder, der er af væsentlig betydning for  

 statens  

 mulighed for eventuelt at træffe afgørelse om forholdet.
 2)  

 	  

 Interne  

 arbejdsdokumenter, som foreligger i endelig form, når dokumenterne alene  

 indeholder en gengivelse af oplysninger, som myndigheden har haft pligt til  

 at  

 notere efter § 48.
Stk. 4.  

  

 Anden aktør  

 skal imødekomme begæring om aktindsigt hurtigst muligt.
Er begæringen ikke  

 imødekommet inden for 10 dage, skal anden aktør oplyse den ledige eller  

 virksomheden om grunden hertil, samt om hvornår begæringen kan imødekommes.
 Stk. 5.  

  

 Hvis anden  

 aktør ikke finder at kunne imødekomme begæringen, skal anden aktør hurtigst  

 muligt videresende begæringen til staten i jobcenteret med henblik på, at  

 staten træffer afgørelse i sagen.
 Stk. 6.  

  

 Retten til  

 aktindsigt kan i øvrigt begrænses, i det omfang den lediges eller  

 virksomhedens  

 interesse i at kunne benytte kendskab til sagens dokumenter til varetagelse  

 af  

 sit tarv findes at burde vige for afgørende hensyn til den pågældende selv  

 eller til andre private eller offentlige interesser, herunder forebyggelse,  

 opklaring og forfølgning af lovovertrædelser, straffuldbyrdelse og lignende  

 samt beskyttelse af sigtede, vidner eller andre sager om strafferetlig eller  

 disciplinær forfølgning.
 § 52.  

  

 Anden aktør skal over for den ledige, virksomheden og staten til enhver tid  

 kunne redegøre for de overvejelser, der ligger til grund for konkrete forslag  

 til initiativer i beskæftigelsesindsatsen, således at staten har et grundlag  

 for at træffe en afgørelse om forholdet.
 Stk. 2.  

  

 Hvis anden  

 aktør og den ledige eller virksomheden ikke kan nå til enighed om indholdet  

 af  

 beskæftigelsesindsatsen, og indsatsen derfor ikke kan gennemføres, skal anden  

 aktør rette henvendelse til staten i jobcenteret.
 § 53.  

  

 Anden aktør skal på anmodning straks videregive enhver oplysning, som staten  

 måtte anmode om, og som anden aktør har fået kendskab til i forbindelse med  

 udførelse af opgaven.
Stk. 2.  

  

 Anden  

 aktør skal snarest videresende samtlige klager til staten, når anden aktør  

 har  

 modtaget eller på anden måde har fået kendskab til klagen.
Anden aktør skal  

 samtidig fremkomme med sine bemærkninger.
Kapitel 6 Beskæftigelsesankenævnet § 54.  

  

 Beskæftigelsesankenævnet behandler klager over afgørelser efter de love og  

 bestemmelser, der er nævnt i § 17 i bekendtgørelse om retssikkerhed og  

 administration på det sociale område.
 § 55.  

  

 Når  

 beskæftigelsesankenævnet behandler sager og træffer afgørelse, anvendes  

 reglerne i lov om retssikkerhed og administration på det sociale område og  

 tilhørende bekendtgørelse i det omfang det fremgår af loven og  

 bekendtgørelsen.
 § 56.  

  

 Statsforvaltningen kan nedsætte det antal beskæftigelsesankenævn, som er  

 nødvendigt i forhold til antallet af sager.
Kapitel 7 Tilvejebringelse af offentlige arbejdspladser  

 med løntilskud for ledige dagpengemodtagere § 57.  

  

 Kommunerne,  

 regionerne og staten har pligt til at fremskaffe en given kvote for  

 ansættelse  

 med løntilskud efter kapitel 12 i lov om en aktiv beskæftigelsesindsats til  

 ledige dagpengemodtagere inden for eget forvaltningsområde eller anden  

 offentlig arbejdsgiver.
 Stk. 2.  

  

 Kommunerne,  

 regionerne og staten har pligt til at stille pladserne til rådighed for alle  

 ledige  

 dagpengemodtagere.
 § 58.  

  

 Kvoten,  

 jf. § 57, fastsættes én gang årligt af beskæftigelsesministeren efter  

 indstilling fra  

 Beskæftigelsesrådet.
 Stk. 2.  

  

 Der er  

 mulighed for at tilbyde ansættelser med løntilskud ud over de fastsatte  

 kvoter,  

 såfremt betingelserne herfor i øvrigt er opfyldt, jf. kapitel 12 i lov om en  

 aktiv beskæftigelsesindsats.
 § 59.  

  

 Kommunerne,  

 regionerne og staten videregiver sine tilbud om ansættelse med løntilskud til  

 den statslige del af jobcenteret med nærmere angivelse af det faglige indhold  

 og  

 stillingsbetegnelse.
 Stk. 2.  

  

 Staten i j  

 obcenteret har ansvaret for at visitere ledige dagpengemodtagere  

 til de tilbud om ansættelse med løntilskud, som afgives af kommunen, regionen  

 og staten.
Stk. 3.  

  

 Kommunen, regionen og staten  

 afgør som arbejdsgiver, hvorvidt den ledige skal ansættes i det pågældende  

 tilbud.
Kommunen, regionen og staten er dog inden for kvoten generelt  

 forpligtet til at ansætte de ledige,  

 som staten  

 i jobcenteret visiterer til ansættelse.
Kapitel 8 Offentlige stillinger i Jobnet § 60.  

  

 Offentlige  

 arbejdsgivere skal ved opslag af ledige stillinger offentliggøre dem på  

  

 www.Jobnet.dk Stk. 2. Opslag om  

 ledige stillinger lægges ind på www.Jobnet.dk ved anvendelse af én af de  

 procedurer,  

 der er fastlagt af Arbejdsmarkedsstyrelsen, jf. bilag 1 til denne  

 bekendtgørelse.
 Stk. 3.  

  

 Ved  

 offentlige arbejdsgivere forstås:
1)  

 	  

 kommuner, kommunale  

 fællesskaber og regioner, 2)  

 	  

 statsinstitutioner,  

 og 3)  

 	  

 organisationer,  

 foreninger, selskaber, institutioner og lignende, hvis udgifter dækkes med  

 mindst  

 50 % af offentlige tilskud.
Kapitel 9 Ikrafttræden m.v.
 § 61.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bestemmelserne  

 i §§ 39  43 finder anvendelse for rammeaftaler, delaftaler og  

 andre kontrakter,  

 der indgås efter den 31. december 2006.
Arbejdsmarkedsstyrelsen, den 2. februar  

 2006 Marie Hansen /Karen Ryder Bilag 1 Offentlige stillinger i Jobnet Når den offentlige arbejdsgiver skal lægge ledige  

 stillinger i www.Jobnet.dk kan det gøres på følgende 2 måder:
1.  

 	  

 På  

 www.Jobnet.dk findes proceduren for at blive oprettet som ny bruger og ny  

 arbejdsgiver.
Det er herefter muligt at oprette, publicere, nedtage, gemme,  

 kopiere og ændre indlagte stillingsannoncer.
 Ønskes jobannoncen også  

 vist på egen hjemmeside, kan det gøres ved brug af en  

 webservice.  

 Mere information herom findes på www.ams.dk/omjobnet/webservices.
2.  

 	  

 Den offentlige  

 arbejdsgiver kan bruge eksisterende stillingsannonceringsprocedurer og lave  

 en  

 elektronisk overførsel af stillingsannoncer til www.Jobnet.dk.
Der er  

 følgende  

 2 integrationsmuligheder:
a.  

 	  

 Webservices  

 som »  

 pull«: Den offentlige arbejdsgiver kalder en  

 webservice  

 på  

 Jobnet.
Herved kan  

 annoncer oprettes på  

 Jobnet, ligesom der kan svares  

 på forskellige former for forespørgsler.
b.  

 	  

 Webservices  

 som »push«: Den offentlige arbejdsgiver stiller en  

 webservice  

 til rådighed for kald fra  

 Jobnet.
Herved kan et  

 lokalt datagrundlag holdes asynkront opdateret med data fra  

 Jobnet.
 Mere information om, hvordan man elektronisk sender  

 stillingsannoncer til  

 Jobnet, kan findes på  

 www.ams.dk/omjobnet/webservices.
