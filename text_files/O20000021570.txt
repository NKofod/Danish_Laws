Resumé Kirkeministeriet havde givet en ansøger afslag på ansættelse i en  

 midlertidig stilling som sognepræst med forpligtelse til at betjene et  

 hospital.  

 Afslaget var begrundet med at ansøgeren havde givet udtryk for at han under  

 ingen omstændigheder ville foretage nødvielse af fraskilte.
Ombudsmanden fastslog at den ret som en præst har til at nægte at  

 foretage vielse af fraskilte, gælder i samme omfang ved nødvielser som ved  

 almindelige vielser.
Ansættelsesretligt kan det derfor ikke danne grundlag  

 for  

 disciplinær sanktion eller diskretionær afskedigelse hvis en præst af  

 samvittighedsgrunde nægter at vie fraskilte.
Ved ansættelse i den offentlige forvaltning er der i  

 almindelighed ikke mulighed for at lægge vægt på forhold som ikke vil kunne  

 indgå som et sagligt kriterium i forbindelse med en afskedigelse.  

 Ombudsmanden  

 mente dog at det ikke ganske kunne udelukkes at Kirkeministeriet ved  

 besættelse  

 af en ledig stilling som hospitalspræst mv. ville være berettiget til at  

 lægge  

 vægt på en ansøgers tilkendegivelser om nødvielse af fraskilte.  

 Kirkeministeriet måtte imidlertid i en sådan situation kunne sandsynliggøre  

 at  

 nødvielse under omstændigheder hvor det er umuligt at tilkalde en anden  

 præst,  

 ville være et ikke ubetydeligt led i ansættelsesforholdet.
Da denne  

 betingelse  

 ikke var opfyldt i den konkrete sag, var Kirkeministeriet ikke berettiget til  

 at lægge vægt på ansøgerens tilkendegivelser om nødvielse af fraskilte.  

 (J.nr.  

 1998-1194-810).
Afslag på ansættelse som præst med henvisning til ansøgerens  

 holdning til nødvielse af fraskilte I perioden 1. februar til  

 31. maj 1997 skulle stillingen som sognepræst ved X Kirke i Københavns Stift  

 besættes midlertidigt ved konstitution.
Til stillingen var knyttet en  

 forpligtelse til at betjene Y Hospital.
Betjeningen af hospitalet udgjorde  

 ca.  

 75 pct. af stillingens indhold.
I et brev til  

 Kirkeministeriet af 8. januar 1997 indstillede Biskoppen over Københavns  

 Stift  

 en anden ansøger til stillingen.
Efterfølgende meddelte biskoppen den 14.  

 januar  

 1997 at denne indstilling ikke kunne opretholdes, men at han i stedet  

 indstillede at A blev udnævnt.
 Biskoppen over Københavns  

 Stift meddelte den 22. januar 1997 Kirkeministeriet at han agtede at ordinere  

 ansøgeren i stillingen ved ordination i X Kirken den 2. februar 1997.
Kirkeministeriet meddelte A  

 i et brev af 24. januar 1997 at ministeriet påtænkte at ansætte A i  

 ovennævnte  

 stilling.
Ministeriet meddelte i et brev af samme dato til Biskoppen over  

 Københavns Stift at ministeriet havde truffet beslutning om ansættelse af A i  

 stillingen når de sædvanlige ansættelsesbetingelsers opfyldelse forelå  

 dokumenteret.
 Kirkeministeriet har i en  

 udtalelse til mig af 29. september 1998 bl.a. skrevet følgende om forståelsen  

 af udtrykket "de sædvanlige ansættelsesbetingelsers opfyldelse":
"Med nævnte udtryk, der  

 alene er anvendt i ministeriets brev af 24. januar 1997 til biskoppen, sigtes  

 primært til de almindelige ansættelsesbetingelser, der fremgår af kapitel 1 i  

 lov nr. 310 af 16. maj 1990 om ansættelse i stillinger i folkekirken m.v., §  

 7  

 i bekendtgørelse nr. 397 af 16. juni 1993 om uddannelse på  

 pastoralseminarierne  

 og § 1 i lov nr. 352 af 6. juni 1991 om medlemskab af folkekirken, kirkelig  

 betjening og sognebåndsløsning, samt tjenestemandslovgivningen.
Der er tale  

 om  

 ansættelsesbetingelser som ministeriet påser er opfyldt, før ansættelse kan  

 finde sted.
Ved førstegangs ansættelser  

 af teologiske kandidater og andre personer, der er berettigede til at søge  

 præstestilling i folkekirken, er det fast praksis i meddelelsen fra  

 ministeriet til den der ansættes at tilkendegive, at det er en forudsætning  

 for  

 ansættelsen, at den pågældende ordineres.
Tilkendegivelsen gives normalt i  

 ministeriets meddelelse om ansættelse til den person, der ansættes, jf.  

 herved  

 vedlagte standardkoncept for tidsbegrænset ansættelse i vikariater.  

 Ansættelsesbrevet sendes derimod til biskoppen, der først udleverer  

 ansættelsesbrevet til den det vedrører, sædvanligvis i forbindelse med  

 præstevielsen (afgivelse af præsteløftet og ordinationen m.m.).
I den foreliggende sag blev  

 det imidlertid aldrig aktuelt at sende sådan meddelelse, idet biskoppen på  

 grund af stillingsbesættelsens hastende karakter allerede i breve af  

 henholdsvis 3. og 4. februar 1997 meddelte ministeriet, at han trak  

 indstillingen  

 om ansættelse af (A) i den ledige stilling tilbage." I et brev til  

 Kirkeministeriet af 3. februar 1997 skrev Biskoppen over Københavns Stift til  

 Kirkeministeriet at han ikke fandt at kunne ordinere A idet A efter hans  

 opfattelse ikke opfyldte de kirkelige vilkår og forudsætninger der var  

 nødvendige for at kunne bestride den pågældende stilling.
 Biskoppen skrev bl.a.  

 følgende:
 "Ved min afgørelse har  

 jeg for det første lagt afgørende vægt på, at der er tale om en stilling, der  

 først og fremmest er oprettet med henblik på betjening af (Y) Hospital.  

 Således  

 gav (A) utvetydigt udtryk for, at han ikke under nogen omstændigheder ville  

 foretage nødvielse af fraskilte, heller ikke hvis omstændighederne  

 umuliggjorde  

 tilkaldelse af en anden præst. (A) ville i sådanne situationer alene øve  

 sjælesorg, hvilket jeg finder uacceptabelt for indehaveren af en stilling som  

 hospitalspræst.
For det andet havde (A)  

 reservationer over for et fuldt gudstjenestefællesskab med sin biskop, bl.a.  

 ved ordinationsgudstjenesten.
Han erklærede således klart, at han ikke efter  

 selve ordinationen kunne deltage i den efterfølgende altergang, som jeg  

 skulle  

 forestå, på grund af mine teologiske holdninger.
Hans erklærede demonstrative  

 reservation over for sin biskop ved selve ordinationsgudstjenesten, finder  

 jeg  

 ligeledes uacceptabel.
For det tredie var hans  

 mulige reservationer over for forvaltning af sakramenterne ikke på nuværende  

 tidspunkt tilfredsstillende afklaret." Biskoppen tilføjede i et  

 brev til ministeriet af 4. februar 1997 at hans indstilling om ansættelse af  

 A  

 i den pågældende stilling med henvisning til brevet af 3. februar 1997 skulle  

 betragtes som bortfaldet.
 Kirkeministeriet skrev  

 herefter til A den 5. februar 1997 at han ikke kunne ansættes i stillingen  

 som  

 fungerende sognepræst i X Kirke med forpligtelse til at betjene Y Hospital.  

 Ministeriet henviste til at A over for Biskoppen over Københavns Stift  

 utvetydigt havde givet udtryk for at han under ingen omstændigheder ville  

 foretage nødvielse af fraskilte.
Den 2. marts 1997 bad A  

 Kirkeministeriet om en uddybning af begrundelsen for afslaget.
A henviste til  

 præsters ret til at nægte at vie fraskilte.
 Kirkeministeriet svarede den  

 2. april 1997 bl.a. følgende:
 "I § 2, stk. 5, i  

 Kirkeministeriets bekendtgørelse nr. 547 af 15. december 1969 om vielse inden  

 for folkekirken er der givet præster adgang til at nægte at vie fraskilte.
 Det er imidlertid et  

 grundlæggende vilkår i stillinger som hospitalspræster, at præster i  

 nødsituationer også er villige til at foretage nødvielser.
Det har således været  

 ministeriets vurdering, at De på grund af Deres reservation med hensyn til  

 foretagelse af kirkelig vielse af fraskilte i enhver situation   

 herunder  

 nødvielser  ikke vil kunne bestride stillingen som hospitalspræst,  

 hvorfor stillingen  

 er besat til anden side." I et brev af 13. maj 1997  

 stillede A følgende yderligere spørgsmål til Kirkeministeriet:
 "...
 Svarbrevet af 2. april  

 rejser nogle spørgsmål, som jeg meget gerne ønsker afklaret:
1. I brevet anfører  

 Kirkeministeriet, at det er et  

  

 grundlæggende  

 vilkår  

  

 , at man i hospitalspræstestillinger  

  

 skal  

  

 foretage vielser af fraskilte i nødsituationer.
Jeg undrer mig  

 over dette, når der i alle andre præstestillinger, hvor den samme  

 nødsituation  

 kan opstå, tilsyneladende er frihed til at håndhæve mit standpunkt i henhold  

 til Kirkeministeriets bekendtgørelse nr. 547 af 15. december 1969 § 2, stk.  

 5.  

 Jeg anmoder derfor venligst om et svar på, hvoraf dette grundlæggende vilkår  

 fremgår.
2. Jeg må også stadig undre  

 mig over, at man først ansætter mig og bekendtgør det i aviser m.m. og  

 dernæst  

 afskediger mig med begrundelsen om nødvielser, idet jeg jo, allerede efter  

 ansøgningsfristens udløb, klart redegjorde for mit standpunkt for provst og  

 menighedsråd.
Min undren bliver ikke mindre, når det i den konkrete situation  

 drejer sig om en 75% stilling i fire måneder, og der statistisk set ville  

 blive  

 tale om mindre end én vielse af en sådan karakter (denne udregning er  

 foretaget  

 på baggrund af samtlige nødvielser på (Y) Hospital fra 1991-96, og der er  

 ikke  

 skelnet mellem nødvielser af fraskilte og nødvielser, som jeg godt ville  

 kunne  

 have forestået). Det hele bliver så meget mere uforståeligt, idet jeg, efter  

 at  

 være blevet forelagt af (biskoppen), at et medlem har ret til kirkelig  

 betjening, spurgte, om det ville være tilstrækkeligt med en liste på 20  

 præster, der havde erklæret sig villige til at træde til i nødsituationen,  

 men  

 fik nej.
Jeg skal venligst anmode  

 Kirkeministeriet om at oplyse baggrunden for først at ansætte mig og dernæst  

 afskedige mig med denne begrundelse." Den 16. juli 1997 besvarede  

 Kirkeministeriet As spørgsmål og skrev bl.a. følgende:
 "Med hensyn til de  

 spørgsmål, som De nu har rejst i Deres brev af 13. maj 1997, kan man  

 supplerende oplyse, at der ikke på noget tidspunkt i forløbet har været  

 etableret et ansættelsesforhold, idet ministeriets brev af 24. januar 1997  

 ikke  

 er et ansættelsesbrev.
Da De imidlertid har rejst  

 spørgsmål med hensyn til ministeriets skønsudøvelse i forbindelse med  

 ansættelsessagen, henleder man særligt opmærksomheden på, at ministeriet har  

 en  

 generel forpligtelse til at ansætte den ud fra en helhedsvurdering bedst  

 egnede blandt de stillingsansøgere, der kan komme i betragtning til  

 ansættelse  

 i en given stilling.
Ministeriets skønsbeføjelser som ansættelsesmyndighed er  

  ud over hvad der følger af bestemmelserne i lov nr. 310 af 16. maj  

 1990 om  

 ansættelse i stillinger i folkekirken m.v.  alene undergivet sædvanlige  

 forvaltningsretlige begrænsninger i relation til den skønsmæssige afvejning  

 af  

 hvilken af flere kvalificerede ansøgere en stilling som den omhandlede skal  

 besættes med.
 Det forhold, at ministeriet  

 som nævnt i brevet af 2. april, som et kriterium, har givet udtryk for, at  

 det  

 er et grundlæggende vilkår i stillinger som hospitalspræster, at præster i  

 nødsituationer også er villige til at foretage nødvielser, er ikke et sagligt  

 uvedkommende hensyn at opstille for sådanne specialpræstestillinger.
 Bestemmelsen i § 2, stk. 5,  

 i Kirkeministeriets bekendtgørelse nr. 547 af 15. december 1969 om vielse  

 inden  

 for folkekirken om, præsters adgang til at nægte at vie en fraskilt  

 konstituerer ikke en begrænsning i ministeriets adgang til at foretage en  

 skønsmæssig afvejning.
Endelig bemærkes det, at  

 ministeriet intet har bekendtgjort vedrørende ansættelsessagens  

 behandling." I et brev af 22. oktober  

 1997 til Kirkeministeriet kommenterede A ministeriets svar til ham af 16.  

 juli  

 1997. Han skrev bl.a. følgende:
"I det uddybende svar  

 anfører Kirkeministeriet, at det er et grundlæggende vilkår, at en  

 hospitalspræst  

 i nødsituationer er villig til at foretage nødvielser, og at dette ikke er et  

 sagligt uvedkommende hensyn at opstille for sådanne specialpræstestillinger.  

 Ministeriet anfører endvidere, at afgørelsen hviler på et skøn.
Heri kan jeg  

 ikke være uenig med Kirkeministeriet.
Det er vel egentlig et grundlæggende  

 vilkår for enhver stilling som præst.
Det afgørende for mig er, om dette  

 grundlæggende vilkår også gælder nødvielser af fraskilte.
Da jeg muligvis har  

 misforstået Kirkeministeriets brev af 2. april 1997, skal jeg derfor venligst  

 anmode Kirkeministeriet om at oplyse, hvorvidt det er korrekt forstået, at  

 Kirkeministeriet i den konkrete sag har skønnet, at dette grundlæggende  

 vilkår  

 om villighed til at foretage nødvielser også bør udstrækkes til at gælde  

 nødvielser af fraskilte.
Og at dette skøn bygger på en vurdering af den  

 særlige  

 karakter netop opgaverne i tilknytning til (Y) Hospital har, og ikke på min  

 overbevisning og person.
En sådan afgørelse ville jeg kunne forstå.
 Hvis Kirkeministeriet derimod  

 mener, at det er et grundlæggende vilkår i enhver stilling som  

 hospitalspræst,  

 at den pågældende er villig til at foretage nødvielser af fraskilte, har jeg  

 sværere ved at forstå afgørelsen, og vil endnu engang bede om en nærmere  

 uddybelse  

 heraf, gerne med henvisning til litteratur eller konkrete afgørelser.
Jeg har ikke kunnet finde  

 nærmere i litteratur eller praksis om et sådant grundlæggende vilkår.
Det  

 ville  

 vel også stride mod den frihed, der er indeholdt i § 2, stk. 5, i  

 Kirkeministeriets bekendtgørelse nr. 547 af 15. december 1969 om vielse inden  

 for folkekirken.
Jeg er da også bekendt med et eksempel på, at en person, der  

 ikke foretager nødvielser af fraskilte, indenfor de senere år er ansat i en  

 præstestilling med hospitalsforpligtelse." Kirkeministeriet meddelte  

 den 14. november  

 1997 A  

 at ministeriet kunne henholde sig til brevene af 2. april og 16. juli 1997,  

 og  

 at ministeriet ikke havde yderligere at tilføje til sagen.
I et brev af 9. december  

 1997 bad A mig om at undersøge sagen.
A anførte bl.a. følgende:
 Jeg har svært ved at forstå, at det kan være lovligt,  

 at indstille mig til en konkret stilling og bekendtgøre denne ansættelse til  

 offentligheden, og derefter trække den tilbage med begrundelsen om, at jeg  

 ikke  

 ønsker at foretage nødvielser af fraskilte, når jeg lang tid forinden både  

 overfor præster, menighedsråd og biskoppens ansvarlige i denne sag, provst (  

 ),  

 utvetydigt har givet mit standpunkt til kende.
Kirkeministeriet har anført, at det er 'et  

 grundlæggende vilkår i stillinger som hospitalspræster, at præster i  

 nødsituationer også er villige til at foretage nødvielser'. Ministeriet har  

 ikke villet uddybe dette nærmere med henvisning til regler eller praksis på  

 trods af, at jeg har anmodet herom.
Jeg har ligeledes svært ved at forstå,  

 hvordan et grundlæggende vilkår kan forenes med en skønsudøvelse, som  

 Kirkeministeriet også har anført som begrundelse.
Kirkeministeriets bekendtgørelse nr. 547 af 15.  

 december 1969 indeholder i § 2, stk. 5, en bestemmelse, der indebærer en ret  

 for præster til af samvittighedsgrunde at nægte at vie fraskilte.
Hvis det er  

 korrekt, at det er et grundlæggende vilkår for enhver stilling som  

 hospitalspræst, at man i nødsituationer er villig til at foretage nødvielser  

 af  

 fraskilte, bryder Kirkeministeriet væsentligt med denne paragraf og udelukker  

 derved en gruppe af teologer fra bestemte stillinger.
Kan det være rigtigt? Hvis Kirkeministeriet har ret til en sådan vurdering,  

 hvordan stiller det så præster, der ikke ønsker at foretage nødvielser af  

 fraskilte, hvad enten de er ansat med hospitalsforpligtelse (jeg er selv  

 vidende om én, som er ansat indenfor de seneste år!), eller som almindelig  

 sognepræst havner i en situation, hvor nødvielse ønskes?" Jeg sendte den 22. december  

 1997 As brev videre til Kirkeministeriet til besvarelse og skrev  

 samtidig  

 bl.a. følgende til A:
"Den 9. december 1997  

 klagede De til mig.
I den forbindelse anførte De blandt andet at De havde  

 kendskab til en person som inden for de seneste år var blevet ansat som præst  

 med hospitalsforpligtelse, og som  ligesom De  ikke ønskede at  

 foretage  

 nødvielse af fraskilte.
Jeg forstår Deres bemærkninger således at De mener at  

 De har været udsat for en forskelsbehandling der ikke er sagligt begrundet.
 Sådan som sagen er oplyst  

 for mig, har Kirkeministeriet ikke (direkte) taget stilling til dette  

 spørgsmål.
 På den baggrund har jeg i  

 dag sendt Deres brev med bilag videre til Kirkeministeriet til besvarelse.
Jeg beder Dem afvente  

 Kirkeministeriets svar før De tager stilling til om der er grundlag for at  

 klage til mig.
Jeg gør i den forbindelse opmærksom på at en klage til  

 ombudsmanden skal være indgivet 'inden et år efter, at forholdet er begået'  

 (§  

 13, stk. 3, i lov nr. 473 af 12. juni 1996 om Folketingets Ombudsmand). Hvis  

 De  

  når De har modtaget ministeriets svar  ønsker at klage til mig  

 over afslaget  

 af 5. februar 1997, vil jeg anse en klage indgivet fire uger efter  

 ministeriets  

 svar for rettidig." Kirkeministeriet svarede A  

 den 2. april 1998. Kirkeministeriet skrev at ministeriet ikke var i  

 besiddelse  

 af oplysninger der bekræftede As udsagn om at han havde kendskab til en  

 anden person som ikke ønskede at foretage nødvielse af fraskilte, men som  

 inden  

 for de seneste år alligevel var blevet ansat som præst i folkekirken med  

 forpligtelse til at betjene et hospital.
 I et brev til mig af 19.  

 april 1998 fastholdt A sin klage af 9. december  

 1997. A  

 skrev samtidig at han ikke så  

 nogen grund til at trække den pågældende anden person ind i sagen da dette  

 ikke  

 havde nogen indflydelse på de principielle spørgsmål som A rejste i sin klage  

 til mig af 9. december 1997.
 Jeg bad den 17. juli 1998  

 Kirkeministeriet og Biskoppen over Københavns Stift om en udtalelse i  

 anledning af As klage.
 Biskoppen over Københavns  

 Stift udtalte den 26. august 1998 til Kirkeministeriet bl.a. følgende:
 "I denne anledning skal  

 jeg indledningsvis præcisere, at Kirkeministeriet ikke har haft mulighed for  

 at ansætte (A) som fungerende sognepræst ved (X) Kirke med forpligtelse til  

 at  

 betjene (Y) Hospital, idet han ikke var ordineret. (A)s utilfredshed  

 med  

 forløbet af denne sag må således skyldes, at han føler, at han uberettiget er  

 blevet nægtet ordination.
I mit brev af 3. februar  

 1997 til Kirkeministeriet har jeg gjort rede for årsagerne til, at jeg ikke  

 kunne ordinere (A) til den pågældende stilling.
Forud herfor er  

 begrundelserne  

 meddelt til (A) under et møde den 30. januar 1997 i anledning af afbrydelsen  

 af  

 den såkaldte bispeeksamen den foregående dag.
Idet jeg i øvrigt kan henholde  

 mig til mit brev af 3. februar 1997, skal jeg oplyse, at de i brevet nævnte  

 tre  

 begrundelser efter min opfattelse hver for sig har været tilstrækkelige som  

 begrundelse for min afgørelse om at nægte ordination.
Supplerende kan jeg  

 oplyse følgende.
For det første finder  

 ordination i hvert fald som udgangspunkt kun sted til et bestemt embede.
Det  

 har derfor været berettiget at inddrage det forhold i overvejelserne, at der  

 for 75%'s vedkommende var tale om en stilling som hospitalspræst, hvor  

 nødvielser, herunder af fraskilte, teoretisk må være noget hyppigere  

 forekommende end for en almindelig sognepræst. (A) gav imidlertid gentagne  

 gange utvetydigt udtryk for, at han ikke  selv om det var umuligt at  

 tilkalde  

 en anden præst  under nogen omstændigheder ville foretage nødvielse af  

 fraskilte.
Også fraskilte medlemmer af folkekirken har imidlertid i henhold  

 til  

 medlemskabslovgivningen ret til kirkelig betjening, der også omfatter retten  

 til at få foretaget en kirkelig vielse, herunder en nødvielse.
At der  

 eventuelt  

 i Den Danske Folkekirke måtte være præster med holdninger svarende til  

 (A)s,  

 udelukker efter min opfattelse ikke, at man i forbindelse med en ordination  

 som  

 forudsætning for etablering af et ansættelsesforhold foretager en mere  

 restriktiv vurdering af en ansøger i forhold til de for folkekirken gældende  

 bestemmelser, end der foretages af allerede ansatte som forudsætning for  

 deres  

 fortsatte ansættelse i folkekirken.
For det andet gav (A) klart  

 udtryk for, at han på grund af mine teologiske holdninger ikke efter  

 ordinationen kunne deltage i den efterfølgende altergang, som jeg skulle  

 forestå.
Dette er et så eklatant brud på den folkekirkelige orden, at en  

 ordination af (A) ville savne mening.
(A) ville for det tredje  

 ikke umiddelbart udelukke, at han  ligeledes klart i strid med vor  

 kirkes orden  

  på egen hånd ville indføre betingelser for dåb og nadver.
Jeg er klar  

 over,  

 at (A) efterfølgende har erklæret, at indførelse af kirketugt ikke ville  

 finde  

 sted, uden at spørgsmålet forinden var drøftet med biskoppen.
Hvis dette  

 tredje  

 forhold forelå isoleret, ville jeg derfor næppe nu afslå at ordinere den  

 pågældende.
Afslutningsvis skal jeg i  

 lyset af det nævnte om at ordinere til en bestemt stilling henvise til  

 slutningen af mit brev af 3. februar 1997, hvorefter ordinationen til en  

 anden  

 stilling ikke kan anses for udelukket, såfremt (A) ændrer holdning med hensyn  

 til gudstjenestefællesskab med biskoppen." Kirkeministeriet henholdt  

 sig i en udtalelse til mig af 29. september 1998 til ministeriets breve til A  

 og tilføjede bl.a. følgende:
 "Vedrørende spørgsmålet  

 om betydningen af biskoppens samtaler med (A) kan ministeriet fortsat  

 henholde  

 sig til det, biskoppen har skrevet i sin erklæring af 3. februar 1997:
'I denne anledning skal jeg  

 meddele, at jeg som forudsætning for ordination har afholdt bispeeksamen den  

 29. og 30. januar 1997. På baggrund af gennemførelsen af denne eksamen finder  

 jeg imidlertid ikke at kunne ordinere (A), der efter min opfattelse ikke  

 opfylder de kirkelige vilkår og forudsætninger, der er nødvendige for at  

 kunne  

 bestride den pågældende stilling.' Ministeriet har herved lagt  

 vægt på, at biskoppen i fornævnte erklæring havde udtalt, at (A) gav  

 'utvetydigt udtryk for, at han ikke under nogen omstændigheder ville foretage  

 nødvielse af fraskilte, heller ikke hvis omstændighederne umuliggjorde  

 tilkaldelse  

 af en anden præst.' Ministeriet må beklage den  

 misvisende formulering af næstsidste afsnit på side 1 i ministeriets brev af  

 16. juli 1997 til (A), der giver indtryk af, at passusen: 'når de sædvanlige  

 ansættelsesbetingelsers opfyldelse foreligger dokumenteret' blev anvendt i  

 brevet af 24. januar 1997 til (A).
 Med hensyn til den udbedte  

 særlige redegørelse for begrundelsen for ikke at ansætte (A) sammenholdt med  

 bestemmelsen i § 2, stk. 5, i Kirkeministeriets bekendtgørelse nr. 547 af 15.  

 december 1969 om foretagelse af vielse inden for folkekirken skal ministeriet  

 bemærke følgende:
Ministeriet har i sine breve  

 af henholdsvis 5. februar og 2. april 1997 til (A) direkte henvist til det  

 hovedhensyn, der var afgørende for ministeriets beslutning om ikke at ansætte  

 ham, men i stedet for lade stillingen besætte med den ansøger, som biskoppen  

 oprindeligt havde indstillet til ansættelse.
Ministeriet anser begrundelsen  

 for  

 dækkende og fyldestgørende i forvaltningsretlig henseende.
Bestemmelsen i ovennævnte  

 bekendtgørelse giver præster ansat i folkekirken adgang til at nægte at vie  

 en  

 fraskilt.
Præster i folkekirken nyder efter denne bestemmelse en særlig  

 'samvittighedsbeskyttelse'. Ministeriet har i brev af 16. juli 1997  

 afslutningsvis tilkendegivet, at denne regel efter ministeriets opfattelse  

 ikke  

 konstituerer en begrænsning i ministeriets adgang til at foretage en  

 skønsmæssig afvejning.
Hermed sigtes til de vurderinger, der er foretaget i  

 den  

 konkrete ansættelsessag med hensyn til (A)s egnethed til at bestride  

 den  

 ansøgte stilling." A bemærkede i et brev til  

 mig af 1. november 1998 bl.a. følgende til biskoppens og Kirkeministeriets  

 udtalelser:
 "Selvom korrespondancen  

 med Kirkeministeriet, herunder det senest fremsendte bilag, i nogen grad  

 svarer  

 på spørgsmålet, om der har eksisteret et ansættelsesforhold, finder jeg ikke,  

 at spørgsmålene 2-4 i mit brev til Dem af 9. december 1997, som er årsagen  

 til  

 henvendelsen, er blevet besvaret.
Det er med andre ord stadig  

 spørgsmålet, om det ikke er en tilsidesættelse af den lovbefæstede ret til af  

 samvittighedsgrunde at nægte at vie fraskilte, når Kirkeministeriet hævder,  

 at  

 det er et 'grundlæggende vilkår', at man som hospitalspræst er villig til at  

 foretage nødvielser af fraskilte.
Og jeg finder fortsat ikke, at  

 Kirkeministeriet har givet nogen begrundelse for dette 'grundlæggende  

 vilkår',  

 som man henviser til i afgørelserne til mig.
 Dette spørgsmål, som jeg  

 uden held har søgt svar på, og som allerede har fået store konsekvenser i mit  

 tilfælde og vil få det for mig selv og andre ansøgere i fremtiden, beder jeg  

 Dem at vurdere.
Hermed bliver det også  

 klart, at de to andre forhold, som Biskoppen nævner i henhold til samtalerne  

 ved bispeeksaminerne, som på intet tidspunkt har været inddraget af  

 Kirkeministeriet  

 og som i høj grad må siges at vedrøre Folkekirkens lære og forkyndelse, i  

 denne  

 sammenhæng er uvedkommende." Kirkeministeriet meddelte  

 den 5. januar 1999 at ministeriet og Biskoppen over Københavns Stift ikke  

 havde  

 yderligere bemærkninger til sagen.
Ombudsmandens udtalelse Afgrænsning af ombudsmandens undersøgelse Folkekirken er omfattet af ombudsmandens virksomhed bortset fra spørgsmål der  

 direkte eller indirekte vedrører kirkens lære eller forkyndelse, jf. § 9 i  

 lov nr. 473 af 12. juni 1996 om Folketingets Ombudsmand.
 Min undersøgelse af sagen er derfor begrænset til spørgsmålet om hvorvidt  

 Deres tilkendegivelse vedrørende foretagelse af nødvielse af fraskilte var et  

 lovligt kriterium i Kirkeministeriets afvejning af hvem der var bedst egnet  

 til stillingen som konstitueret sognepræst ved (X) Kirke i perioden 1.  

 februar til 31. maj 1997.
Efter min gennemgang af sagens akter må jeg lægge til grund at De ikke har  

 fået ansættelsesbrev eller anden bindende meddelelse fra ministeriet om  

 ansættelse.
De har derfor ikke været ansat af Kirkeministeriet.
Regelgrundlaget Ved sager om ansættelse i  

 det offentlige indgår de almindelige forvaltningsretlige regler som en  

 væsentlig del af retsgrundlaget.
I denne sag er det navnlig reglerne om  

 saglig  

 forvaltning som har betydning.
Reglerne om folkekirkens  

 medlemmers ret til kirkelig betjening findes i kapitel 3 i lov nr. 352 af 6.  

 juni 1991 om medlemskab af folkekirken, kirkelig betjening og  

 sognebåndsløsning.
Udgangspunktet for kirkelig betjening af kirkens medlemmer  

 findes i lovens § 6, stk. 1, som har følgende ordlyd:
§ 6.  

  

 Ethvert medlem af folkekirken har ret til kirkelig betjening  

 af præsten eller præsterne for den menighed, hvortil medlemmet hører, jf. §  

 5.  

 Sognebåndsløsere betjenes dog af den præst, til hvem der er løst  

 sognebånd. Reglerne om præsters  

 forpligtelse til at foretage vielse fremgår af bekendtgørelse nr. 547 af 15.  

 december 1969 om vielse inden for folkekirken § 2, stk. 5. Bestemmelsen har  

 følgende ordlyd:
 § 2.
 ...
Stk. 5. En præst har kun pligt til at foretage en vielse, såfremt  

 begge parter hører til folkekirken, og en af dem er medlem af hans menighed.  

 Præsten kan dog nægte at vie en fraskilt.
Mener han iøvrigt af religiøse  

 grunde  

 ikke at kunne eller burde foretage en vielse, skal han forelægge biskoppen  

 sagen.
Denne afgør da, om præsten bør fritages for at foretage vielsen. Bekendtgørelsen indeholder  

 endvidere følgende bestemmelser om nødvielse i § 2, stk. 3, og § 3, stk. 1:
 § 2.
 ...
Stk. 3. Er der på grund af en af parternes sygdom alvorlig fare  

 for, at en udsættelse af vielsen vil medføre, at denne ikke kan finde sted,  

 hvilket så vidt muligt skal godtgøres ved lægeerklæring, kan vielse  

 foretages,  

 selv om prøvelse af ægteskabsbetingelserne ikke har fundet sted ved de  

 bevisprøvende myndigheder.
Præsten skal i så fald i det omfang, det efter  

 forholdene må anses for forsvarligt, foretage prøvelse af  

 ægteskabsbetingelserne efter lovens kapitel 1. Parterne skal altid skriftligt  

 eller mundtligt erklære, at der ikke på grund af slægtskab eller tidligere  

 ægteskab er noget til hinder for ægteskabet, jfr. lovens §§ 6 og 9.  

 Umiddelbart  

 efter vielsen skal præsten afgive indberetning om denne til vedkommende  

 borgerlige myndighed.
§ 3.  

  

 Vielse foretages i kirken, medmindre en af parterne på grund  

 af livsfarlig sygdom anmoder om at blive viet på sit sygeleje.
I sidstnævnte  

 tilfælde skal præsten umiddelbart efter vielsen afgive indberetning om denne  

 til biskoppen, så vidt muligt vedlagt lægeerklæring. Ombudsmandens vurdering 1.  

  

 Udgangspunktet for min bedømmelse af sagen er den almindelige  

 forvaltningsretlige regel om at forvaltningens afgørelser skal hvile på et  

 sagligt grundlag.
Det spørgsmål som denne sag rejser, er om det ved  

 besættelsen  

 af den stilling som De havde søgt, kunne betragtes som et sagligt kriterium  

 at  

 den ansatte i nødsituationer skulle være villig til at foretage nødvielse af  

 fraskilte.
 Ved bedømmelsen af dette  

 spørgsmål må man indledningsvis undersøge om den ret til at nægte at foretage  

 vielse af en fraskilt som tilkommer præster i folkekirken, må underkastes  

 begrænsninger i forbindelse med foretagelse af nødvielse.
Ved Højesterets dom af 21.  

 oktober 1903 (gengivet i Ugeskrift for Retsvæsen 1903, s. 302) blev en præst  

 frifundet for straf i anledning af at han havde nægtet at foretage vielse af  

 en fraskilt.
Dommen kan dog næppe tillægges betydning ved fastlæggelsen af  

 omfanget af præsters ret til at nægte at foretage vielse af fraskilte,  

 allerede fordi retsgrundlaget var et andet da dommen blev afsagt.
Præsters ret til at nægte at  

 vie fraskilte blev indført ved § 30 i lov nr. 276 af 6. juni 1922 om  

 Ægteskabs  

 Indgaaelse og Opløsning.
I forarbejderne blev bl.a. anført følgende  

 (betænkning  

 af 1913, udarbejdet af den ved kgl. resolutioner af 25. juli 1910 og 19. juni  

 1912 nedsatte kommission):
Man har haft under  

 Overvejelse her at stille den enkelte Præst helt frit, ...
Man har dog ment, at en  

 saadan Frihed for Præsterne vilde være for stor en Indskrænkning i de læge  

 Menighedsmedlemmers Ret, ...
Den foreslaaede Ordning med  

 Hensyn til ubetinget Fritagelse for at vie fraskilte synes at være vel  

 grundet  

 i de praktiske Vanskeligheder, som vort Samfundsliv her har haft, og i den  

 kirkelige Usikkerhed overfor Problemet, medens den borgerlige Lovgivning  

 forlængst har taget sit Parti. Den nugældende bestemmelse i  

 bekendtgørelse nr. 547 af 15. december 1969 om præsters ret til at nægte at  

 foretage vielse af fraskilte er udfærdiget med hjemmel i § 17, stk. 1, i lov  

 om  

 ægteskabs indgåelse og opløsning (nu lovbek. nr. 147 af 9. marts 1999).
Under udvalgsbehandlingen af  

 lovforslaget der dannede grundlag for loven, blev kirkeministeren spurgt om  

 han  

 ønskede at opretholde reglen om at folkekirkens præster kan nægte at vie  

 fraskilte.
Kirkeministeren henviste i svaret bl.a. til de ovenfor anførte  

 bemærkninger  

 i kommissionsbetænkningen af 1913 om den ubetingede fritagelse for at vie  

 fraskilte.
Kirkeministeren tilføjede (Folketingstidende 1968-69, tillæg B,  

 sp.  

 1931):
 ...
 For mange præster i  

 folkekirken er vielse af fraskilte fremdeles stridende mod deres  

 samvittighed.  

 Den gældende bestemmelse tager rimeligt hensyn hertil, og efter  

 kirkeministeriets opfattelse er der ikke anledning til at overveje  

 spørgsmålet  

 om indførelse af en regel, der mod sådanne præsters samvittighed pålægger dem  

 en ubetinget pligt til i alle tilfælde at foretage vielse af  

 folkekirkemedlemmer,  

 også når den ene af parterne eller de begge er fraskilt.
... På dette grundlag må det  

 umiddelbart antages at præsters ret til at nægte at vie fraskilte er uden  

 særlige begrænsninger for så vidt angår nødvielse.
Også ordlyden af § 2, stk.  

 5, 2. pkt.  som er helt generel  støtter denne antagelse.  

 Endvidere  

 indeholder bekendtgørelsen i § 2, stk. 3, og § 3, stk. 1, regler for  

 nødvielse  

 som fraviger de regler der i almindelighed gælder for vielse inden for  

 folkekirken.
Derimod er der ikke i bekendtgørelsen givet særlige regler  

 angående præsters ret til at nægte at vie fraskilte i forbindelse med  

 nødvielse.
 Bekendtgørelsens § 2, stk.  

 3, er en præcisering af ægteskabslovens § 19, stk. 2, hvorefter vielse kan  

 foretages selv om der ikke eller kun delvis er sket prøvelse af  

 ægteskabsbetingelserne hvis der på grund af en af parternes sygdom er  

 alvorlig  

 fare for at en udsættelse af vielsen vil medføre at denne ikke kan finde  

 sted.  

 I forarbejderne til denne bestemmelse er der ikke anført noget af betydning  

 for  

 spørgsmålet om præsters ret til at nægte at foretage nødvielse af fraskilte.
Herefter må det antages at  

 den ret som tilkommer en præst til at nægte at foretage vielse af en  

 fraskilt,  

 gælder i samme omfang ved nødvielse som ved almindelig vielse.  

 Medlemslovgivningen kan efter min opfattelse ikke ændre herpå, jf. nedenfor i  

 afsnit 3. Ansættelsesretligt har det den betydning at det ikke kan betragtes  

 som en tjenesteforseelse at en præst af samvittighedsgrunde har nægtet at  

 foretage nødvielse af fraskilte.
Dette forhold kan derfor ikke danne grundlag  

 for disciplinære sanktioner, ligesom en diskretionær afskedigelse med  

 henvisning til dette forhold må anses for udelukket.
 2.  

  

 Det spørgsmål der herefter må tages stilling til, er om  

 Kirkeministeriet i almindelighed i forbindelse med besættelsen af en ledig  

 præstestilling kan lægge vægt på oplysninger om at en ansøger ikke vil  

 foretage  

 nødvielse af fraskilte, selv om der ikke kan lægges vægt på denne  

 omstændighed  

 i forbindelse med en afskedigelse.
Ved min bedømmelse af dette  

 spørgsmål har jeg for det første lagt vægt på at der i almindelighed ikke er  

 mulighed for ved ansættelse i den offentlige forvaltning at lægge vægt på  

 forhold som ikke ville kunne indgå som et sagligt kriterium i forbindelse med  

 en afskedigelse.
De almindelige forvaltningsretlige regler er udformet  

 således  

 at det såvel ved ansættelse som ved uansøgt afskedigelse af medarbejdere i  

 den  

 offentlige forvaltning tilstræbes at forvaltningen har tilknyttet de efter  

 saglige kriterier bedst kvalificerede medarbejdere.
Ved valg blandt ansøgere  

 til en stilling gælder således at stillingen skal søges besat med den efter  

 et  

 sagligt skøn bedst kvalificerede medarbejder, og tilsvarende må forvaltningen  

 udelukkende varetage saglige hensyn i forbindelse med en afskedigelse, jf.  

 Ole  

 Hasselbalch, Ansættelsesretten, 2. udg. (1997), s. 98 og 214ff, og Oluf  

 Emborg  

 og Peer Schaumburg-Müller, Offentlig Arbejdsret (1998), s. 92ff og 279ff,  

 samt  

 Østre Landsrets dom af 4. august 1988 (gengivet i Ugeskrift for Retsvæsen  

 1988,  

 s. 962) og Vestre Landsrets dom af 9. oktober 1998 (gengivet i Ugeskrift for  

 Retsvæsen 1999, s. 172). De hensyn som lovligt kan tillægges betydning ved  

 ansættelse, kan ofte også tillægges betydning ved afskedigelse, og ved  

 diskretionær afskedigelse af et større antal ansatte på samme arbejdssted må  

 det  med støtte i den almindelige grundsætning ved ansættelse hvorefter  

 en  

 stilling skal søges besat med den bedst kvalificerede ansøger  antages  

 at  

 myndigheder skal søge at beholde de mest kvalificerede medarbejdere, jf.
Kaj  

 Larsen mfl., Forvaltningsret (1994), s. 168ff.
Der er således efter den  

 almindelige forvaltningsrets regler en nær sammenhæng mellem de forhold der  

 sagligt kan lægges vægt på i forbindelse med en ansættelse, og de forhold som  

 kan indgå i forbindelse med en diskretionær afskedigelse.
Denne sammenhæng  

 kan  

 ses også i forbindelse med afskedigelse af disciplinære grunde som det  

 illustreres af sagen omtalt i Folketingets Ombudsmands beretning for 1986, s.  

 86. I denne sag havde Kirkeministeriet og den pågældende biskop ved  

 afgørelsen  

 om hvorvidt en ansøger opfyldte betingelserne for (gen-)-ansættelse som præst  

 i  

 folkekirken, navnlig ladet indgå vurderinger af risikoen for at der ved  

 ansøgerens  

 genansættelse ville opstå samarbejdsvanskeligheder svarende til dem som nogle  

 år forinden havde ført til at denne var blevet afskediget disciplinært fra  

 folkekirken.
Jeg anførte i min udtalelse bl.a. at det generelt ikke giver mig  

 anledning til bemærkninger at dette kriterium anvendes ved vurderingen af om  

 der kan ske genansættelse i folkekirken.
Tilsvarende fandt Højesteret i U  

 1995.621 at Kirkeministeriet havde været berettiget til efter afskedigelsen  

 af  

 en præst at tilkendegive at pågældende i en vis periode efter afskedigelsen  

 var  

 udelukket fra at komme i betragtning til andre stillinger som præst i  

 folkekirken.
Ikke kun forvaltningsrettens  

 almindelige regler om ansættelse og afskedigelse i det offentliges tjeneste  

 fremviser en betydelig grad af overensstemmelse mellem de forhold der kan  

 lægges vægt på i forbindelse med en afgørelse om henholdsvis ansættelse og  

 uansøgt afskedigelse.
Det samme gør sig gældende ved de særlige bestemmelser  

 i  

 lovgivningen der fastslår at bestemte forhold ikke må indgå når en  

 arbejdsgiver  

 træffer ansættelsesretlige afgørelser.
Flere bestemmelser af denne  

 art fastslår udtrykkeligt at de forhold bestemmelserne angår, hverken må  

 indgå  

 ved arbejdsgiverens afgørelse om ansættelse eller ved en afgørelse om  

 afskedigelse.
Det er således i § 2, stk. 1, i lov om forbud mod  

 forskelsbehandling på arbejdsmarkedet m.v. (lov nr. 459 af 12. juni 1996)  

 udtrykkeligt fastslået at forskelsbehandling på grundlag af race, hudfarve,  

 religion, politisk anskuelse, seksuel orientering eller national, social  

 eller  

 etnisk oprindelse ikke må foretages i forbindelse med ansættelse,  

 afskedigelse,  

 forflyttelse og forfremmelse eller med hensyn til løn- og arbejdsvilkår.  

 Tilsvarende er det i §§ 2 og 4 i ligebehandlingsloven (lovbek. nr. 213 af 3.  

 april 1998 om ligebehandling af mænd og kvinder med hensyn til beskæftigelse  

 og  

 barselsorlov m.v.) bestemt at en arbejdsgiver skal behandle mænd og kvinder  

 lige ved ansættelser, forflyttelser og forfremmelser og for så vidt angår  

 arbejdsvilkår, herunder ved afskedigelse.
Endvidere er det bestemt i lov nr.  

 100 af 4. marts 1921 om lige adgang for kvinder og mænd til  

 tjenestestillinger  

 og hverv at kvinder og mænd under samme betingelser har lige adgang til alle  

 ved lov bestemte tjenestestillinger og hverv under stat og kommune.
 § 9 i ligebehandlingsloven  

 indeholder en bestemmelse om at en arbejdsgiver ikke må afskedige en  

 lønmodtager fordi denne har fremsat krav om udnyttelse af retten til fravær  

 eller har været fraværende på grund af graviditet, barsel eller adoption.  

 Bestemmelsen omtaler ikke spørgsmålet om hvorvidt disse forhold kan inddrages  

 i  

 forbindelse med en afgørelse om ansættelse af en medarbejder; men i  

 retspraksis  

 og den juridiske litteratur er det lagt til grund at bestemmelsen i lovens §  

 2,  

 der angår ligebehandling i forbindelse med ansættelse i stillinger, også  

 regulerer spørgsmål om afslag på ansættelse under henvisning til en ansøgers  

 graviditet.
Alligevel synes netop  

 graviditet og barselsorlov at være et hensyn der kan indgå med en lidt anden  

 vægt ved ansættelse end ved uansøgt afskedigelse.
Mens det står fast at  

 afskedigelse af en medarbejder under henvisning til at hun er gravid eller på  

 barselsorlov, er retsstridig, synes det i retspraksis at være lagt til grund  

 at  

 undladelse af at ansætte en gravid i et vikariat ikke strider mod  

 ligebehandlingsloven hvis hun på grund af graviditeten ikke vil kunne  

 bestride  

 stillingen i en væsentlig del af vikariatet.
Jeg henviser til Lars Svenning  

 Andersen, Funktionærret, 2. udg. (1998), s.  

 93f  

 og 542ff, samt Østre Landsrets dom af 27. januar 1986 (gengivet i Ugeskrift  

 for  

 Retsvæsen 1986, s. 424) og Østre Landsrets dom af 25. februar 1998 (13. afd.  

 B  

 1197/1997) som er omtalt i Oluf Emborg og Per Schaumburg-Müller, Offentlig  

 Arbejdsret (1998), s. 101. I almindelighed må afvisning af at ansætte en  

 ansøger under henvisning til at hun er gravid, dog anses for at stride mod  

 ligebehandlingsloven og de til grund herfor liggende EU-retlige regler, jf.  

 EF-Domstolens dom af 8. november 1990 (sag C-177/88). Spørgsmålet kan ikke  

 anses  

 for fuldt ud afklaret.
§§ 1 og 2, stk. 1, i  

 foreningsfrihedsloven (lovbek. nr. 443 af 13. juni 1990 om beskyttelse mod  

 afskedigelse på grund af foreningsforhold) fastslår at en arbejdsgiver ikke  

 må  

 afskedige en lønmodtager fordi denne er medlem af en forening eller er medlem  

 af en bestemt forening, ligesom arbejdsgiveren ikke må afskedige en  

 lønmodtager  

 fordi denne ikke er medlem af en forening eller af en bestemt forening.  

 Derimod  

 indeholder loven ikke bestemmelser vedrørende arbejdsgiverens mulighed for at  

 tage hensyn til disse forhold i forbindelse med en ansættelse, men det er i  

 retspraksis fastslået at det ikke er lovligt for en offentlig myndighed at  

 udelukke personer der ikke er medlem af en bestemt fagforening, fra tjeneste  

 hos myndigheden.
Der er således overenstemmelse mellem de hensyn en myndighed  

 sagligt kan lægge vægt på i forbindelse med en ansættelse og i forbindelse  

 med  

 en uansøgt afskedigelse.
 Lovgivningen indeholder  

 flere andre bestemmelser der fastslår at det er usagligt at inddrage bestemte  

 hensyn ved afgørelsen om at afskedige en medarbejder uden at tage stilling  

 til  

 om samme hensyn kan inddrages ved afgørelsen om at ansætte en medarbejder.
Det gælder således § 3 i  

 loven om lige løn til mænd og kvinder (lovbek. nr. 639 af 17. juli 1992) der  

 fastslår at en arbejdsgiver ikke må afskedige en lønmodtager fordi denne har  

 fremsat krav om lige løn, herunder lige lønvilkår.
Tilsvarende gælder § 11,  

 stk. 7, i orlovsloven (lovbek. nr. 6 af 5. januar 2000) der hindrer en  

 arbejdsgiver i at afskedige en lønmodtager fordi denne har fremsat krav om  

 udnyttelse af retten til orlov, udnytter retten til orlov eller har været  

 fraværende på grund af orlov.
Bestemmelser af lignende art er indsat i § 2,  

 stk. 2 og 3, i loven om værnepligtsorlov og om orlov til FN-tjeneste m.v.  

 (lovbek. nr. 981 af 14. december 1993) der fastslår at en arbejdsgiver ikke  

 må  

 afskedige en lønmodtager fordi han vil udnytte retten til fravær på grund af  

 aftjening af værnepligt eller har været fraværende af denne grund, og at  

 arbejdsgiveren  

 heller ikke i øvrigt må afskedige en lønmodtager på grund af aftjening af  

 værnepligt.
I § 3, stk. 1, i virksomhedsoverdragelsesloven (lov nr. 111 af  

 21.  

 marts 1979 om lønmodtageres retsstilling ved virksomhedsoverdragelse) er  

 indsat  

 en bestemmelse om at afskedigelse på grund af overdragelse af en virksomhed  

 eller en del heraf ikke anses for rimeligt begrundet i virksomhedens forhold  

 medmindre afskedigelsen skyldes økonomiske, tekniske eller organisatoriske  

 årsager der medfører beskæftigelsesmæssige ændringer.
Disse bestemmelser der  

 forbyder arbejdsgiveren at foretage afskedigelse af de ovennævnte grunde,  

 tager  

 efter deres ordlyd ikke stilling til om en arbejdsgiver sagligt ville kunne  

 lægge vægt på de nævnte grunde i forbindelse med en ansættelse.
Heller ikke  

 bestemmelsernes forarbejder, domspraksis eller den juridiske litteratur  

 omtaler  

 dette spørgsmål. Årsagen hertil må antagelig søges i at de vedrører forhold  

 der  

 udelukkende eller først og fremmest kan tænkes at opstå i forbindelse med  

 personer der allerede er i beskæftigelse, men sjældnere i forbindelse med  

 personer der ansøger om en ledig stilling.
Det må således anses for tvivlsomt  

 om der er grundlag for en antagelse om at de i bestemmelserne nævnte forhold  

 sagligt kan inddrages i forbindelse med en myndigheds afgørelse om ansættelse  

 af en medarbejder, selv om de ikke kan inddrages i forbindelse med en  

 afgørelse  

 om afskedigelse af en medarbejder.
§ 16 c i den kommunale  

 styrelseslov (lovbek. nr. 810 af 28. oktober 1999 om kommunernes styrelse)  

 bestemmer  

 at en arbejdsgiver ikke må afskedige en lønmodtager fordi denne er opført på  

 en  

 kandidatliste til et kommunalvalg eller er valgt til en kommunalbestyrelse.
I  

 tilfælde af en afskedigelse påhviler det arbejdsgiveren at godtgøre at  

 bestemmelsen i § 16 c er overholdt, jf. § 16 d, stk. 1. Disse bestemmelser  

 vedrører heller ikke spørgsmålet om hvorvidt det nævnte forhold kan inddrages  

 i  

 forbindelse med en ansættelse, men spørgsmålet er dog berørt i forarbejderne,  

 jf.
Folketingstidende 1994-95, s. 3284, og tillæg B, s. 521, hvor et  

 mindretal  

 i Folketinget gav udtryk for at bestemmelsen i § 16 d sandsynligvis ville få  

 den virkning at virksomhederne ville afholde sig fra at ansætte folk de kun  

 med  

 stort besvær kan afskedige.
Udtalelsen kan dog kun tillægges begrænset  

 betydning for det foreliggende spørgsmål.
Det må således også for § 16 c i  

 den  

 kommunale styrelseslov anses for tvivlsomt om der er grundlag for en  

 antagelse  

 om at de i bestemmelsen nævnte forhold sagligt kan inddrages i forbindelse  

 med  

 en myndigheds afgørelse om ansættelse af en medarbejder, selv om de ikke kan  

 inddrages i forbindelse med en afgørelse om afskedigelse af en medarbejder.
Noget tilsvarende kan  

 anføres om lovgivningen vedrørende handicappedes adgang til arbejdsmarkedet.  

 Bestemmelsen i § 3, stk. 1, i loven om kompensation til handicappede i  

 erhverv  

 m.v. (lov nr. 293 af 14. maj 1998 med senere ændring) fastslår at en  

 offentlig  

 arbejdsgiver i forbindelse med besættelsen af en ledig stilling har pligt til  

 at give fortrinsadgang til personer der på grund af et handicap har  

 vanskeligt  

 ved at få beskæftigelse på det almindelige arbejdsmarked, hvis vedkommende er  

 lige så kvalificeret som de øvrige ansøgere.
Loven (og den til loven knyttede  

 bekendtgørelse nr. 825 af 8. november 1999) tager efter sin ordlyd ikke  

 stilling til om en offentlig arbejdsgiver kan tillægge et handicap negativ  

 betydning i forbindelse med en afgørelse om at afskedige en medarbejder.
Men  

 da  

 loven ifølge § 1 har til formål at styrke og stimulere handicappede personers  

 muligheder for beskæftigelse med det formål at give disse de samme muligheder  

 for erhvervsudøvelse som personer uden handicap, må det antages at  

 mulighederne  

 for at tillægge handicappet betydning er den samme i forbindelse med en  

 uansøgt  

 afskedigelse som ved en ansættelse.
Det kan ikke helt udelukkes  

 at der på enkelte områder kan være forskel på afgørelser om ansættelse og om  

 uansøgt afskedigelse med hensyn til muligheden for sagligt at inddrage  

 bestemte  

 kriterier.
Ud over det ovenfor anførte om ansættelse af en gravid i et  

 vikariat  

 kan nævnes Lars Nordskov Nielsens responsum om offentligt ansattes  

 ytringsfrihed  med særlig sigte på overenskomstansatte DJØFere,  

 offentliggjort i DJØF-bladet nr. 22/1987. I responsumet er det anført at hvis  

 en medarbejder hos en myndighed har fremsat en enkelt lovlig offentlig ytring  

 der er kritisk over for tjenestestedet, kan det ikke i sig selv danne  

 grundlag  

 for afskedigelse.
Derimod kan det ikke afvises at der må tages hensyn til om  

 en  

 fuldmægtig der kandiderer til en kontorchefstilling, har en sådan holdning  

 til  

 vedkommende sagsområdes problemer at der er et tilfredsstillende grundlag for  

 samarbejde mellem ministeren (og departementschefen) og kontorchefen, ligesom  

 det ikke kan afvises at der ved en sådan holdningsvurdering efter  

 omstændighederne kan lægges vægt på indholdet af en enkelt kritisk artikel.
Der findes ikke regler i  

 lovgivningen eller retsafgørelser der belyser dette spørgsmål.
Men selv om  

 der  

 eventuelt måtte være forskel på en offentlig arbejdsgivers mulighed for at  

 lægge vægt på en medarbejders offentligt fremsatte lovlige ytringer i  

 forbindelse med henholdsvis en afskedigelse og en forfremmelse, har dette  

 efter  

 min opfattelse ikke selvstændig betydning for det generelle spørgsmål om  

 hvorvidt forhold der ikke kan indgå som et sagligt kriterium ved en  

 myndigheds  

 afgørelse om at afskedige en medarbejder, i almindelighed kan indgå ved en  

 afgørelse om ansættelse af en medarbejder.
Herefter må det samlet  

 antages at de forhold som en offentlig arbejdsgiver ikke sagligt kan lægge  

 vægt  

 på ved en afgørelse om uansøgt afskedigelse af en medarbejder, i hvert fald i  

 almindelighed heller ikke kan indgå ved en afgørelse om ansættelse af en  

 medarbejder.
Dette taler efter min opfattelse imod en antagelse om at  

 Kirkeministeriet i almindelighed skulle være berettiget til i forbindelse med  

 besættelsen af en ledig præstestilling at lægge vægt på oplysninger om at en  

 ansøger ikke vil foretage nødvielse af fraskilte, selv om der ikke kan lægges  

 vægt på denne omstændighed i forbindelse med en afskedigelse.
 Herudover har jeg ved min  

 bedømmelse af dette spørgsmål lagt vægt på at bestemmelsen i § 2, stk. 5, 2.  

 pkt., i bekendtgørelsen om vielse inden for folkekirken bygger på en  

 forudsætning om at spørgsmålet om hvorvidt en præst skal vie en fraskilt, er  

 et  

 samvittighedsanliggende som kun den pågældende præst kan tage stilling til.  

 Det  

 synes ikke vel foreneligt med denne ordning at et sådant anliggende, der  

 efter  

 sin natur alene angår den enkelte præst, skulle kunne indgå i en sag hvor  

 Kirkeministeriet  

 træffer afgørelse om hvorvidt en ansøger kan opnå en præstestilling.
På den baggrund er det min  

 opfattelse at Kirkeministeriet i almindelighed ikke vil være berettiget til  

 ved  

 besættelse af en præstestilling at lægge vægt på oplysninger om at en ansøger  

 ikke vil foretage nødvielse af fraskilte.
Jeg bemærker at jeg ikke herved har  

 taget stilling til i hvilket omfang menighedsrådene (og biskopperne) kan  

 lægge  

 vægt på dette spørgsmål når de medvirker ved ansættelse i præstestillinger,  

 jf.  

 kapitel 2 i loven om ansættelse i stillinger i folkekirken m.v. (lov nr. 310  

 af  

 16. maj 1990 med senere ændring).
3.  

  

 Spørgsmålet er herefter om der gælder en særlig regel ved  

 besættelsen af stillinger som hospitalspræst eller præstestillinger som den  

 De har søgt hvor betjeningen af et hospital indgår som en meget betydelig del  

 af stillingens indhold.
Denne særlige regel måtte indebære at  

 Kirkeministeriet  

 ved besættelsen af disse stillinger kan lægge vægt på at en ansøger har  

 tilkendegivet at han agter at gøre brug af sin ret til at nægte at foretage  

 nødvielse af fraskilte, også hvis omstændighederne ikke tillader at en anden  

 præst tilkaldes.
Ved vurderingen af dette  

 spørgsmål må det navnlig tages i betragtning om en sådan nægtelse vil kunne  

 indebære at den ret til kirkelig betjening som tilkommer folkekirkens  

 medlemmer, tilsidesættes.
Reglerne om folkekirkens medlemmers ret til  

 kirkelig  

 betjening findes som nævnt i kapitel 3 i loven om medlemskab af folkekirken,  

 kirkelig betjening og sognebåndsløsning.
Størst betydning i denne forbindelse  

 har § 6, stk. 1, som er gengivet ovenfor.
Det fremgår af denne bestemmelse at  

 den ret til kirkelig betjening som tilkommer et medlem af folkekirken, kun  

 gælder i forhold til præsten eller præsterne for den menighed som medlemmet  

 tilhører.
Der er ikke i  

 loven givet  

 særskilte regler om retten til kirkelig betjening for hospitalsindlagte.  

 Dette  

 må indebære at også et medlem af folkekirken som er indlagt på et hospital,  

 kun har en egentlig ret til kirkelig betjening i forhold til præsten eller  

 præsterne for den menighed som medlemmet tilhører.
Dette kan dog kun  

 tillægges  

 begrænset betydning idet en hospitalspræst efter de regler som gælder for  

 hans  

 ansættelsesforhold, må antages at være forpligtet til at betjene  

 hospitalsindlagte uanset at disse ikke tilhører hans egen menighed i lovens  

 forstand, jf. betænkning nr. 769/1976 om revision af lov om kirkers brug,  

 sognebåndsløsning m.m., s. 43.
 I bemærkningerne til det  

 lovforslag som dannede grundlag for loven om medlemskab af folkekirken,  

 kirkelig betjening og sognebåndsløsning (Folketingstidende 1990-91, 2. saml.,  

 tillæg A, sp. 2337), er det anført at bestemmelsen i § 6, stk. 1, svarer til  

 §  

 20 i lovbek. nr. 759 af 7. december 1987. I forarbejderne til denne  

 bestemmelse  

 er bl.a. anført følgende (betænkning nr. 769/1976 om revision af lov om  

 kirkers  

 brug m.v., s. 40):
Reglen i § 17, stk. 1, [som  

 svarede til § 20 i den senere vedtagne lov; min bemærkning] hjemler dog ikke  

 menighedens medlemmer nogen ubetinget ret til under alle omstændigheder at  

 blive kirkeligt betjent, idet reglen må forstås med respekt af de  

 bestemmelser,  

 der gælder om dåb, konfirmation, vielse og begravelse m.m.
Disse bestemmelser  

 kan medføre, at en person, der er medlem af en folkekirkelig menighed, i  

 visse  

 tilfælde ikke har en ubetinget ret til at få en kirkelig handling udført af  

 menighedens præst.
Således kan en præst iflg. § 2, stk. 5, 2. pkt., i  

 kirkeministeriets bekendtgørelse af 15. december 1969 om kirkelig vielse  

 inden  

 for folkekirken nægte at vie en fraskilt. I bemærkningerne er det  

 således udtrykkeligt anført at folkekirkens medlemmer ikke har en ubetinget  

 ret  

 til under alle omstændigheder at blive kirkeligt betjent, og der er i den  

 forbindelse direkte henvist til at en præst har ret til at nægte at foretage  

 vielse af en fraskilt.
Der er ikke i denne forbindelse gjort en undtagelse  

 for  

 nødvielser, og der er ikke belæg for at der skulle gælde særlige regler for  

 hospitalspræster eller præster for hvem betjeningen af et hospital indgår som  

 en meget betydelig del af stillingens indhold.
Loven og dens forarbejder  

 giver  

 således for så vidt ikke belæg for den opfattelse at præster  herunder  

 hospitalspræster  ved at nægte at foretage nødvielse af en fraskilt  

 tilsidesætter den ret til kirkelig betjening som tilkommer den pågældende.
Ved vurderingen af dette  

 spørgsmål må formålet med de fastsatte bestemmelser dog også inddrages.
Det  

 må  

 således efter min opfattelse antages at formålet med reglerne i lovens  

 kapitel  

 3 er at foretage en nærmere regulering af den ret til kirkelig betjening som  

 tilkommer folkekirkens medlemmer, mens det har ligget uden for lovens formål  

 at give regler der under visse omstændigheder kunne medføre at et medlem af  

 folkekirken helt blev afskåret fra relevant kirkelig betjening.
En vis støtte  

 for dette synspunkt kan efter min opfattelse findes i bestemmelsen i lovens §  

 6, stk. 2, der sikrer at endog medlemmer af folkekirken bosat i udlandet har  

 ret til kirkelig betjening under midlertidigt ophold her i landet.  

 Tilsvarende  

 har formålet med bestemmelsen i § 2, stk. 5, 2. pkt., i bekendtgørelsen om  

 vielse i folkekirken alene været at sikre præster for hvem vielse af  

 fraskilte  

 strider mod deres samvittighed, en ret til at afvise at foretage en sådan  

 vielse, mens det næppe har været tilsigtet at bestemmelsen skulle kunne give  

 anledning til situationer hvor fraskilte medlemmer af folkekirken helt blev  

 afskåret fra en kirkelig vielse.
Årsagen til at det ikke er  

 blevet anset for nødvendigt at lade dette komme til udtryk i bestemmelsens  

 ordlyd, er antagelig en forudsætning om at vielse af en fraskilt altid vil  

 kunne gennemføres af en anden præst end præsten for den menighed som den  

 fraskilte tilhører.
I forarbejderne til lov nr. 276 af 30. juni 1922 om  

 Ægteskabs  

 Indgaaelse og Opløsning kan hentes nogen støtte for dette synspunkt.
Lovforslaget blev fremsat  

 første gang i Folketinget den 11. april 1919 under den daværende radikale  

 regering.
Lovforslaget indeholdt ikke regler om præsters ret til at nægte at  

 foretage vielser, men under Folketingets fornyede behandling af forslaget  

 indsatte et flertal uden om regeringen en helt generel nægtelsesret som § 35:
§ 35.  

  

 Mener en Præst af religiøse Grunde ikke at kunne eller burde  

 foretage en Vielse, er han berettiget til at undslaa sig for at foretage den,  

 og det staar da Parterne frit for at henvende sig til en hvilken som helst  

 anden Præst om Vielsens Foretagelse. Det af Folketinget vedtagne  

 forslag blev herefter fremsat i Landstinget.
Under Landstingets 1. behandling  

 af lovforslaget den 10. marts 1920 udtalte justitsminister Zahle bl.a.  

 følgende om § 35 (Rigsdagstidende, Landstingets forhandlinger, 72. ordinære  

 samling, 1919-20, sp. 1324):
Hvis man nu gaar over til,  

 at Præsten frit skal kunne nægte dette, kan Borgerne derved let komme i en  

 vanskelig  

 Situation.
Og er der en Præst, som nægter det, ved jeg ikke, hvorfor der  

 skulde  

 være en anden Præst, som skulde sige ja; vi faar vel ikke Præster af  

 forskellige  

 Grader, saa at man kan mene, at naar een ikke vil, er der nok en anden, som  

 vil.
Snarere maa man gaa ud fra, at naar en Præst har svaret nej, vil  

 allerede  

 af den Grund alle andre Præster i Landet meget betænke sig paa at gøre det;  

   Hertil anførte Venstres  

 ordfører, Hauch, bl.a. følgende (a.st., sp. 1327):
"Det er ikke saaledes,  

 at naar en Præst har nægtet at vie et Par, saa nægter andre Præster det  

 ogsaa,  

 fordi de ikke vil vie Parret, naar een har nægtet det.
Det er ikke ud fra  

 kollegiale Hensyn, at man behandler dette Spørgsmaal, det er en  

 Samvittighedssag for vedkommende Præst, og med Samvittighedssager er det ikke  

 som med andre Sager, at man føler sig bunden af andres Samvittighed end sin  

 egen.
Derfor vil det Tilfælde ganske sikkert komme til at foreligge  

 adskillige  

 Gange, at en Præst nægter at vie et Par, men at man saa møder en anden Præst,  

 som er meget villig til at foretage Vielsen." Lovforslaget bortfaldt  

 efterfølgende, men blev senere genfremsat med ændringer af den tiltrådte  

 Venstreregering.
Reglen om præsters nægtelsesret fandtes i forslagets § 29,  

 stk. 4, som havde følgende ordlyd:
 § 29.
 ...
En Præst i Folkekirken er  

 kun pligtig at foretage en Vielse, saafremt begge Brudefolkene hører til  

 Folkekirken, og en af dem derhos er Medlem af hans Menighed.
Præsten kan dog  

 nægte at vie en fraskilt.
Mener han iøvrigt af religiøse Grunde ikke at kunne  

 eller burde foretage en Vielse, skal han forelægge Biskoppen Sagen; denne  

 afgør  

 da efter en Undersøgelse af samtlige Sagens Omstændigheder, om den  

 paagældende  

 Præst bør fritages for at foretage Vielsen. Under Landstingets 1.  

 behandling af forslaget den 7. december 1921  

 anførte justitsminister Rytter bl.a. følgende (Rigsdagstidende, Landstingets  

 forhandlinger, 74. ordinære samling, 1921-22, sp. 432):
Det ærede Medlem var inde  

 paa Bestemmelsen i § 29 om, at Præsterne skal være frit stillet.
Jeg synes i  

 og  

 for sig, det er ganske naturligt, at Præsterne bliver til en vis Grad frit  

 stillet med Hensyn til, om de vil vie et Par eller ikke.
 ...
Naar man tager den  

 Konsekvens, at de paagældende kan blive viet af en hvilken som helst Præst og  

 kan blive borgerlig viet, synes jeg, det er ganske rimeligt at give ogsaa  

 Præsten lidt og at tillade ham at sige: her er to Folk, hvis Forhold jeg  

 synes  

 er et saadant, at jeg ikke kan vie dem.
Jeg er i alt Fald ikke bange for at  

 overlade det til Præsterne, og jeg tror absolut ikke, at Bestemmelsen vil  

 give  

 Anledning til Misbrug.  

  

 Hvis  

  

 den  

 skulde give Anledning til Misbrug, vilde dette efter min Opfattelse noget  

 skyldes de vedkommende selv.
Det ærede Medlem og jeg erindrer godt det  

 Tilfælde her fra København, hvor en Mand havde fattet saa stor Kærlighed til  

 en  

 bestemt Præst, at han endelig vilde vies af ham og ikke af nogen anden.
Hvis  

 denne Mand endelig vilde vies kirkeligt, tror jeg, det havde været let for  

 ham  

 at blive viet af en anden Præst, og at da overhovedet ingen vilde have  

 skænket  

 dette en Tanke. De citerede bemærkninger  

 tyder på  som ovenfor anført  at det har været en forudsætning  

 for  

 vedtagelsen af bestemmelsen om præsters ret til ubetinget at nægte at vie  

 fraskilte at vielsen altid vil kunne gennemføres af en anden præst end  

 præsten  

 for den menighed som den fraskilte tilhører.
 Det må dog erkendes at det  

 retskildemæssige grundlag for denne antagelse er spinkelt.
 Uden at tage endelig  

 stilling til spørgsmålet kan det herefter efter min opfattelse ikke udelukkes  

 at Kirkeministeriet vil være berettiget til, ved besættelsen af stillinger  

 som  

 hospitalspræst og præstestillinger som den De søgte, at lægge vægt på at en  

 ansøger har tilkendegivet at han ikke vil foretage nødvielse af en fraskilt,  

 uanset om omstændighederne ikke tillader at en anden præst tilkaldes.
 I sådanne situationer må der  

 imidlertid stilles store krav til dokumentationen for at folkekirkens  

 medlemmers rettigheder vil blive afgørende tilsidesat, dvs. at  

 Kirkeministeriet  

 må kunne sandsynliggøre at foretagelse af nødvielse under omstændigheder der  

 umuliggør tilkaldelse af en anden præst, er et ikke ubetydeligt led i  

 ansættelsesforholdet.
 Jeg har forstået  

 Kirkeministeriet således at der generelt i forbindelse med foretagelse af  

 nødvielse på hospitaler vil forekomme situationer hvor vielsen på grund af en  

 af parternes kritiske tilstand ikke vil kunne gennemføres hvis vielsen skal  

 afvente tilkaldelse af en anden præst end hospitalspræsten.
 Kirkeministeriet har  

 imidlertid i den konkrete sag ikke bestridt Deres oplysning om at der på  

 grundlag af antallet af samtlige nødvielser  dvs. også nødvielse af  

 personer  

 som ikke var fraskilt  på (Y) Hospital i perioden 1991-96 måtte  

 forventes  

 mindre end én nødvielse i løbet af ansættelsesperioden på 4 måneder.
 På den baggrund er det min  

 opfattelse at Kirkeministeriet ikke har opfyldt det nævnte dokumentationskrav  

 i  

 Deres sag.
 Sammenfattende er det  

 således min opfattelse at selv om det ikke ganske kan udelukkes at  

 Kirkeministeriet ved afgørelsen af hvem der var bedst egnet til stillingen  

 som  

 konstitueret sognepræst ved (X) Kirke i Københavns Stift i perioden 1.  

 februar  

 til 31. maj 1997 lovligt kunne lægge vægt på Deres tilkendegivelser  

 vedrørende  

 foretagelse af nødvielse af fraskilte, måtte en nødvendig forudsætning herfor  

 dog være at ministeriet kunne sandsynliggøre at foretagelse af nødvielse  

 under  

 omstændigheder der umuliggør tilkaldelse af en anden præst, ville være et  

 ikke  

 ubetydeligt led i det konkrete ansættelsesforhold af fire måneders varighed.  

 Da  

 Kirkeministeriet ikke har dokumenteret at denne forudsætning var opfyldt, har  

 ministeriet således heller ikke været berettiget til at lægge vægt på Deres  

 tilkendegivelser om at De ikke ville foretage sådanne nødvielser.
