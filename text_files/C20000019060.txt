Vejledning om anvendelsen af reglerne i  

 bekendtgørelse om beregning af arbejdsfortjenesten for  

 lønmodtagere Indledning Direktoratet har i bekendtgørelse nr. 1356 af 20.  

 december 2000 fastsat regler om beregning af arbejdsfortjenesten for  

 lønmodtagere.
Til brug herfor har direktoratet udarbejdet denne  

 vejledning.
 Hovedformålet med reglerne i  

 beregningsbekendtgørelsen er at redegøre for, hvilke former for  

 indtægter der kan medtages ved beregningen af et medlems hidtidige  

 indtjening, samt at beskrive, hvorledes beregningen rent teknisk skal  

 foretages.
Det skal bemærkes, at det ikke er nødvendigt  

 at foretage en egentlig beregning med dokumenteret fravær mv., hvis det  

 af det foreliggende dokumentationsmateriale umiddelbart kan konstateres, at 1)	betingelserne for at foretage en beregning er opfyldt (2/3-reglen  

 samt 1-årskravet), og 2)	lønindtægten berettiger til udbetaling af  

 max.-dagpenge.
 Man skal dog i de tilfælde, hvor indtægten kun  

 lige berettiger til max.-dagpenge, være opmærksom på, at  

 efterfølgende reguleringer af arbejdsmarkedsbidraget kan gøre  

 en præcis beregning af indkomsten nødvendig.
 Hvis man i første omgang ikke har foretaget en  

 præcis beregning, kan dette efterfølgende blive  

 nødvendigt.
 Vejledningen indeholder:
 Kapitel 1.
Hvilke indtægter kan medtages ved beregningen af et medlems  

 hidtidige arbejdsfortjeneste Til § 1, stk. 1 Egentlige lønandele Hjemmearbejde Fradragsberettigede udgifter Overarbejde Flere ansættelsesforhold Fridøgn Udbetalingstidspunktet Sendt hjem med løn Til § 1, stk. 2 Støttet arbejde Til § 1, stk. 3 Arbejdsmarkedsbidrag Til § 1, stk. 4 Kost, logi, mv.
Til § 2 Borgmestre, rådmænd mv.
 Kapitel 2.
Mindstesats Kapitel 3.
Beregningen af den hidtidige arbejdsfortjeneste første gang et  

 medlem skal have udbetalt dagpenge Til § 4 1. gangs-beregning 12 ugers/3 måneders beregninger Placeringen af beregningsperioden (hovedregel) Placering af beregningsperioden ved ikke udbetalte lønperioder  

 (undtagelse 1) Placering af beregningsperioden ved »halve« lønperioder  

 (undtagelse 2) Reduceret divisor ved »halve« lønperioder Sammenfatning vedrørende »halve« lønperioder Individuel divisor ved kombineret ugeløn  

 månedsløn Dobbeltberegning Sammenfatning vedrørende kombineret uge- og  

 månedsløn Fast løn Til § 5 9 måneders beregning Mulige arbejdsdage Ad § 6 Forhold der udelukker en beregning Dokumenteret fravær uden for et ansættelsesforhold  

 (valgfrihed) Tilmelding til Arbejdsformidlingen (valgfrihed) Til § 7, stk. 1 Provisions- eller uge/måneds-beregning Til § 7, stk. 2 Blandede beregninger Til § 8, stk. 1 5-års reglen/dimittendsats Til § 8, stk. 2 Seneste medlemsperiode Til § 9 Erhvervsmæssig uddannelse Til § 10 Værnepligtige Kapitel 4.
Beregning af den hidtidige arbejdsfortjeneste for medlemmer, der har  

 været beskæftiget i udlandet Til § 11 Beskæftigelse i udlandet (bortset fra EØS-lande) Til § 12 Færøerne Til § 13 EØS-lande Til §§ 11-13 Kurs EØS-lande Udlandet i øvrigt Kapitel 5.
Beregningen af den hidtidige arbejdsfortjeneste for medlemmer, der  

 tidligere har fået udbetalt dagpenge Til § 15 Ny beregning 1 års-reglen Til § 17 Dagpengesats efter genindtræden i dagpengeretten efter  

 overgangsydelse Kapitel 6.
Dokumenteret fravær Til § 18 Dokumenteret fravær Fraværets omfang Kapitel 7.
Efterløn, delefterløn og efterlønsbevis Til § 19 Beregning af efterløn Til § 20 Beregning efter en periode med delefterløn Til § 21 Delefterløn/lønandel Til § 22 Forudgående beregningsgrundlag (valgfrihed) Kapitel 8.
 Ikrafttrædelse mv.
Kapitel 1 Hvilke indtægter kan medtages ved beregningen af  

 et medlems hidtidige arbejdsfortjeneste Til § 1. Der er i denne bestemmelse givet retningslinier for,  

 hvilke indtægter der kan medtages ved beregningen af dagpenge.
Egentlige lønandele Det fremgår af § 1, stk. 1, at man som udgangspunkt kun kan medtage  

 egentlige lønandele.
 Det vil sige, at fx udbetaling af godtgørelse for  

 uberettiget afskedigelse (funktionærlovens § 2, litra b), erstatning  

 for manglende overholdelse af opsigelsesvarsel, feriepenge,  

 søgnehelligdagsgodtgørelse, udbetalinger efter § 47, stk. 3, i  

 lov om aktiv socialpolitik, sygedagpenge, pensioner og andre lignende ydelser  

 ikke kan medtages ved beregningen.
Erstatning fra Lønmodtagernes Garantifond for  

 manglende lønudbetaling i perioder, hvori der ikke er præsteret  

 arbejde (erstatning for manglende overholdelse af opsigelsesvarsel), kan  

 heller ikke medtages i beregningen.
Derimod kan erstatning for lønkrav  

 for udført arbejde medtages ved beregningen.
 For så vidt angår de udbetalinger, der  

 foretages i forbindelse med ordninger om overskudsdeling, er det  

 afgørende, om det udbetalte beløb kan anses for at være  

 en egentlig lønandel.
Hjemmearbejde Hjemmearbejde kan som hovedregel kun danne grundlag for en  

 dagpengeberegning, hvis der er indgået en faglig kollektiv overenskomst  

 om vilkårene for arbejdets udførelse.
 Sådanne overenskomster er bl.a. indgået for  

 hjemmesyersker og kommunale dagplejere.
 Der kan dog være tilfælde, hvor arbejde, der  

 er udført hjemme, kan danne grundlag for en beregning, uanset at der  

 ikke er indgået en overenskomst.
 Som eksempel herpå kan nævnes  

 oversættelsesarbejde.
 Afgørende for, om beskæftigelse ved  

 hjemmearbejde er omfattet af hovedreglen, er, om  arbejdet normalt bliver  

 udført på en arbejdsplads, og om den  beskæftigelsen  

 normalt er overenskomstreguleret.
Fradragsberettigede udgifter Der kan, jf. § 1, stk. 1, ved beregningen kun medtages skattepligtige  

 lønandele.
 Hvis der med indtægten har været forbundet  

 dokumenterede nødvendige udgifter, der i henhold til gældende  

 skatteregler er fradraget indtægten før skatteberegning,  

 foretages fradrag for disse.
 Der skal ikke foretages fradrag for ligningsmæssige  

 fradrag, det vil sige, udgifter, der alene fradrages i den skattepligtige  

 almindelige indkomst i forbindelse med skatteligningen.
Overarbejde Ved beregningen kan medtages alle lønandele, hvoraf medlemmet er  

 indkomstskattepligtig her i landet.
Dette gælder også løn  

 og tillæg for overarbejde.
Det skal dog understreges, at man ved beregningen  

 maksimalt kan medtage indtægten for et antal timer, som svarer til fuld  

 overenskomstmæssig arbejdstid i beregningsperioden.
For  

 deltidsforsikrede kan man for time-, uge-, 14 dageslønnede maksimalt  

 medtage indtægten for 360 timer.
For deltidsforsikrede,  

 månedslønnede 390 timer.
 Eksempel:
1/3 1/4 1/5 31/5 35 overtimer fuld tid 2 uger med nedsat tid Et fuldtidsforsikret medlem bliver efter længere  

 tids ansættelse - 37 timer pr. uge - ledig den 31. maj, og medlemmet  

 anmoder i den forbindelse om at få udbetalt dagpenge.
 I marts måned havde medlemmet 35 overarbejdstimer.
 I maj måned havde medlemmet på grund af  

 svigtende ordretilgang i 2 af ugerne kun været beskæftiget i 32  

 timer pr. uge.
 Da overtidsbetaling ifølge bekendtgørelsen  

 kan medtages ved beregningen, kan medlemmet i dette tilfælde få  

 dækket det »indtægtstab«, der har været på grund af  

 den nedsatte arbejdstid i de 2 uger.
 Medlemmet har i alt været beskæftiget 469  

 timer i beregningsperioden og kan derfor medtage 444/469 af den samlede  

 indtægt.
Flere ansættelsesforhold For så vidt angår medlemmer, der er  

 beskæftiget i flere ansættelsesforhold, kan de medtage  

 indtægten fra samtlige ansættelsesforhold ved beregningen.
 Som eksempel kan nævnes et medlem, som er  

 beskæftiget 23 timer pr. uge med ekspedition i forretning, og som  

 ligeledes har 22 timers rengøringsarbejde om ugen.
 I dette eksempel kan man ved beregningen medtage 444/540  

 af indtjeningen i beregningsperioden.
Hvis et medlem i et ansættelsesforhold er  

 beskæftiget på fuld tid - fx 37 timer om ugen - og herudover er  

 beskæftiget et antal timer med et arbejde, der, hvis medlemmet havde  

 været beskæftiget færre timer i sit hovederhverv, kunne  

 have været medtaget ved beregningen, skal beregningen foretages  

 på grundlag af beskæftigelse i fuldtidsjobbet.
Dette vil bl.a.  

 betyde, at man ved at indhente  lønoplysninger undgår at skulle  

 rette henvendelse til flere arbejdsgivere.
Fridøgn Kontant fridøgnserstatning udbetalt i henhold til overenskomst  

 på søfartsområdet medtages i beregningen, idet såvel  

 indtægter som eventuelt antal faktisk beskæftigede timer på  

 fridøgn indgår i beregningsgrundlaget.
Udbetalingstidspunktet Afgørende for, om en indtægt kan medtages ved beregningen, er  

 udbetalingstidspunktet.
 Det betyder, at indtægter, der er optjent forud for  

 beregningsperioden, men som er udbetalt i denne, skal medtages ved  

 beregningen, mens omvendt indtægter som rent faktisk er optjent i  

 beregningsperioden, ikke kan medtages, hvis de ikke også er udbetalt i  

 perioden.
 Sidstnævnte betyder, at et medlem ikke  

 efterfølgende, når lønandelene er kommet til udbetaling,  

 har krav på at få foretaget en ny beregning.
 Eksempel:
1/8 31/10 Et medlem melder sig ledig og skal have foretaget en  

 beregning på grundlag af indtjeningen i perioden fra den 1. august til  

 den 31. oktober.
I henhold til den overenskomst, hvorunder medlemmet har  

 været beskæftiget, skal beskæftigelse på søn-  

 og helligdage så vidt muligt afspadseres.
Hvis dette ikke kan ske inden  

 for 3 måneder, kommer lønnen herfor til udbetaling.
 Medlemmet har såvel i beregningsperioden som i tiden  

 forud herfor været beskæftiget på søn- og  

 helligdage, og det har ikke været muligt at foretage afspadsering.
Det vil sige, at medlemmet i perioden fra den 1. august  

 til den 31. oktober har fået udbetalt løn for  

 beskæftigelse, som er udført forud herfor.
Disse  

 lønandele kan medtages ved beregningen.
 For så vidt angår beskæftigelse på  

 søn- og helligdage i perioden fra den 1. august til den 31. oktober  

 vil disse komme til udbetaling på et senere tidspunkt.
 Disse lønindtægter kan ikke senere danne  

 grundlag for en regulering af beregningen.
 Det skal understreges, at ovennævnte  

 fremgangsmåde alene finder anvendelse, hvis den forskudte udbetaling af  

 løn, tillæg mv. skyldes overenskomstmæssigt aftalte regler  

 om lønudbetalingen, kutyme eller lignende.
 Et medlem kan således ikke aftale med sin  

 arbejdsgiver at udskyde lønudbetalingerne med den virkning, at den  

 pågældende får et større indtægtsgrundlag i  

 beregningsperioden.
 Udbetalingstidspunktet fraviges dog i følgende  

 tilfælde:
Indtægter, som først udbetales efter beregningsperioden,  

 medtages på tidspunktet for arbejdets udførelse, hvis det er  

 hele lønnen for beskæftigelsen, der kommer til udbetaling efter  

 arbejdets udførelse.
Dette kan fx være tilfældet med  

 freelance journalister.
Lønreguleringer i henhold til kollektiv overenskomst eller  

 ansættelsesaftale, der er færdigforhandlet på  

 beregningstidspunktet, men som først kommer til udbetaling  

 efterfølgende, medtages i beregningsgrundlaget.
Modsat vil  

 reguleringer, der er udbetalt i en beregningsperiode, men som omfatter  

 lønperioder forud for beregningsperioden, ikke kunne medtages i  

 beregningsgrundlaget.
Ekstraordinære tilfælde, det vil sige, når en  

 senere regulering af lønnen skyldes, at de hidtidige  

 lønudbetalinger har været fejlbehæftede, eller at man  

 først senere får færdigbehandlet lønaftalen.
I  

 disse tilfælde skal der ske en regulering af beregningen.
Sendt hjem med løn Ved beregningen af et medlems dagpengesats kan der ses bort fra den  

 periode, hvor medlemmet er sendt hjem med løn, hvis medlemmet har  

 modtaget en højere løn, mens den pågældende var i  

 faktisk beskæftigelse.
Dette kan forekomme, hvis medlemmet, da han var i arbejde,  

 modtog fx produktionstillæg.
I disse tilfælde foretages  

 beregningen på grundlag af indtægten i den periode, hvor  

 medlemmet var i faktisk beskæftigelse.
 Perioder med afspadsering mv., der efter § 18 er  

 dokumenteret fravær, er ikke omfattet af ovenstående.
Støttet arbejde § 1, stk. 2, omhandler støttet arbejde.
 Ved støttet arbejde forstås  

 beskæftigelse, hvortil der ydes offentligt tilskud til lønnen,  

 og beskæftigelse ved selvstændig virksomhed, hvortil der ydes  

 offentligt tilskud til etablering og drift.
 Støttet arbejde kan ikke indgå i en  

 beregning.
 Støttet arbejde i en beregningsperiode udelukker  

 herudover en beregning, jf. § 6.
Dette gælder dog ikke arbejde i servicejob efter lov  

 om servicejob, idet beskæftigelsen anses for ordinær efter lov om  

 arbejdsløshedsforsikring m.v.
Derfor gælder her de almindelige  

 betingelser for beregning af dagpengesats.
Arbejdsmarkedsbidrag I § 1, stk. 3, er det fastsat, at indtægten nedsættes med en  

 procentsats svarende til arbejdsmarkedsbidraget på  

 beregningstidspunktet.
Dette skal ses i sammenhæng med, at der ikke  

 betales arbejdsmarkedsbidrag af dagpenge, efterløn mv.
 Arbejdsmarkedsbidraget beregnes af den oplyste  

 bruttoløn uden fradrag for ATP og lønmodtagerens indbetaling af  

 bidrag til pensionsordning omfattet af kapitel 1 i pensionsbeskatningsloven.  

 Det af arbejdsgiveren indbetalte arbejds-markedsbidrag kan således ikke  

 umiddelbart lægges til grund, idet beregning og indbetaling af  

 arbejdsmarkedsbidrag, af ATP og pensionsindbetalinger foretages af pensions-  

 eller pengeinstituttet.
 Arbejdsmarkedsbidraget beregnes endvidere uden fradrag for  

 lønmodtagerens bidrag til Den Særlige Pensionsopsparing, som fra  

 den 1. januar 1999 opkræves til Arbejdsmarkedets Tillægspension.
 Arbejdsmarkedsbidraget beregnes af al skattepligtig  

 indkomst, som medtages i beregningsgrundlaget, herunder den skattepligtige  

 andel af personalegoder, som fx kost og logi.
 Ved beregning på grundlag af beskæftigelse i  

 udlandet, skal der også foretages fradrag for arbejdsmarkedsbidrag.
 Kost, logi, mv.
I § 1, stk. 4, redegøres endvidere for, med hvilken værdi  

 kost, logi mv. skal indgå ved beregningen.
Værdien beregnes  

 på grundlag af de af ligningsrådet fastsatte satser.
 Hvis værdien af skattemyndighederne i konkrete  

 tilfælde er ansat til en højere eller lavere værdi,  

 lægges denne til grund ved beregningen.
 Ved beregning på grundlag af beskæftigelse i  

 udlandet, hvor der indgår kost og logi mv.,og hvor beskatningen er sket  

 i udlandet, anvendes ligeledes de af ligningsrådet fastsatte satser.
 Borgmestre, rådmænd mv.
 Til § 2. Bestemmelsen fastsætter, at indtægt for  

 varetagelse af hverv som borgmester, rådmand, udvalgsformand,  

 folketingsmedlem, medlem af regeringen eller Europaparlamentet, der giver ret  

 til optagelse i en a-kasse, kan medtages ved beregningen af  

 arbejdsfortjenesten.
Ved beregningen er det alene indtægten fra det  

 pågældende hverv, der kan medtages.
For eksempel modtager en  

 kommunal udvalgsformand - ud over vederlaget for formandshvervet - vederlag,  

 diæter mv. som medlem af kommunalbestyrelsen.
Disse indtægter kan  

 ikke medtages ved beregningen af et medlems hidtidige arbejdsfortjeneste.
Kapitel 2 Mindstesats Til § 3. Reglen om en mindstesats til fuldtidsforsikrede  

 lønmodtagere er indført for at skabe parallelitet til de  

 allerede gældende regler for selvstændige erhvervsdrivende.  

 Mindstesatsen svarer til 82 pct. af højeste dagpenge efter lovens § 47  

 (dimittendsats).
 Ved vurderingen af, om medlemmet opfylder betingelserne  

 for at modtage mindstesats, lægges medlemmets tro- og loveoplysninger  

 til grund.
 § 3, stk. 1. Retten til mindstesats omfatter alene  

 fuldtidsforsikrede medlemmer og er betinget af, at der foreligger 3 års  

 fuld beskæftigelse og medlemskab af en a-kasse i samme periode i  

 tilknytning til ledighedens indtræden. 3 års perioden regnes fra  

 tidspunktet for arbejdsophøret.
 Arbejde i servicejob efter lov om servicejob anses i den  

 forbindelse for beskæftigelse.
§ 3, stk. 2. I stk. 2 er fuld beskæftigelse  

 defineret som beskæftigelse svarende til mere end 30 løntimer i  

 gennemsnit om ugen i 3 års perioden.
Det vil sige, at der i 3 års  

 perioden skal foreligge mere end 4680 løntimer.
Der kræves ikke  

 beskæftigelse første og sidste dag i perioden.
 § 3, stk. 3. Udbetaling af ydelser fra a-kassen i 3  

 års perioden udelukker som udgangspunkt, at der er tale om fuld  

 beskæftigelse.
Herfra er der dog i stk. 3 gjort enkelte undtagelser, som  

 fx udbetaling af dagpenge i op til en uge i forbindelse med ledighed i mellem  

 to ansættelsesforhold.
I dette tilfælde må perioden  

 således højst være på een uge med dagpenge for 37  

 timer.
Det er ikke en betingelse for at anvende stk. 3, nr. 3, at der ved  

 arbejdsophøret foreligger en ny ansættelsesaftale.
Det fremgår af stk. 3, nr. 4, at udbetaling af  

 godtgørelse efter den før 1. januar 2001 gældende lov om  

 arbejdsmarkedsuddannelser (AMU-godtgørelse),  godtgørelse efter  

 lov om godtgørelse ved deltagelse i erhvervsrettet voksen- og  

 efteruddannelse (VEU-godtgørelse), orlovsydelse til uddannelse efter  

 den før 1. januar 2001 gældende lov om orlov og/eller  

 voksenuddannelsesstøtte efter lov om statens  

 voksenuddannelsesstøtte (SVU-støtte) ikke er til hinder for  

 retten til mindstesatsen.
Den samlede periode, hvori der er udbetalt  

 AMU-godtgørelse, VEU-godtgørelse, orlovsydelse til uddannelse  

 eller SVU-støtte må dog ikke overstige 4 uger.
§ 3, stk. 4. Bestemmelsen omfatter alene ledige  

 medlemmer, der uden for et ansættelsesforhold modtager offentlig ydelse  

 efter anden lovgivning, som fx. sygedagpenge eller barselsdagpenge.  

 Formålet med bestemmelsen er at undgå, at et medlem der ellers  

 ville modtage ydelser fra a-kassen under ledighed bliver bedre stillet i  

 tilfælde af sygdom, barsel eller lignende.
Det skal bemærkes, at  

 fravær i et ansættelsesforhold ikke udelukker anvendelsen af  

 mindstesats, hvis de øvrige betingelser er opfyldt.
Kapitel 3 Beregningen af den hidtidige arbejdsfortjeneste  

 første gang et medlem skal have udbetalt dagpenge Formålet med reglerne i dette kapitel er at sikre, at beregningen af  

 et ledigt medlems hidtidige daglige arbejdsfortjeneste giver et præcist  

 billede af den pågældendes indkomstniveau forud for ledighedens  

 indtræden.
For at opnå dette bør man ved beregningen  

 tage udgangspunkt i et indtægtsniveau, der er rimeligt aktuelt.
For at  

 undgå, at tilfældige afvigelser får afgørende  

 betydning for den lediges dagpengeniveau, bør man imidlertid  

 også sikre, at den anvendte indkomst er udtryk for en stabil  

 indtjening.
Det vil sige, at beskæftigelsen og dermed indtjeningen har  

 strakt sig over en vis periode og indeholder et vist antal løntimer.
1. gangs-beregning Ved en 1. gangs-beregning forstås de tilfælde,  

 hvor der skal beregnes en dagpengesats til et medlem, som a)	ikke tidligere har fået udbetalt dagpenge fra en a-kasse,  

 eller som b)	tidligere har fået udbetalt dagpenge, men hvor den seneste  

 udbetaling ligger mere end 5 år tilbage. (§ 8, stk. 1, nr. 2).
 Beregningstidspunktet er i øvrigt det tidspunkt,  

 hvor a-kassen - på grundlag af medlemmets anmodning - faktisk skal  

 beregne medlemmets hidtidige arbejdsfortjeneste.
12 ugers/3 måneders-beregninger Til § 4. § 4, stk. 1, fastslår, at man ved  

 1.gangs-beregninger skal tage udgangspunkt i den seneste periode af mindst 12  

 ugers/3 måneders varighed, hvori der foreligger et antal  

 løntimer, som mindst svarer til 2/3 af fuld overenskomstmæssig  

 arbejdstid.
 Ved afgørelsen af om løntimekravet er  

 opfyldt, tages der udgangspunkt i den overenskomst, husaftale eller lignende,  

 der regulerer arbejdstiden inden for det pågældende område.  

 Det skal understreges, at kravet om et vist antal løntimer ikke kan  

 opfyldes ved hjælp af dokumenteret fravær.
 Det skal bemærkes, at det er den periode, der  

 opfylder løntimekravet - 2/3 af fuld overenskomstmæssig  

 arbejdstid - der skal danne grundlag for beregningen.
 Kravet om 12 ugers/3 måneders beskæftigelse  

 anses for opfyldt, uanset der ikke er tale om  

 kalenderuger/kalendermåneder.
Som nævnt ovenfor skal den periode, der danner  

 grundlag for en beregning være af mindst 12 ugers/3 måneders  

 varighed.
Det eneste krav, der herudover stilles til beskæftigelsen,  

 er, at der inden for beregningsperioden skal være et antal  

 løntimer, der mindst svarer til 2/3 af fuld overenskomstmæssig  

 arbejdstid.
Der er således ikke noget krav om, at beskæftigelsen  

 skal være uafbrudt, ligesom det heller ikke er et krav, at der skal  

 være beskæftigelse i slutningen af 12 ugers/3 måneders  

 perioden (i eksemplet ugerne 9 og 10).
 Eksempel:
Beregningsperiode Slut start 9 10 11 12 13 14 15 16 17 18 19 20 Fratræder Et ugelønnet medlem fratræder sit arbejde med  

 udgangen af uge 20. Hvis lønsedlen for uge 20 foreligger ved  

 henvendelsen til a-kassen, er beregningsperioden de seneste 12 uger forud for  

 uge 21.
 Medlemmet har været i fuldtidsbeskæftigelse  

 fra og med uge 11 til og med uge 20. Det vil sige, at timekravet er opfyldt.
 I ugerne 9 og 10 var medlemmet uden beskæftigelse  

 (modtog ikke dagpenge eller anden ydelse fra a-kassen). Da timekravet er  

 opfyldt, og da beregningsperioden skal placeres med udgangspunkt i den  

 seneste beskæftigelse (uge 20) skal der foretages en beregning på  

 perioden uge 9 til og med uge 20.
 Det skal bemærkes, at dagpengesatsen - uanset  

 beskæftigelsen, som i eksemplet ovenfor, er af kortere varighed end 12  

 uger/3 måneder - findes ved at dividere med 60/65. Der sker  

 således ingen justering af divisoren.
Placeringen af beregningsperioden (hovedregel) Det skal være den seneste periode, der opfylder 2/3-kravet, der skal  

 danne grundlag for beregningen.
Hvis der fx forekommer flere  

 beskæftigelsesperioder i karensperioden jf. lovens § 53, skal den  

 seneste af disse perioder lægges til grund ved beregningen.
For at sikre, at det er den seneste periode, der danner  

 grundlag for beregningen, skal a-kassen tage udgangspunkt i den sidste dag,  

 for hvilken der er udbetalt løn.
Med denne dag som udgangspunkt  

 »placeres« beregningsperioden.
Hvis denne periode ikke opfylder betingelserne i enten §  

 4, stk. 1, § 4, stk. 2 eller § 5, stk. 1, samt § 6, må a-kassen  

 undersøge, om der findes en 12 ugers/3 måneders periode forud  

 herfor, der opfylder betingelserne.
Dette sker ved, at a-kassen tager  

 udgangspunkt i den næstsidste dag, for hvilken der er udbetalt  

 løn.
Hvis den 12 ugers/3 måneders periode, der herved fremkommer  

 heller ikke opfylder betingelserne, må a-kassen fortsætte bagud i  

 tid, indtil den finder en periode, der opfylder beregningsbetingelserne.
 Eksempel:
12 uger 9 uger 3 uger 2 uger 3 uger 1 uge 3 uger 185 løntimer 111 løntimer syg ferie fri 111 løntimer Et fuldtidsforsikret medlem har i de sidste 12 uger forud  

 for et arbejdsophør været i beskæftigelse i 2 x 3 uger.
I  

 de mellemliggende 6 uger i 12 ugers perioden har medlemmet været syg i  

 2 uger, haft 3 ugers ferie og 1 uge fri for egen regning.
Medlemmet har  

 således i de sidste 12 uger haft 222 løntimer og opfylder ikke  

 løntimekravet (296 løntimer). Medlemmet har imidlertid i  

 forlængelse af 12 ugers perioden haft beskæftigelse i 9 uger  

 på nedsat tid med i alt 185 løntimer.
Ved at  gå bagud i  

 tid kan a-kassen konstatere, at den 12 ugers periode, der ligger umiddelbart  

 forud for de 2 ugers sygdom, opfylder løntimekravet.
 Medlemmet har i den periode været beskæftiget  

 3 uger med 111 løntimer samt 9 uger med 185 løntimer, i alt 296  

 løntimer.
Placering af beregningsperioden ved ikke udbetalte  

 lønperioder (undtagelse 1) Udgangspunktet for en beregning er, at a-kassen beregner på grundlag  

 af de lønoplysninger, der foreligger på beregningstidspunktet.  

 Som altovervejende hovedregel må det antages at være sådan,  

 at også lønsedlen for den sidste beskæftigelsesperiode  

 foreligger på dette tidspunkt.
Af administrative grunde kan man i visse situationer se  

 bort fra lønperioder.
Dette kan bl.a. ske, hvis den seneste  

 lønperiode ikke er udbetalt på beregningstidspunktet.  

 Begrundelsen for at bortse fra den ikke udbetalte lønperiode er i  

 disse tilfælde, at a-kassen straks kan foretage en beregning på  

 grundlag af de foreliggende lønsedler.
Man kan endvidere se bort fra  

 den seneste lønperiode, hvis medlemmet ikke har været  

 beskæftiget i hele perioden (se nærmere herom i afsnittet  

 "Placeringen af beregningsperioden ved »halve« lønperioder"  

 - side 11).
 I de tilfælde, hvor der ligger en  

 længerevarende uafbrudt beskæftigelsesperiode forud for  

 ledighedens indtræden, vil det ikke give problemer, at den seneste  

 lønperiode ikke er udbetalt på beregningstidspunktet.
 Forekommer der derimod perioder uden  

 beskæftigelse i beregningsperioden, kan der, i forbindelse med at man  

 ser bort fra den seneste lønudbetaling, være behov for at  

 præcisere, hvorledes beregningsperioden skal placeres.
Ved afgørelsen af beregningsperiodens placering,  

 skal man være opmærksom på, at det alene er administrative  

 hensyn, der ligger bag, at der kan ses bort fra den seneste  

 lønperiode.
Det vil sige, at denne fremgangsmåde ikke må  

 få afgørende indflydelse på placeringen af  

 beregningsperioden, og dermed på beregningsgrundlaget.
Perioder uden beskæftigelse må således  

 ikke få forskellig betydning alt efter, hvor i  

 beskæftigelsesperioden de er placeret.
Med andre ord, skal resultatet  

 af en beregning være det samme, uanset hvor i beregningsperioden,  

 perioden uden beskæftigelse forekommer.
 På baggrund af ovennævnte kan man opstille  

 følgende retningslinier:
 a)	Det er den seneste periode på beregningstidspunktet, der  

 opfylder 2/3-kravet, der skal danne grundlag for beregningen.
 b)	Der tages udgangspunkt i den seneste dag, for hvilken der er  

 udbetalt løn.
 c)	Der kan dog som udgangspunkt ses bort fra lønperioder, der  

 ikke er sket udbetaling for på beregningstidspunktet.
d)	I de tilfælde hvor der ses bort fra en lønperiode, der  

 ikke er udbetalt på beregningstidspunktet, placeres beregningsperioden  

 umiddelbart forud for den ikke udbetalte lønperiode.
Dette skal ske,  

 uanset om der i perioden forud forekommer beskæftigelse, eller det er  

 en periode uden beskæftigelse.
e)	Hvis den under d) omhandlede beregningsperiode ikke opfylder  

 2/3-kravet, må man afvente og lade den ikke udbetalte lønperiode  

 indgå i beregningen.
Dette kan ske ved, at medlemmet i første  

 omgang afgiver de relevante oplysninger på tro og love.
Når  

 lønsedlen foreligger, skal a-kassen kontrollere rigtigheden af  

 oplysningerne og dermed rigtigheden af de beslutninger, der er truffet  

 vedrørende beregningen.
Placering af beregningsperioden ved »halve«  

 lønperioder (undtagelse 2) »Halve« lønperioder forekommer i følgende tilfælde:
A.
Et medlem ophører i ansættelsesforholdet før  

 lønperiodens afslutning.
B.
Ansættelsesforholdet/lønperioden afsluttes med  

 dokumenteret fravær uden løn.
C.
Sidste lønperiode afsluttes med løn, men kravet om 2/3  

 løntimer kan ikke opfyldes med udgangspunkt i sidste dag med  

 løn.
 Som allerede nævnt ovenfor kan man - af  

 administrative grunde - også vælge at se bort fra »halve«  

 lønperioder.
 Hvis der ses bort fra den »halve« lønperiode, fordi  

 den endnu ikke er udbetalt, foretages beregningen som ovenfor beskrevet.
Spørgsmålet, om man kan se bort fra »halve«  

 lønperioder, kan imidlertid også opstå i situationer, hvor  

 den » halve« lønperiode er kommet til udbetaling.
Begrundelsen for at  

 bortse fra »halve« lønperioder i disse situationer er, at det, hvis de  

 indgår i en beregning, ofte vil betyde, at a-kassen skal dele en  

 tidligere lønseddel.
 Eksempel 1:
 3 mdr.
 Arb.
 Arb.
 Arb.
 Arb.
 Arb.
 Arb.
 1 md.
 1 md.
 1 md.
 1 md.
 1 md.
 ½ md.
 Et månedslønnet medlem afslutter et  

 længerevarende ansættelsesforhold midt i en lønperiode.
 I dette tilfælde vil a-kassen kunne se bort fra den  

 »halve« lønperiode, uden at det får betydning for medlemmets  

 dagpengesats.
 Det vil imidlertid ikke altid være i medlemmets, og  

 dermed a-kassens interesse, at se bort fra den »halve« lønseddel.
 Eksempel 2:
÷dagpenge 3 mdr.
÷ A ÷ A ÷ A A A A 1 md.
 1 md.
 1 md.
 1 md.
 1 md.
 ½ md.
I ovennævnte situation vil der ikke være nogen  

 interesse for at se bort fra den »halve« lønseddel.
For det  

 første, fordi det vil stille medlemmet ringere satsmæssigt.
For  

 det andet, fordi a-kassen ikke vil blive lettet administrativt, idet der -  

 selv om den »halve« lønseddel medtages - ikke skal ske en deling af en  

 tidligere lønseddel.
 Eksempel 3:
÷ A ÷ A ÷ A A A A A 1 md.
 1 md.
 1/2 md.
 1/2 md.
 1 md.
 1 md.
 ½ md.
 A-kassen og medlemmet vil i dette tilfælde ikke  

 være interesseret i alene at smide den seneste »halve« lønseddel  

 væk, da det vil stille medlemmet ringere satsmæssigt.
 Det spørgsmål, der derfor opstår i  

 forbindelse med eksemplet, er, om a-kassen kan se bort fra begge de »halve«  

 lønperioder og beregne satsen på grundlag af de 2  

 månedslønninger med en reduceret divisor.
Reduceret divisor ved »halve« lønperioder Ved vurderingen af den ovenfor beskrevne problemstilling skal man  

 være opmærksom på, at udgangspunktet er, at beregningen  

 foretages med en fast divisor, uanset medlemmet ikke har været i  

 beskæftigelse i hele beregningsperioden.
 Samme udgangspunkt må fastholdes ved  

 løsningen af problemstillingen i eksempel 3 ovenfor.
 Det vil sige, at hvis den samlede ansættelsesperiode  

 er lig med eller mindre end 3 måneders (12 ugers) varighed, kan man  

 ikke se bort fra de 2 »halve«  lønperioder og anvende en reduceret  

 divisor.
Er der derimod tale om, at ansættelsesperioden er af  

 mere end 3 måneders (12 ugers) varighed, vil der opstå en  

 situation, hvor a-kassen ved beregningen skal »dele en lønseddel«.
Der  

 kan i dette tilfælde ses bort fra de »halve« lønperioder og  

 beregnes med en reduceret divisor.
I eksemplet en divisor, der svarer til 2  

 måneder = 1/43.
 Ovennævnte betyder, at der ikke kan ske en reduktion  

 af divisoren i den udstrækning, der i beregningsperioden indgår  

 »halve« perioder uden beskæftigelse.
 Eksempel:
 3. mdr.
 ledig u. dp.
A A A 1 md.
 1 md.
½ md Et medlem har forud for ledigheden været i  

 beskæftigelse i 2 1/2 måned på fuld tid.  

 Lønudbetalingen for den sidste »halve« lønperiode foreligger  

 på beregningstidspunktet.
Beregningsperioden kommer i dette tilfælde til at  

 omfatte de 2 1/2 måned med beskæftigelse plus » 1/2 måned«  

 uden beskæftigelse.
Der kan ikke ske en reduktion af divisoren.
 Hvis den sidste »halve« lønperiode ikke medtages  

 vil beregningen skulle ske på grundlag af 2 måneder med  

 beskæftigelse samt 1 måned uden beskæftigelse.
Sammenfatning vedrørende »halve«  

 lønperioder 1)	»Halve« lønperioder, der forekommer i slutningen af et  

 ansættelsesforhold (starten af beregningsperioden) kan man af  

 administrative hensyn i visse tilfælde se bort fra.
I disse  

 tilfælde placeres beregningsperioden med udgangspunkt i slutningen af  

 den seneste forudgående lønperiode, uanset om der er udbetalt  

 løn/arbejdet eller ej.
Opfylder denne periode ikke  

 beregningsbetingelserne, må den »halve« lønperiode indgå i  

 beregningen.
Opfylder denne nye periode heller ikke beregningsbetingelserne,  

 må a-kassen gå tilbage dag for dag.
 2)	En reduceret divisor kan og må kun anvendes,  

 hvis beregningsperiodens placering betyder, at en lønseddel skal  

 deles. (Beregningsperioden »skærer« i lønsedlen).
Individuel divisor ved kombineret ugeløn -  

 månedsløn Hvis et medlem i beregningsperioden har været aflønnet med  

 forskellige lønformer, - ugeløn kombineret med  

 månedsløn - kan der af administrative hensyn i sådanne  

 situationer være behov for at anvende en individuel divisor ved  

 beregningen af den gennemsnitlige daglige arbejdsfortjeneste.
A-kassen  

 undgår herved at skulle dele lønperioder.
 I disse tilfælde anvendes en beregningsperiode, der  

 kommer tættest mulig på 12 uger.
 Det bemærkes, at der skal foreligge en periode  

 på mindst 12 uger uden udbetaling af ydelser.
 Man skal imidlertid holde sig for øje, at der kun  

 kan ske en tilpasning af divisoren, hvis beregningsperiodens placering  

 betyder, at en lønseddel skal deles.
 Eksempel:
÷ arbejde arbejde arbejde arbejde ÷ dagp.
3 uger 1 md.
 1 md.
Medlemmet har forud for en beregning været  

 aflønnet med 2 månedslønninger og 3 ugelønninger.  

 Da beregningsperioden ikke skærer i en lønperiode, kan der ikke  

 beregnes med individuel divisor.
Ved beregningen anvendes fast divisor 1/60.
 Hvis den normale beregningsperiode derimod  

 indebærer, at en lønseddel skal deles, kan der anvendes en  

 individuel divisor.
 Eksempel:
arbejde ÷ dp. ÷ arb.
arbejde arbejde 3 uger 1 uge 1 måned 1 måned Medlemmet har forud for en beregning været  

 aflønnet med 2 månedslønninger, haft 1 uge fri for egen  

 regning og 3 ugelønninger.
Da 12-ugers beregningsperioden i dette  

 tilfælde »skærer« i en lønperiode, kan der beregnes med  

 individuel divisor.
 Ved beregning af individuel divisor anvendes det antal  

 hele lønperioder, der ligger nærmest de 12 uger.
 I eksemplet ovenfor indebærer dette, at  

 beregningsperioden vil bestå af 2 månedslønninger, 1 uge  

 fri for egen regning og 2 ugelønninger, der svarer til 11,66 uger, se  

 i øvrigt 2) nedenfor.
 Ved vurderingen af om løntimekravet er opfyldt, jf.  

 enten § 4, stk. 1, § 4, stk. 2 eller § 5, stk. 1, lægges den  

 individuelle beregningsperiode til grund.
 I det følgende gives nogle eksempler på,  

 hvorledes den individuelle divisor og løntimekravet fremkommer.
 1)	I beregningsperioden forekommer der 8 ugelønninger og 1  

 månedsløn.
 I disse situationer omregnes 1 måned til at være 4,33  

 uger.
Den daglige arbejdsfortjeneste beregnes som 1 = 1 af den samlede lønindtægt (8 + 4,33)x5 62 Ved overenskomstmæssig arbejdstid på 37 timer pr. uge vil  

 løntimekravet være opfyldt ved 304 løntimer (8 x 37 +  

 4,33 x 37) x 2/3.
2)	På beregningstidspunktet (se eksemplet ovenfor) forekommer der  

 2 månedslønninger, 1 uge fri for egen regning og 3  

 ugelønninger.
Beregningsperioden vil omfatte 2  

 månedslønninger, 1 uge fri for egen regning + 2  

 ugelønninger (i alt 11,66 uger), idet man herved kommer nærmest  

 de 12 uger.
 Den gennemsnitlige daglige arbejdsfortjeneste udgør herefter:
1 = 1 af den samlede lønindtægt (8,66 + 1 + 2)x5 58 Ved overenskomstmæssig arbejdstid på 37 timer pr. uge vil  

 løntimekravet være opfyldt ved 288 løntimer (10,66 x 37 +  

 3 x 37) x 2/3.
3)	Medlemmet har umiddelbart forud for ledigheden været  

 aflønnet med ugeløn i 6 uger og før dette igen  

 månedsløn i 2 måneder.
Dagpenge beregnes på grundlag  

 af indtægten i de 6 uger + 1 måned (i alt 10,33 uger), idet man  

 derved kommer nærmest de 12 uger.
Den gennemsnitlige daglige  

 arbejdsfortjeneste udgør herefter:
1 = 1 af den samlede lønindtægt (10,33)x 58 Ved overenskomstmæssig arbejdstid på 37 timer pr. uge vil  

 løntimekravet være opfyldt ved 255 timer (10,33 x 37) x 2/3.
Dobbeltberegning Det kan i samme lønperiode forekomme, at et medlem har modtaget  

 løn efter flere aflønningsformer.
I disse tilfælde  

 foretages en »dobbeltberegning«.
 Eksempel:
Medlemmet har før ledigheden været  

 aflønnet med fast månedsløn for en arbejdstid på 20  

 timer pr. uge.
I beregningsperioden forekommer dog enkelte dage eller uger,  

 hvor medlemmet har været fuldtidsbeskæftiget.
For disse  

 »overskydende timer« er medlemmet blevet aflønnet med timeløn.
 Ved beregningen af den gennemsnitlige dagløn  

 foretages en »dobbeltberegning«, således at der først beregnes  

 på grundlag af månedslønnen (1/65 af  

 lønindtægten), hvortil der tillægges 1/60 af  

 indtægten fra de »overskydende timer«.
 Det bemærkes, at det i disse tilfælde er  

 2/3-løntimekravet for månedslønnede, der skal være  

 opfyldt.
Sammenfatning vedrørende kombineret uge- og  

 månedsløn En individuel divisor kan og må kun anvendes,  

 såfremt beregningsperiodens placering betyder, at en lønseddel  

 skal deles.
Fast løn Når der for fastlønnede foreligger lønsedler, hvori  

 der ikke forekommer fradrag for fravær, beregnes den hidtidige  

 indtægt på baggrund heraf.
 Det skal bemærkes, at der ved fast løn  

 forstås, at medlemmet i sit ansættelsesforhold - uanset antallet  

 af arbejdsdage i lønperioden og uanset forekomsten af  

 søgnehelligdage, ferie og lignende - normalt modtager den samme  

 løn i hver enkelt lønperiode, fx hver måned.
I enkelte tilfælde kan det forekomme, at medlemmer,  

 der i øvrigt har været aflønnet med fast  

 månedsløn, på beregningstidspunktet fremlægger  

 lønsedler, hvori der er foretaget et fradrag i lønnen.
Det kan  

 fx forekomme, hvis et medlem, der har afholdt ferie, i optjeningsåret  

 har været beskæftiget hos en anden arbejdsgiver og der optjent  

 sine feriepenge.
 Hvis fradraget i lønnen skyldes forhold, der i  

 henhold til bekendtgørelsens § 18 opfylder betingelserne for at blive  

 betragtet som dokumenteret fravær, skal medlemmets beregning foretages,  

 som om der på beregningstidspunktet forelå 3(2) fulde  

 månedsudbetalinger.
 Eksempel:
31/8 1/1 1/7 30/9 Ledighed Ledighed Beskæftigelse Medlemmet har den 31. august fået beregnet en  

 dagpengesats.
 Efter en periode med ledighed påbegynder medlemmet  

 den 1. juli året efter et nyt beskæftigelsesforhold.
 Den 30. september bliver medlemmet imidlertid - på  

 grund af egne forhold - afskediget.
 Medlemmet, der har været fast  

 månedslønnet, har i ansættelsesforholdet holdt 1 uges  

 ferie med egen optjent feriegodtgørelse.
 Af de lønsedler, der fremlægges for a-kassen,  

 fremgår det, at der på grund af den afholdte ferie er foretaget  

 fradrag i lønnen.
Da ferie i henhold til bekendtgørelsens § 18 er  

 dokumenteret fravær, skal a-kassen foretage beregningen, som om der  

 forelå 3 fulde månedsudbetalinger.
Det vil sige på grundlag  

 af den løn, der ville være blevet udbetalt, hvis der ikke  

 på grund af ferien var foretaget fradrag i lønnen.
9 måneders-beregning Til § 5. Baggrunden for, at der i § 5 for enkelte  

 lønmodtagere (lønarbejdende fiskere, rent  

 provisionslønnede og dagplejere) er fastsat en særlig  

 beregningsregel, er, at indtjeningen i disse beskæftigelsesforhold kan  

 variere meget - ligesom der op til et arbejdsophør inden for  

 sådanne arbejdsområder ofte vil være tale om et fald i  

 indtægten.
Man har derfor fundet det rigtigt, at der var mulighed for  

 at anvende en længere beregningsperiode.
 Et medlem skal for at få beregnet efter § 5 (9  

 måneders-beregning) som udgangspunkt have haft mindst 12 ugers/3  

 måneders beskæftigelse med et antal (omregnede) løntimer,  

 der mindst svarer til 2/3 af fuld overenskomstmæssig arbejdstid inden  

 for et af de i § 5, stk. 1, omhandlede beskæftigelsesområder.
 Hvis medlemmet har haft 12 ugers/3 måneders  

 beskæftigelse med et tilstrækkeligt antal løntimer, kan  

 der herefter foretages en beregning enten på grundlag af  

 indtægten i den seneste periode af 12 ugers/3 måneders varighed,  

 der opfylder 2/3-løntimekravet eller beregningen kan foretages  

 på grundlag af al indtægt fra beskæftigelse af samme  

 karakter inden for de seneste 9 måneder regnet fra beregningsperiodens  

 start.
 For så vidt angår beskæftigelsen ud over  

 de 12 uger/3 måneder, stilles der ikke krav om, at denne skal opfylde  

 løntimekravet.
 Det skal dog understreges, at udbetaling af fx ydelser fra  

 a-kassen, jf. § 6 også her afbryder den i § 5, stk. 2, omhandlede  

 periode.
Mulige arbejdsdage Det fastslås i § 5, stk. 3, at man ved beregningen skal dividere med  

 antallet af mulige - og ikke antallet af faktiske arbejdsdage - i  

 beregningsperioden.
 Det vil sige, at medlemmet, hvis der i beregningsperioden  

 forekommer arbejdsfri/ledige dage, som ikke kan betragtes som dokumenteret  

 fravær, ikke kan kompenseres herfor ved beregningen.
 For så vidt angår provisionsaflønning,  

 som er nævnt i § 5, stk. 1, anvendes dette som oftest i forhold til  

 salgspersonale, fx repræsentanter.
Ved ren provision i § 5, stk. 1, forstås, at  

 medlemmets aflønning i det pågældende  

 ansættelsesforhold alene har bestået i en andel af fx  

 omsætningen.
Medlemmet er således ikke garanteret en vis  

 mindstebetaling (garantiløn). Er dette tilfældet, er der ikke  

 tale om ren provision.
Såvel provisionsløn som akkordløn er  

 en form for præstationsløn.
Mens man som ovenfor nævnt ved  

 provisionsløn typisk bliver aflønnet i forhold til den af  

 medlemmet tilvejebragte omsætning, er akkordlønnen  

 afhængig af den ydede produktionsindsats (arbejdsmængde).
 Som eksempel på et område, hvor akkordarbejde  

 forekommer, kan nævnes bygningshåndværkerområdet.
 Spørgsmålet om placeringen af  

 beregningsperioden kan også forekomme, når der skal beregnes i  

 henhold til § 5. Der henvises til det ovenfor under § 4 beskrevne.
Forhold der udelukker en beregning Til § 6. Det fremgår af bestemmelsen, at hvis der er  

 udbetalt ydelser fra a-kassen i 12 ugers/3 måneders perioden, bortset  

 fra delefterløn, jf. § 21 og de i § 6, stk. 2, omhandlede  

 tilfælde, kan den ikke danne grundlag for en beregning.
Dette vil  

 være tilfældet, uanset hvor i perioden udbetalingerne er  

 placeret.
 Eksempel:
Et medlem har umiddelbart forud for ledigheden haft 11  

 ugers beskæftigelse på fuld tid.
I den 12. uge har medlemmet  

 modtaget dagpenge.
 Da der er udbetalt dagpenge i 12 ugers perioden, kan den  

 ikke danne grundlag for en beregning.
 Det bemærkes, at udbetaling af ydelser ved  

 arbejdssøgning i udlandet (attest E 303) sidestilles med udbetalinger  

 i Danmark, hvorfor det udelukker en beregning.
 Perioder, hvor et medlem modtager løn i en  

 orlovsperiode med den virkning, at orlovsydelsen udbetales til  

 arbejdsgiveren, udelukker ikke beregning, eftersom der ikke er tale om  

 arbejde med offentligt tilskud til lønnen.
 Udbetaling af delvis lønkompensation i en  

 orlovsperiode med den virkning, at orlovsydelsen udbetales til medlemmet  

 efter fradrag for lønkompensationen, udelukker beregning.
 Deltagelse i en SU-berettigende uddannelse i 12 ugers/3  

 måneders perioden medfører bortset fra det tilfælde, der  

 er nævnt i § 6, stk. 3, at uddannelsen ikke kan danne grundlag for en  

 beregning.
 Det følger af § 6, stk. 3, at deltagelse i et  

 ph.d.-studium i beregningsperioden alene er til hinder for en beregning, hvis  

 medlemmet har modtaget stipendium efter lov om statens  

 uddannelsesstøtte i beregningsperioden.
Dokumenteret fravær uden for et  

 ansættelsesforhold (valgfrihed) § 6, stk. 4. Af § 18 fremgår det, at et medlem kun kan  

 kompenseres for dokumenteret fravær, hvis fraværet forekommer i  

 et ansættelsesforhold.
 Fravær uden for et ansættelsesforhold (i en  

 ledighedsperiode) kan der således ikke kompenseres for ved en  

 beregning.
 Hvis fravær uden for et ansættelsesforhold  

 forekommer i en periode, der i øvrigt opfylder  

 beregningsbetingelserne, kan § 6, stk. 4, tages i anvendelse.
Det betyder, at man har valgfrihed med hensyn til, om  

 perioden skal danne grundlag for en beregning.
Baggrunden herfor er, at et  

 medlem, der i en ledighedsperiode fx er syg og derfor modtager sygedagpenge,  

 ikke skal stilles ringere i beregningsmæssig henseende, end hvis der  

 var blevet udbetalt arbejdsløshedsdagpenge.
Administrativt betyder stk. 4, at a-kassen som  

 udgangspunkt kan foretage en beregning alene på grundlag af  

 lønindtægten i beregningsperioden.
Hvis denne giver max.-sats,  

 er det ikke nødvendigt at undersøge, om det dokumenterede  

 fravær forekommer inden for eller uden for et ansættelsesforhold.
Kun i de tilfælde, hvor fraværet kan få  

 betydning for satsens størrelse, skal a-kassen undersøge, om  

 det forekommer uden for eller inden for et beskæftigelsesforhold.
Kun i  

 sidstnævnte tilfælde kan der ske en kompensation, jf. § 18.
Tilmelding til Arbejdsformidlingen (valgfrihed) Et medlem, der har stået tilmeldt Arbejdsformidlingen (AF) uden at  

 modtage ydelser fra a-kassen, kan få beregnet en ny sats.
Da  

 tilmeldingen imidlertid fungerer som en beskyttelse af medlemmet, kan den  

 pågældende selv vælge om en beregning skal finde sted.
 Perioder, hvor et medlem har stået tilmeldt AF ved  

 arbejde på fuld tid, kan imidlertid ikke undtages for en beregning.
 Ved vurderingen af om et medlem, der har haft  

 ukontrollabel arbejdstid, har været beskæftiget på fuld  

 tid, skal det omregnede timetal lægges til grund.
Provisions- eller uge/månedsberegning Til § 7. Formålet med bestemmelsen i § 7, stk. 1, har  

 været at undgå teknisk meget komplicerede beregninger.
 Et medlem, der før beregningstidspunktet har  

 afsluttet en periode med fx. 1 1/2 måneds ren provisionsløn, og  

 som forud herfor har haft 15 ugers timelønsarbejde, skal derfor i  

 henhold til § 7, stk. 1, have beregnet sin dagpengesats på grundlag af  

 de seneste 12 uger af det beskæftigelsesforhold, hvori den på  

 gældende var timelønnet.
 Det skal understreges, at § 7 udelukkende omhandler  

 beregninger, hvori der indgår perioder med provision, samt perioder med  

 time-, dag-, uge- og 14 dages-løn og/eller månedsløn.
 Vedrørende beregninger, hvori der alene  

 indgår time-, dag-, uge- og 14 dages-løn kombineret med  

 månedsløn, henvises til vejledningen, side 11-13.
Blandede beregninger I tilfælde, hvor bestemmelsen i § 7, stk. 1, ikke kan anvendes,  

 må man foretage en beregning efter stk. 2.
Det fremgår heraf, at beregningen i disse  

 tilfælde skal ske på grundlag af indtjeningen i de seneste 12  

 uger/3 måneder.
Det vil sige, at beregningsperiodens længde vil  

 være uafhængig af, om den pågældendes seneste  

 ansættelsesforhold forud for ledighedens indtræden indebar  

 time-/månedsløn eller provisionsaflønning.
 Det bemærkes, at der skal foreligge en  

 beregningsperiode på mindst 12 uger/3 måneder uden udbetaling af  

 ydelser.
Periodekravet er 3 måneder, hvis der udelukkende  

 foreligger månedsaflønning i den aktuelle beregningsperiode.
I  

 andre tilfælde er beregningsperioden som udgangspunkt 12 uger.
 Der vil i disse tilfælde være behov for at  

 foretage en beregning, hvori indtjeningen fra de enkelte  

 beskæftigelsesforhold indgår forholdsmæssigt ved  

 beregningen af den hidtidige daglige arbejdsfortjeneste.
 Eksempler:
 1)	Medlemmet har i perioden før ledighedens indtræden  

 været beskæftiget 10 uger på timeløn og 1  

 måned på provision.
10 uger timeløn 1 måned  

 provision Ledig Medlemmet har i de 10 uger på timeløn været  

 beskæftiget 37 timer om ugen á 70 kr. i timen.
I det beskæftigelsesforhold, hvor medlemmet har været  

 provisionslønnet, har den pågældende tjent 4.600 kr.
Der  

 har endvidere været 3 dage uden beskæftigelse, hvoraf dog kun 2  

 kan betragtes som dokumenteret fravær.
Der kan ved beregningen medtages 8 uger af 10 ugers-perioden, idet det  

 (8 uger + 4,33 uger = 12,33 uger) er tættest på 12 uger.
En  

 skematisk beregning af den hidtidige indtjening pr. dag vil se ud som  

 følger:
Indtægt ved timeløn x Forholdsmæssig andel af beregningsperioden Indtjeningsperioden + Indtægt ved provision x Forholdsmæssig andel af beregningsperioden Mulige arbejdsdage Beregningsperioden udgør 8 uger á 5 dage + 1 måned  

 á 22 dage = 62 dage.
 Antal af mulige beskæftigede dage i  

 provisionslønsforholdet:
 22 dage minus 2 dage = 20 dage.
20.720 x 40 x 4.600 x 22 =  334,19 + 81,61 = 415,80 kr.
40 62 20 62 Det individuelle løntimekrav vil være 304 timer (12,33 x  

 37) x 2/3.
 2)	Medlemmet har i perioden forud for ledighedens indtræden  

 været beskæftiget 2 måneder på provision og 7 uger  

 på timeløn.
2 mdr. provision 7 ugers timeløn Ledig Medlemmet har i det beskæftigelsesforhold, hvor den  

 pågældende har  været provisionslønnet, tjent 10.400  

 kr. (4.400 kr. i den 1. måned og 6.000 kr. i den 2. måned).
 I timelønsforholdet har medlemmet været beskæftiget  

 37 timer om ugen á 70 kr. i timen.
 Ved beregningen kan medtages 7 uger på timeløn plus 1  

 måned på provisionsløn, idet man herved kommer  

 nærmest på 12 uger.
 Beregningen af den hidtidige indtjening pr. dag:
Indtægt ved timeløn x Forholdsmæssig andel af beregningsperioden Indtjeningsperioden + Indtægt ved provision x Forholdsmæssig andel af beregningsperioden Mulige arbejdsdage Beregningsperioden udgør 7 uger á 5 dage + 1 måned  

 á 22 dage = 57 dage.
18.130 x 35 x 6000 x 22 = 318,07 + 105,26 = 423,33 kr.
35 57 22 57 Løntimekravet vil være opfyldt ved 279 løntimer  

 (11,33 x 37) x 2/3.
5-års reglen/dimittendsats Til § 8. I § 8, stk. 1 redegøres der for, hvilken sats  

 der skal anvendes ved en 1. gangs-beregning i de tilfælde, hvor  

 medlemmet enten ikke inden for de seneste 5 år har opfyldt  

 betingelserne i enten § 4, stk. 1, § 4, stk. 2 eller § 5, stk. 1, samt § 6,  

 eller har fået udbetalt med en tidligere beregnet sats.
 I disse tilfælde skal der udbetales dagpenge med  

 dimittendsats.
Seneste medlemsperiode Af administrative grunde er det i § 8, stk. 2, imidlertid fastslået,  

 at a-kassen aldrig skal gå længere tilbage end til udgangen af  

 den seneste medlemsperiode.
Det vil sige, at hvis et medlem fx er optaget i  

 en a-kasse 2 år forud for beregningstidspunktet, da skal a-kassen -  

 uanset medlemmet tidligere har været medlem - ikke gå  

 længere tilbage end til optagelsen.
 Er der imidlertid tale om, at medlemmet er blevet  

 overflyttet fra en anden a-kasse, skal den a-kasse, som medlemmet er  

 overflyttet til om nødvendigt også undersøge  

 medlemsperioden i den tidligere a-kasse.
Det skal bemærkes, at reglen i § 8, stk. 1, nr. 2,  

 reelt er en forældelsesregel.
Reglen betyder, at en dagpengesats, der  

 ikke er udbetalt efter inden for de seneste 5 år, ikke længere  

 skal finde anvendelse.
Erhvervsmæssig uddannelse Til § 9. I § 9 redegøres der nærmere for, efter  

 hvilke regler der skal udbetales dagpenge til et medlem, der er optaget i  

 a-kassen på grundlag af gennemførelsen af en uddannelse, jf.  

 lovens § 41, stk. 1, nr. 3, litra b.
 Hvis medlemmet ikke efter uddannelsens afslutning og inden  

 ledighedens indtræden har haft en 12 ugers/3 måneders periode,  

 der opfylder betingelserne for 1. gangs-beregning, skal der udbetales  

 dagpenge med dimittendsatsen.
 Et medlem, der modtager dagpenge efter ovennævnte  

 retningslinier, skal - uanset 1 års-reglen i bekendtgørelsens §  

 15, nr. 2 - have beregnet en dagpengesats, første gang den  

 pågældende efter uddannelsens ophør afslutter en periode  

 af 12 ugers/3 måneders varighed, der opfylder betingelserne for 1.  

 gangs-beregning, herunder løntimekravet.
Det samme gælder for et medlem, der er overflyttet  

 til a-kassen med dimittendrettigheder på grundlag af en  

 erhvervsmæssig uddannelse.
Det vil sige, at et medlem, der er  

 overflyttet til a-kassen på grundlag af en erhvervsmæssig  

 uddannelse med bevarelse af erhvervede rettigheder, ikke er omfattet af § 9.
Værnepligtige Til § 10. Det fremgår af denne bestemmelse, at  

 løn til værnepligtige ikke kan danne grundlag for en beregning.
Imidlertid kan konstabler få beregnet en  

 dagpengesats efter de almindelige regler, hvis de gennemfører  

 konstabeltjeneste.
Baggrunden herfor er, at de i denne situation ikke  

 betragtes som egentlige værnepligtige.
 I de tilfælde, hvor konstabeltjenesten ikke  

 gennemføres, kan der foretages en beregning på baggrund af  

 indtægten fra konstabeltjenesten, der ligger efter den almindelige  

 værnepligtsperiodes afslutning, hvis den opfylder de almindelige  

 betingelser for beregning.
Kapitel 4 Beregningen af den hidtidige indtjening for medlemmer,  

 der har været beskæftiget i udlandet I kapitel 4 redegøres der nærmere for beregningen af dagpenge  

 i tilfælde, hvor medlemmet, før beregningen skal finde sted, har  

 været beskæftiget i udlandet.
 Spørgsmålet om, hvorvidt et medlem - der  

 tidligere har fået foretaget en dagpengeberegning - kan få  

 foretaget en ny beregning, afgøres efter de almindelige regler i § 15.
 Det skal i den forbindelse understreges, at kravet om, at  

 der skal foreligge en periode af 12 ugers/3 måneders varighed med  

 løntimer svarende til 2/3 af fuld overenskomstmæssig arbejdstid  

 i Danmark, kan opfyldes ved beskæftigelse i udlandet.
Beskæftigelse i udlandet Til § 11. Bestemmelsen omfatter medlemmer, der under arbejde  

 på Grønland og i udlandet (bortset fra EØS-lande) har  

 bevaret medlemskab af en dansk a-kasse.
 Bestemmelsen omfatter endvidere personer, der efter  

 beskæftigelse på Færøerne umiddelbart genoptages i  

 en dansk a-kasse ved tilbagevenden til Danmark, som følge af tidligere  

 medlemskab af en dansk a-kasse, jf. § 2 i direktoratets bekendtgørelse  

 om medlems- og dagpengeret for personer, der har haft arbejde eller ophold  

 på Færøerne, samt personer der i henhold til samme  

 bekendtgørelses § 5 har bevaret sit medlemskab af en dansk a-kasse  

 under beskæftigelse på Færøerne.
Som udgangspunkt kan man ved beregningen af et medlems  

 hidtidige arbejdsfortjeneste ikke vælge, hvilken indtægt man vil  

 have medtaget.
I § 11 er der imidlertid åbnet for en sådan  

 valgfrihed. Årsagen hertil er, at aflønningen ved arbejde i  

 udlandet kan have en sådan karakter, at det ikke er rimeligt at  

 forlange, at den bliver lagt til grund ved en efterfølgende beregning.
Et medlem, der under beskæftigelse i udlandet  

 (bortset fra EØS-lande), har bevaret medlemskab af en dansk a-kasse,  

 kan således vælge at få beregnet dagpengesats på  

 grundlag af den seneste beskæftigelse i Danmark, der opfylder  

 betingelserne for beregning.
Hvis denne beskæftigelse allerede har  

 dannet grundlag for en beregning, kan der udbetales med denne dagpengesats.  

 Hvis medlemmet har modtaget dagpenge med dimittendsats efter § 8, stk. 1, § 9  

 eller § 10, kan der udbetales med denne dagpengesats.
 Denne valgfrihed indebærer bl.a., at reglerne i  

 bekendtgørelsens § 15, om hvornår en ny beregning skal finde  

 sted, kan fraviges ved ledighed efter beskæftigelse i udlandet (bortset  

 fra EØS-lande), hvor medlemskab af en dansk a-kasse er opretholdt.
Det skal understreges, at der i denne situation er en  

 afgørende forskel på de personer, der rejser til udlandet og er  

 beskæftiget på lokale lønvilkår, og de, der udsendes  

 af danske firmaer på danske lønvilkår.
Sidstnævnte  

 gruppe er ikke omfattet af § 11.
Færøerne Til § 12. Bestemmelsen omfatter medlemmer, der efter  

 beskæftigelse på Færøerne bliver omfattet af den  

 danske arbejdsløshedsforsikring, jf. direktoratets  

  bekendtgørelse nr. 1156 af 23. december 1993 om medlems- og  

 dagpengeret efter arbejde eller ophold på Færøerne.
 Ifølge bekendtgørelsens bestemmelser kan  

 arbejdsløshedsforsikrede personer, der flytter fra  

 Færøerne til Danmark, optages/genoptages i en dansk a-kasse og  

 medregne forsikringsperioder fra Færøerne til opfyldelse af  

  lovens §§ 41, 53, stk. 1, 2 og 5. Den eneste betingelse, der stilles, er, at  

 personen inden 8 uger fra forsikringsdækningens ophør på  

 Færøerne anmoder om optagelse/genoptagelse i en dansk a-kasse.
 § 12, stk. 1, 2 og 3, indeholder reglerne om hvilket  

 beregningsgrundlag, der skal benyttes til beregning af dagpengesatsen efter  

 beskæftigelse på Færøerne.
Foreligger der efter flytningen til Danmark en periode af  

 12 ugers/3 måneders varighed, der opfylder betingelserne i enten § 4,  

 stk. 1, § 4, stk. 2 eller § 5, stk. 1, samt § 6, benyttes disse som  

 beregningsgrundlag.
Hvis dette ikke er tilfældet, benyttes de seneste  

 12 uger/3 måneder i såvel Danmark som på  

 Færøerne, der opfylder ovennævnte betingelser.
 Foreligger der ikke en 12 ugers/3 måneders periode  

 på Færøerne og i Danmark, der opfylder betingelsen i enten  

 § 4, stk. 1, § 4, stk. 2 eller § 5, stk. 1, samt § 6, benyttes  

 indtægten fra de seneste 12 ugers/3 måneders beskæftigelse  

 på Færøerne, der opfylder betingelserne for beregning.
 § 12, stk. 4, fastslår, at i de tilfælde, hvor  

 der ikke foreligger beskæftigelse, der kan begrunde beregning efter  

 enten stk. 1, 2 eller 3 udbetales dagpenge med dimittendsats.
 Ved vurderingen af om løntimekravet er opfyldt, er  

 det den overenskomstmæssige arbejdstid i Danmark for det  

 pågældende arbejde, der skal lægges til grund.
 § 12, stk. 5, fastslår, at personer, der umiddelbart  

 genoptages i en dansk a-kasse ved tilbagevenden til Danmark som følge  

 af tidligere medlemskab af en dansk a-kasse, jf. § 2 i direktoratets  

 bekendtgørelse om medlems- og dagpengeret for personer, der har haft  

 arbejde eller ophold på Færøerne, samt personer der i  

 henhold til § 5 har bevaret sit medlemskab af en dansk a-kasse under  

 beskæftigelse på Færøerne, kan vælge at  

 være omfattet af § 11.
EØS-lande Til § 13. EØS-landene (forkortelse  

 for Det Europæiske Økonomiske Samarbejdsområde) er EU og  

 EFTA-landene med undtagelse af Schweiz.
 Følgende lande er omfattet af EØS-aftalen:  

 Belgien, Danmark, England (med Nordirland og Gibraltar), Frankrig,  

 Grækenland, Holland, Irland, Italien, Luxemburg, Portugal, Spanien,  

 Tyskland, Finland, Island, Sverige, Norge, Østrig og Liechtenstein.
EF-forordning nr. 1408/71 finder anvendelse i  

 EØS-landene.
Artikel 68 i forordningen, der fastlægger, hvordan  

 beregning skal ske, finder således anvendelse i EØS-landene for  

 statsborgere i disse lande.
 Efter artikel 17 i Nordisk Konvention om Social Sikring  

 indgået mellem Danmark, Sverige, Norge, Finland og Island, gælder  

 artikel 68 dog også for personer, der ikke er statsborgere i et nordisk  

 land.
Til belysning heraf kan nævnes, at fx en tyrkisk  

 statsborger, der kommer til Danmark efter at have været  

 beskæftiget i et andet EØS-land (bortset fra Norden), ikke er  

 omfattet af EØS-aftalen, da pågældende ikke er  

 EØS-statsborger.
Artikel 68 finder derfor ikke anvendelse, og  

 pågældende er ikke omfattet af § 13. Pågældende er  

 omfattet af de almindelige regler om beregning.
 Hvis den tyrkiske statsborger kommer til Danmark efter at  

 have været beskæftiget i et andet nordisk land, vil artikel 68  

 derimod gælde i kraft af henvisningen hertil i artikel 17 i Nordisk  

 Konvention, og pågældende skal beregnes efter § 13.
 § 13, stk. 1, omfatter medlemmer, der opfylder kravet om  

 beskæftigelse i Danmark for medregning af forsikrings- og  

 arbejdsperioder fra et andet EØS-land, jf. § 1, stk. 3-5, i  

 direktoratets bekendtgørelse om arbejdsløshedsforsikring ved  

 arbejde inden for EØS og i det øvrige udland.
 Ifølge § 13, stk. 1, skal en beregning efter  

 beskæftigelse i et andet EØS-land baseres på den seneste  

 beskæftigelse i Danmark, der opfylder betingelserne i enten § 4, stk.  

 1, § 4, stk. 2 eller § 5, stk. 1.
§ 13, stk. 2. Da kravet om beskæftigelse i Danmark  

 for at medregne forsikringsperioder fra et andet EØS-land ikke helt  

 svarer til beregningsreglernes løntimekrav, og da det er en  

 forudsætning, at der er en beregningsperiode på 12 uger/3  

 måneder efter optagelsen i den danske arbejdsløshedsforsikring,  

 kan det forekomme, at betingelserne for beregning ikke er opfyldt.
Hvis dette  

 er tilfældet, er det fastsat i stk. 2, at dagpenge udbetales med  

 dimittendsats.
 § 13, stk. 3 , omhandler medlemmer, der umiddelbart  

 genindtræder i dagpengeretten efter beskæftigelse i et andet  

 EØS-land, det vil sige personer, der inden for de sidste 5 år  

 har været forsikret i Danmark, og hvor a-kassen har modtaget personens  

 skriftlige anmodning om optagelse inden 8 uger fra  

 forsikringsdækningens ophør i det andet EØS-land, jf. §  

 2, stk. 1, i direktoratets  bekendtgørelse om  

 arbejdsløshedsforsikring ved arbejde inden for EØS og det  

 øvrige udland.
 Af stk. 3 fremgår det, at medlemmer, der opfylder de  

 gældende regler for umiddelbart at genindtræde i dagpengeretten -  

 hvis den seneste beskæftigelse i Danmark ikke har været af mindst  

 4 ugers varighed - skal have beregnet deres hidtidige daglige  

 arbejdsfortjeneste på grundlag af den løn, der i Danmark  

 sædvanligvis ydes for en beskæftigelse, der svarer til eller kan  

 sammenlignes med det arbejde, som medlemmet senest har haft i et andet  

 EØS-land.
 Det vil sige, at det i disse tilfælde er  

 beskæftigelsens art, der er afgørende for beregningen af  

 ydelserne i Danmark.
Det bemærkes, at beskæftigelsen i det andet  

 EØS-land skal opfylde betingelserne for en beregning.
Hvis dette ikke  

 er tilfældet, udbetales med dimittendsats, medmindre der forud for og i  

 direkte sammenhæng med medlemsperioden i det andet EØS-land, er  

 en medlemsperiode i Danmark.
Hvis dette er tilfældet, kan  

 beskæftigelse i den forudgående medlemsperiode i Danmark, der  

 opfylder de almindelige betingelser for en beregning, lægges til grund.
 Ved vurderingen af om løntimekravet er opfyldt, er  

 det den overenskomstmæssige arbejdstid i Danmark for det  

 pågældende arbejde, der skal lægges til grund.
Har medlemmet derimod haft beskæftigelse på 4  

 uger eller derover efter hjemkomsten til Danmark, skal beregningen foretages  

 på grundlag af dette beskæftigelsesforhold.
Der kan således  

 blive behov for at anvende individuel divisor.
Er beregningsperioden i  

 Danmark fx af 6 ugers varighed, er den individuelle divisor 1/30.
Det bemærkes, at 2/3-løntimekravet skal  

 være forholdsmæssigt opfyldt.
Hvis beregningsperioden i Danmark  

 er af 6 ugers varighed, vil løntimekravet ved overenskomstmæssig  

 arbejdstid på 37 timer pr. uge være opfyldt ved 148 timers  

 beskæftigelse.
Hvis løntimekravet ikke er opfyldt udbetales med  

 dimittendsats.
 § 13, stk. 4, omhandler helt ledige grænsearbejdere,  

 jf. artikel 1, litra b, sammenholdt med artikel 71, stk. 1, litra a) ii), i  

 EF-forordning nr. 1408/71.
 En grænsearbejder indtræder umiddelbart i  

 dagpengeretten ved ledighed efter beskæftigelse i et andet  

 EØS-land, hvis lovens almindelige betingelser for udbetaling af  

 dagpenge er opfyldt. (Det er alene lovens optagelsesbetingelser i § 41, der  

 fraviges).
Kurs EØS-lande I tilfælde, hvor man skal anvende indtægt, der er optjent i et  

 andet EØS-land, fx for grænsearbejdere, ved beregningen af et  

 medlems dagpengesats, skal den af Europa-Kommissionen beregnede  

 omregningskurs anvendes.
 Det er omregningskursen for den måned, som omfatter  

 den sidste lønudbetaling, der skal anvendes.
 Omregningskurser offentliggøres i »De  

 Europæiske Fællesskabers Tidende«.
Udlandet i øvrigt I tilfælde, hvor et medlem vælger, at indtægten optjent  

 i udlandet, bortset fra EØS-landene, skal anvendes ved beregningen af  

 medlemmets dagpengesats, jf. § 11, skal kursen på beregningstidspunktet  

 anvendes.
 Såvel ved indtægter optjent i  

 EØS-landene, som ved indtægter optjent i øvrige udland,  

 kan man medtage de lønandele, som ville have været  

 indkomstskattepligtige, hvis beløbet havde været optjent her i  

 landet.
Kapitel 5 Beregningen af den hidtidige arbejdsfortjeneste for  

 medlemmer, der tidligere har fået udbetalt dagpenge Ny beregning Når et medlem tidligere har fået beregnet en dagpengesats, er  

 det en betingelse for, at en ny beregning kan finde sted, at medlemmet i en  

 ny periode har haft et antal løntimer, der for fuldtidsforsikrede  

 mindst svarer til 2/3 af fuld overenskomstmæssig arbejdstid, for  

 deltidsforsikrede 180/195 timer.
Det skal sikre, at man anvender en  

 indtjeningsperiode, der giver et rimeligt billede af medlemmets nye  

 indtægtsniveau.
 Det er herudover en betingelse, at der ikke i den nye 12  

 ugers/3 måneders periode fx er sket udbetaling af ydelser fra a-kassen,  

 der efter § 6, stk. 1, betyder, at perioden ikke kan danne grundlag for en  

 beregning.
 Endelig skal der være gået mindst 1 år  

 siden sidste beregning.
 Til § 15. En nyberegning for en fuldtidsforsikret  

 skal foretages, når en time-, dag-, uge-,  

 14-dageslønnet/månedslønnet inden for en periode på  

 12 uger/3 måneder har haft et antal løntimer, som svarer til 2/3  

 af fuld normal overenskomstmæssig arbejdstid.
 Det skal i den forbindelse bemærkes, at  

 afgørende for, om et medlem anses for månedslønnet, er  

 udbetalingsperioden jf. § 4, stk. 4. En timelønnet, som får  

 udbetalt løn månedsvis, skal således opfylde betingelsen  

 for nyberegning inden for en sammenhængende 3 måneders periode.
Et fuldtidsforsikret medlem med overenskomstmæssig  

 arbejdstid på 37 timer ugentlig vil opfylde betingelsen om  

 løntimer, når der i en 12 ugers-periode foreligger dokumentation  

 for mindst 296 løntimer.
For en månedsaflønnet vil  

 betingelsen være opfyldt, når der i en 3 måneders periode  

 foreligger dokumentation for løntimer svarende til 320 timer (37 x  

 4,33 x 3 x 2/3).
 Det er i den forbindelse uden betydning, hvordan  

 løntimerne er placeret inden for 12 ugers/3 måneders perioden.
 Det er endvidere uden betydning, om der er tale om  

 overarbejdstimer, idet disse også kan medtages ved opgørelsen af  

 løntimer.
 Sygdom, ferie, frihed for egen regning, ledighed uden  

 tilmelding til AF mv. i 12 ugers/3 måneders perioden afbryder ikke  

 perioden, idet den afgørende betingelse for om ny beregning kan ske,  

 er antallet af løntimer.
 Beskæftigelse hos flere arbejdsgivere inden for en  

 12 ugers/3 måneders periode kan uanset, at  der forekommer ledige dage  

 imellem ansættelsesforholdene, danne grundlag for ny beregning, hvis  

 løntimekravet er opfyldt.
1 års-reglen Ved afgørelsen af, om der er forløbet mindst 1 år fra  

 afslutningen af en tidligere periode, der har dannet grundlag for en  

 beregning, tages udgangspunkt i den seneste dag i henholdsvis den periode,  

 der tidligere har dannet grundlag for en beregning og den nye  

 beregningsperiode.
 Eksempel 1:
 Er den seneste dag med beskæftigelse i en periode,  

 der har dannet grundlag for en beregning den 31. juli, må  

 beskæftigelsen i den periode, der skal danne grundlag for en ny  

 beregning ophøre den 31. juli eller senere året efter.
 Eksempel 2:
 9 mdr.
4 uger 12 uger Militærtjeneste Ledig Arbejde 30. nov.-arb.-ophør Beregning 1.	Medlemmet ophører med et arbejdsforhold i november  

 måned for at påbegynde militærtjeneste.
2.	Efter endt militærtjeneste melder medlemmet sig ledig, og der  

 foretages en beregning på grundlag af beskæftigelsen forud for  

 militærtjenesten.
Seneste dag med beskæftigelse i  

 beregningsperioden er den 30. november.
 3.	Efter en kort ledighedsperiode kommer medlemmet i arbejde, og dette  

 arbejdsforhold opfylder betingelsen i § 4, stk. 1.
Ved afgørelsen af, om 1 års-reglen er  

 opfyldt, skal man tage udgangspunkt i den sidste beskæftigelsesdag i  

 den periode, der har dannet grundlag for den oprindelige beregning.
Da der er  

 forløbet mere end et år (12 måneder) fra afslutningen af  

 den første beregningsperiode til afslutningen på den anden, kan  

 der foretages en ny beregning, uanset at der ikke er forløbet 12  

 måneder imellem de 2 beregninger.
Det skal understreges, at kravet om, at der skal  

 være forløbet 1 år, forudsætter, at der er foretaget  

 en beregning af en dagpengesats ved et tidligere ophør.
Men det  

 forudsættes også, at den pågældende beregning faktisk  

 har dannet grundlag for dagpengeudbetalinger.
Er det sidste ikke  

 tilfældet, er den pågældende beregning uden betydning i  

 forhold til 1 års-reglen.
Dagpengesats efter genindtræden i dagpengeretten  

 efter overgangsydelse Til § 17. Som udgangspunkt kan arbejde i en  

 overgangsydelsesperiode ikke danne grundlag for en ny beregning.
Dette  

 gælder dog ikke, hvis arbejdet har dannet grundlag for generhvervelse  

 af dagpengeretten.
 Ved genindtræden i dagpengeretten foretages  

 således en ny beregning af dagpenge, når medlemmet, i den periode  

 der danner grundlag for generhvervelse af dagpengeretten, har haft  

 beskæftigelse, som opfylder bekendtgørelsens betingelser for ny  

 beregning, jf. § 15.
 Hvis medlemmet ikke har haft beskæftigelse, som  

 opfylder betingelserne for ny beregning, udbetales der som udgangspunkt  

 dagpenge med medlemmets dagpengesats anvendt ved overgangen til  

 overgangsydelse.
 For at forhindre, at et medlem ved genindtræden i  

 dagpengeretten stilles økonomisk ringere end ved overgangsydelse, er  

 det imidlertid fastsat, at et medlem ved genindtræden i dagpengeretten  

 altid vil få udbetalt dagpenge med et beløb, der mindst svarer  

 til den senest udbetalte overgangsydelse.
Kapitel 6 Dokumenteret fravær I nogle situationer kan medlemmer i et beskæftigelsesforhold -  

 på grund af udefra kommende omstændigheder, som de ikke selv er  

 herre over, fx sygdom - blive afskåret fra at arbejde og derved tjene  

 deres løn.
 I sådanne tilfælde ville det forekomme  

 urimeligt, hvis der ikke ved en efterfølgende beregning blev  

 kompenseret for sådanne indtægtstab.
 Fravær af denne karakter betegnes som dokumenteret  

 fravær.
Til § 18. I § 18, stk. 1, er udtømmende  

 angivet, hvad der kan betragtes som dokumenteret fravær.
Her er bl.a.  

 nævnt dage, hvor et medlem deltager i samfundsnyttige aktiviteter, for  

 hvilke der modtages løn.
 Der er her tænkt på aktiviteter - der ud fra  

 en overordnet betragtning - må betragtes som værende i samfundets  

 interesse, uden at der dog er tale om borgerligt ombud.
 Det skal understreges, at denne formulering kun  

 forudsættes anvendt i begrænset omfang.
 Som eksempel på aktiviteter, der tænkes  

 omfattet af formuleringen, kan nævnes medlemmer, som deltager i  

 redningsaktioner på havet, medlemmer, som går digevagt i  

 situationer, hvor der er fare for digebrud, og for medlemmer, der er  

 frivillige brandfolk.
 Udøves sådanne aktiviteter inden for  

 medlemmets normale arbejdstid, betragtes de som dokumenteret  

 fravær.
 Begrebet dokumenteret fravær kan kun få  

 betydning ved beregningen af den hidtidige indtægt for medlemmer, der  

 ikke har fået udbetalt fast løn.
 Dokumenteret fravær kan forekomme såvel ved 1.  

 gangs-beregninger som ved senere beregninger.
Fraværets omfang Er et medlems daglige arbejdstid fastlagt således, at man ved  

 fravær kan konstatere, hvor mange timer den pågældende  

 ville have været i beskæftigelse, kompenseres medlemmet for dette  

 mistede timetal ved beregningen.
Dette kan fx være tilfældet,  

 hvis medlemmet er beskæftiget fast 8 timer mandag til torsdag og 5  

 timer fredag.
Hvis medlemmets daglige arbejdstid ikke ligger fast,  

 må man på anden vis fastlægge omfanget af det dokumenterede  

 fravær.
I disse tilfælde fastsættes det for  

 fuldtidsforsikrede til 7,4 timer pr. dag og for deltidsforsikrede til 6  

 timer.
 Hvis der i beregningsperioden er dage, hvor medlemmet har  

 været delvis i beskæftigelse og haft delvist fravær, vil  

 det dokumenterede fravær for disse dage være forskellen imellem  

 den faktiske beskæftigelse og omfanget af det dokumenterede  

 fravær efter § 18, stk. 4.
 Har et fuldtidsforsikret medlem på grund af sygdom  

 fx kun været i beskæftigelse 2 timer en dag, udgør det  

 dokumenterede fravær for denne dag 5,4 timer.
 Det skal understreges, at hvis medlemmet ikke ville have  

 været i beskæftigelse på en fraværsdag, beregnes der  

 ikke dokumenteret fravær for den pågældende dag.
 For så vidt angår fravær, hvor medlemmet  

 modtager normal løn - fx afspadsering af overarbejde - kan dette ikke  

 indgå i beregningsgrundlaget som dokumenteret fravær.
 Hvis medlemmet i forbindelse med fravær omfattet af  

 § 18 modtager mindre end fuld løn, fx sygeløn, kan medlemmet  

 vælge enten at lade fraværstimerne medtage i beregningen med den  

 udbetalte lønindtægt eller at lade dem indgå som  

 dokumenteret fravær.
 Hvis medlemmet vælger at lade den løn  

 (løntimer), der er udbetalt i forbindelse med fraværet,  

 indgå i beregningen, vil antallet af løntimer på normal  

 vis kunne anvendes ved opgørelsen af 2/3-løntimekravet, ligesom  

 løntimerne, hvis fraværet er placeret i slutningen af  

 ansættelsesforholdet, vil være bestemmende for placeringen af  

 beregningsperioden (sidste dag med løn).
 Vælger medlemmet derimod at lade  

 fraværsperioden indgå som dokumenteret fravær, skal  

 indtægten, før en beregning foretages, reduceres med den  

 løn, der er udbetalt i forbindelse med fraværsperioden.
 Hvis medlemmet vælger, at fraværsperioden skal  

 indgå som dokumenteret fravær, betyder det, at fraværet,  

 hvis det er placeret i slutningen af ansættelsesforholdet, ikke kan  

 indgå i beregningen, da denne skal tage udgangspunkt i den sidste dag  

 med løn.
Kapitel 7 Efterløn, delefterløn og  

 efterlønsbevis I dette kapitel er der fastsat regler for fremgangsmåden ved  

 beregning af arbejdsfortjenesten for lønmodtagere, der overgår  

 til efterløn (§ 19), og for lønmodtagere, der ledigmelder sig  

 eller overgår til efterløn efter en periode med  

 delefterløn (§§ 20-22). Satsberegningen foretages  på samme  

 måde som for øvrige lønmodtagere, medmindre andet er  

 fastsat.
 Med hensyn til beregning af arbejdsfortjenesten for et  

 medlem, der skal overgå til efterløn efter en periode med  

 delpension, henvises til direktoratets bekendtgørelse om ret til  

 efterløn for medlemmer, der modtager delpension efter lov om  

 delpension.
Beregning af efterløn Til § 19. Bestemmelsen fastslår, at ved overgang til  

 efterløn eller ved udstedelse af efterlønsbevis finder  

  reglerne i kapitel 1-6 om beregning af dagpenge til lønmodtagere  

 tilsvarende anvendelse.
§ 19, stk. 2, giver et medlem med efterlønsbevis  

 ret til at vælge det beregningsgrundlag, som medlemmet havde på  

 det tidspunkt, hvor efterlønsbeviset fik virkning.  

 Beregningsgrundlaget reguleres med satsreguleringsprocenten, jf. lov om  

 satsreguleringsprocent.
Herved er et medlem med et efterlønsbevis  

 efter de gældende regler om efterlønsbevis sikret adgang til det  

 bedste af de to beregningsgrundlag ved overgangen til efterløn.
Beregning efter en periode med delefterløn Til § 20. Beregningen følger som udgangspunkt de  

 almindelige beregningsregler, jf. dog til § 21 og til § 22.
Delefterløn/lønandel Til § 21. Da den udbetalte delefterløn kan indgå  

 i beregningen af satsen, har det været nødvendigt at fravige  

 kravet om, at der ikke i beregningsperioden må have været  

 udbetalt ydelser fra a-kassen.
At den udbetalte delefterløn indgår i  

 beregningen som en lønandel, betyder blandt andet, at udbetalt  

 delefterløn indgår i antallet af løntimer til opfyldelse  

 af løntimekravet.
Delefterlønnen indgår ligeledes ved  

 beregningen af den gennemsnitlige timeløn, hvor der i  

 beregningsgrundlaget indgår dokumenteret fravær.
 Eksempel 1:
 Et ugelønnet medlem, der ledigmelder sig efter en  

 periode med delefterløn, har i de seneste 12 uger forud for  

 ledigmeldelsen haft en ugentlig indtægt på  kr. 2.000 eksklusiv  

 indbetalt arbejdsmarkedsbidrag for 20 timers arbejde.
Medlemmet har samtidig fået udbetalt  

 delefterløn, der udbetales med en fast sats, der for 1999 svarer til  

 61 kr. pr. time.
Der udbetales for 17 timer pr. uge.
 Satsen kan herefter beregnes som følger:
12 uger af 20 timer/indtægt 2.000 kr.
 24.000 kr.
12 uger med delefterløn 12 x 17 timer x 61 kr.
 12.444 kr.
I alt 36.444 kr.
36.444 x 0,9 = 547 kr.
60 Eksempel 2:
 Et månedslønnet medlem har i de seneste 3  

 måneder forud for ledighedens indtræden haft en månedlig  

 indtægt på kr. 7.000 eksklusiv indbetalt arbejdsmarkedsbidrag for  

 20 timers arbejde ugentligt.
 Medlemmet har samtidig fået udbetalt  

 delefterløn for 17 timer ugentligt.
 Da den udbetalte delefterløn skal indgå i  

 beregningen, og da delefterløn udbetales i uger, vil det være  

 nødvendigt at foretage en » dobbeltberegning«.
 Satsen kan herefter beregnes som følger:
 3 måneders løn af 7.000 kr.
 21.000 kr.
21.000 x 0,9 = 291 kr.
65 12 x 17 timer x 61 kr.
 12.444 kr.
12.444 x 0,9 = 187 kr.
60 Medlemmets samlede sats udgør herefter 291 + 187 =  

 478 kr.
Forudgående beregningsgrundlag (valgfrihed) Til § 22. Har medlemmet forud for overgang til  

 delefterløn fået udbetalt dagpenge, eller der foreligger en  

 arbejdsperiode, der opfylder betingelserne for at få beregnet en sats,  

 kan medlemmet selv vælge, om dagpenge eller efterløn skal  

 udbetales efter beregningsgrundlaget forud for overgang til  

 delefterløn eller efter et beregningsgrundlag, hvori der indgår  

 udbetalt delefterløn.
Kapitel 8 Ikrafttræden mv.
 Til § 23. Bekendtgørelsen træder i kraft den 1.  

 januar 2001.
 Afgørende for, om bekendtgørelsens regler  

 finder anvendelse, er beregningstidspunktet.
 Denne vejledning erstatter vejledning nr. 202 af 22.  

 december 1997 om anvendelsen af reglerne i bekendtgørelse om  

 fremgangsmåden ved beregning af arbejdsfortjenesten for  

 lønmodtagere.
