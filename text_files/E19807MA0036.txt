A forpagtede B's landbrugsejendom, som han i en periode drev sammen med  

 sin egen ejendom.
Da A's ejendom blev solgt samtidig med, at  

 forpagtningsforholdet ophørte, blev ikke alt driftsmateriel overtaget af den  

 nye ejer.
Det resterende materiel blev et par måneder senere solgt til B,  

 bl.a. til brug ved driften af det tidligere til A bortforpagtede areal.
 Af overtagelsessummen blev der beregnet merværdiafgift.
 Da der i forbindelse med B's overtagelse af en del af A's  

 registreringspligtige virksomhed - driften af det tidligere til A  

 bortforpagtede areal - er sket overdragelse af en del af maskinparken til  

 brug i B's registrerede virksomhed, kan overdragelsen af de omhandlede  

 maskiner ikke medregnes til den afgiftspligtige omsætning, jf. lovens § 12,  

 stk. 5.
