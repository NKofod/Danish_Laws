 I medfør af § 6, stk. 4, § 21, stk. 2, og efter bemyndigelse i henhold til  

 § 9, stk. 2, i lov nr. 292 af 10. juni 1981 om visse havanlæg, samt efter  

 samråd med Søfartsstyrelsen fastsættes:
 Anvendelsesområder m.v.
 § 1.  Bekendtgørelsen finder anvendelse på ethvert  

 havanlæg, såvel bemandet som ubemandet, der befinder sig på dansk  

 søterritorium eller kontinentalsokkelområde.
Almindelige pligter § 2.  Det påhviler operatøren af ethvert havanlæg, på  

 rettighedshaverens vegne, at sikre, at de ombordværende er i besiddelse af en  

 uddannelse i overensstemmelse med bestemmelserne i denne bekendtgørelse, samt  

 at denne uddannelse vedligeholdes dels ved øvelser på havanlæg og dels ved  

 genopfriskningskurser.
Stk. 2.  Såfremt operatøren ikke er den normale  

 hovedarbejdsgiver på havanlægget, kan det aftales, at hovedarbejdsgiveren  

 helt eller delvist varetager forpligtelsen efter stk. 1 for operatøren.  

 Såfremt en sådan aftale er indgået, påhviler det operatøren, gennem tilsyn  

 eller på anden hensigtsmæssig måde, at sikre sig, at hovedarbejdsgiveren  

 opfylder forpligtelsen.
En sådan aftale skal være skriftlig og genpart af  

 aftalen indsendes til Energistyrelsen.
 Stk. 3.  Kurser, der indgår i de ombordværendes  

 uddannelse efter denne bekendtgørelse, skal, jf. dog § 8, stk. 2, kunne  

 godkendes af Energistyrelsen, for så vidt angår søredningsdelen af kurset,  

 efter høring af Søfartsstyrelsen.
 Stk. 4.  Såfremt forholdene taler herfor, kan  

 Energistyrelsen tillade, at en uddannelse, som afviger fra bestemmelserne i  

 §§ 3, 6, 9, 11 og 12, træder i stedet for uddannelse efter nævnte  

 bestemmelser, såfremt denne uddannelse indebærer en mindst lige så god  

 sikring af de ombordværendes sikkerhed.
Sikkerhedskurser og genoptræning § 3.  Med de i § 4 angivne undtagelser skal alle  

 ombord på et fast havanlæg, hvor kulbrintebrande kan forekomme, samt på et  

 flytbart havanlæg, hvorfra der udføres borearbejde, have gennemgået et  

 sikkerhedskursus af mindst 2 dages varighed.
Kurset skal indeholde teoretisk  

 og praktisk undervisning i søredning og brandslukning, herunder slukning af  

 kulbrintebrande.
Stk. 2.  Mindst 20 pct. af den daglige operationelle  

 besætning på havanlæg, der er omfattet af stk. 1, skal have gennemgået et  

 udvidet sikkerhedskursus af mindst 5 dages varighed.
Ved den daglige  

 operationelle besætning forstås alle ombord bortset fra de i § 4, stk. 1, 2  

 og 3, nævnte personer.
Stk. 3.  Med de i § 4 angivne undtagelser skal alle  

 ombord på et havanlæg, der ikke er omfattet at stk. 1, have gennemgået et  

 sikkerhedskursus af mindst 8 timers varighed.
Kurset skal indeholde teoretisk  

 og praktisk undervisning i søredning og skal i øvrigt være tilpasset  

 forholdene på det pågældende havanlæg.
 Stk. 4.  Det i stk. 1 eller 3 nævnte kursus skal være  

 gennemgået inden for de sidste 26 måneder forud for at en person første gang  

 påbegynder tjeneste på et havanlæg.
Stk. 5.  Senest 26 måneder efter at det i stk. 1 eller 3  

 nævnte kursus er gennemgået, skal den pågældende person deltage i et  

 genopfriskningskursus af 16 henholdsvis 8 timers varighed.
Deltagelse i  

 genopfriskningskursus af 16 henholdsvis 8 timers varighed skal herefter ske  

 med højst 36 måneders mellemrum.
Til kurser, for hvilke der ikke findes  

 egnede genopfriskningskurser, anses fornyet kursusdeltagelse i det første  

 kursus som genopfriskningskursus.
 Stk. 6.  For brandslukningsledere, medlemmer af  

 brandhold, de i § 8, stk. 3, nævnte personer samt redningsbådsførere skal det  

 i stk. 5 nævnte genopfriskningskursus være således tilrettelagt, at deres  

 relevante sikkerhedsmæssige funktioner bliver genopfrisket.
 § 4.  Bestemmelserne i § 3, stk. 1 og 3, kan dog  

 fraviges i tilfælde af uforudsete situationer, der kræver hurtig  

 tilstedeværelse af ekspertbistand, samt i ganske særlige situationer, hvor et  

 pludseligt opstået behov for ekstra arbejdskraft på havanlægget, har været  

 umuligt at forudse.
 Stk. 2.  Bestemmelserne i § 3, stk. 1 og 3, kan fraviges  

 for personer, der er på engangsbesøg af højst en dags varighed.
 Stk. 3.  Bestemmelserne i § 3, stk. 1 og 3, kan fraviges  

 for personer, der udfører inspektioner på havanlæg samt for  

 helikopterbesætninger, når disse personer, efter Energistyrelsens vurdering,  

 på anden vis har opnået en viden, der kan sidestilles med den viden, der  

 opnås ved deltagelse i sikkerhedskursus som nævnt i § 3.
 Stk. 4.  Personer omfattet af stk. 1 til 3, skal ved  

 ankomst til havanlægget modtage en grundig sikkerhedsinstruktion, herunder  

 oplysning om, hvordan de skal forholde sig i alarmsituationer.
 Stk. 5.  Gennem planlægning og ved andre hensigtsmæssige  

 tiltag skal havanlæggets operatør, jf. dog § 2, stk. 2, tilstræbe, at  

 anvendelse af bestemmelserne i stk. 1 kun undtagelsesvis er nødvendig.
Tilsyn § 5.  Den efter § 2, stk. 1, jf. § 2, stk. 2,  

 ansvarlige skal sikre, at bestemmelserne i denne bekendtgørelse overholdes  

 også af de personer ombord, der ikke er ansat hos denne ansvarlige.
 Stk. 2.  Den efter § 2, stk. 1, jf. § 2, stk. 2,  

 ansvarlige er dog ikke ansvarlig for, at personer, der opholder sig på  

 havanlægget i forbindelse med offentlig tjeneste eller hverv, overholder  

 nærværende bekendtgørelse.
Brandslukningshold § 6.  Når der er personer ombord på et havanlæg, idet  

 der ikke må være mindre end 2 personer ombord, skal der til stadighed være  

 mindst et brandslukningshold på anlægget sammensat af personer, der er  

 særligt uddannet og trænet hertil.
Sådanne brandslukningshold skal mindst  

 have en størrelse, der muliggør hurtig slukning af mindre kulbrinte- og andre  

 brande.
 Stk. 2.  Størrelse og antal af de i stk. 1 nævnte  

 brandslukningshold skal være fastsat ud fra forholdene på havanlægget.
 Stk. 3.  Medlemmerne af de i stk. 1 nævnte brandhold  

 skal have gennemgået et brandslukningskursus af mindst 3 dages varighed.  

 Kurset skal indeholde teoretisk og praktisk undervisning i brandslukning,  

 herunder slukning af kulbrintebrande, samt anvendelse af røgdykningsudstyr.
Stk. 4.  Ethvert af de i stk. 1 nævnte  

 brandslukningshold skal være ledet af en brandslukningsleder, der, ud over  

 det i stk. 3 nævnte kursus, har gennemgået et brandslukningslederkursus af  

 mindst 2 dages varighed.
Kurset skal indeholde teoretisk og praktisk  

 undervisning i brandslukning, herunder slukning af kulbrintebrande, samt  

 anvendelse af røgdykningsudstyr.
Brandslukningslederen skal være fortrolig  

 med brandrisici samt brandslukningsinstallationer og -udstyr på havanlægget.
 Redningsbådsfører m.v.
§ 7.  Når der er personer ombord på et havanlæg, idet  

 der ikke må være mindre end 2 personer ombord, skal der forefindes et  

 tilstrækkeligt antal personer med duelighedsbevis i betjening af redningsbåde  

 og -flåder eller certifikat for anden uddannelse, der kan sidestilles hermed,  

 til at udsætte og betjene de typer redningsbåde og -flåder, hvormed anlægget  

 er udstyret.
Antallet af personer med duelighedsbevis fastsættes ud fra  

 antallet af personer ombord.
 Stk. 2.  Personer med duelighedsbevis i betjening af  

 redningsbåde og -flåder eller med certifikat for anden uddannelse, der kan  

 sidestilles hermed, skal overdrages kommando og udpeges som næstkommanderende  

 i redningsbåde.
 Stk. 3.  Til hver redningsbåd, der skal medføre radio,  

 skal der udpeges en person, som er i stand til at betjene radioanlægget.
 Stk. 4.  Til hver redningsbåd skal der udpeges en  

 person, som er i stand til at betjene motoren og foretage mindre justeringer  

 af denne.
 Stk. 5.  På anlæg med mere end 10 personer ombord kan  

 den øverste ansvarlige for anlægget ikke være en af de i stk. 2 nævnte  

 personer.
 Stk. 6.  Såfremt en uforudset situation på et ellers  

 ubemandet havanlæg kræver, at der i en kort periode er ikke over 4 personer  

 ombord, kan det tillades, at kun en person har gennemgået en uddannelse som  

 nævnt i stk. 1 til 4, under forudsætning af, at redningsmidlerne på anlægget  

 kan betjenes sikkert af een person.
Helikoptersikringshold § 8.  På ethvert havanlæg med helikopterdæk skal der  

 på anlægget være en person, der kan fungere som helikopterdækleder.
Denne  

 person skal være særligt uddannet til og trænet i varetagelse af  

 helikopteroperationer.
 Stk. 2.  Personen skal have gennemgået et af Statens  

 Luftfartsvæsen godkendt helikopterdækkursus af mindst 2 dages varighed.
 Stk. 3.  På havanlægget skal der ved  

 helikopteroperationer være mindst to personer ved helikopterdækket, som har  

 gennemgået den i § 6, stk. 3, nævnte brandslukningsuddannelse.  

 Helikopterdæklederen kan være den ene af disse to.
Virke i sikkerhedsfunktion § 9.  En person uddannet som brandslukningsleder,  

 medlem af brandhold eller redningsbådsfører, der ikke har været aktiv i  

 pågældende funktion inden for de seneste 36 måneder, kan ikke fungere som  

 sådan, medmindre vedkommende påny gennemgår de for funktionen krævede kurser  

 eller har holdt sin uddannelse vedlige ved deltagelse i sikkerhedskursus  

 (genopfriskning) i henhold til § 3.
Kranfører § 10.  Kranoperationer på et havanlæg må kun udføres  

 af personer, der indenfor de sidste 5 år har gennemgået et kranførerkursus af  

 mindst 5 dages varighed.
Kurset skal indeholde teoretisk og praktisk  

 undervisning i anvendelse af kraner på havanlæg, herunder kendskab til  

 anhugning.
 Stk. 2.  Kravet i stk. 1 kan dog fraviges for personer,  

 som indenfor de seneste 5 år har udført kranoperationer på havanlæg i mindst  

 3 år.
Svovlbrinte (H2S) § 11.  Hvis der på et havanlæg er potientel fare for  

 eller konstateret forekomst af svovlbrinte (H2S), skal de ombordværende have  

 en uddannelse i imødegåelse af svovlbrintefare.
Uddannelsen skal være  

 tilpasset forholdene på det pågældende anlæg.
 Evakuerings- og brandøvelser m.v.
 § 12.  På et havanlæg skal der afholdes  

 evakueringsøvelser, brandøvelser, oplæring og instruktion således, at alle  

 ombordværende kan yde den fornødne indsats i en nødsituation.
 Stk. 2.  Indenfor 24 timer efter at en person første  

 gang kommer ombord på et havanlæg, skal den pågældende gøres bekendt med  

 redningsmidlernes placering og brug.
 Stk. 3.  På flytbare havanlæg, hvorfra der udføres  

 boringer, skal evakueringsøvelser, brandøvelser, oplæring og instruktion  

 mindst afholdes som foreskrevet i NWE-standard (North West European-standard)  

 No 14 »Life saving Appliances«, article 15, 16, 17 og 18, som  

 vedtaget på konferencen i København 3.-5. november 1986, se bilag 1 til  

 bekendtgørelsen.
Stk. 4.  For havanlæg certificeret i henhold til SOLAS  

 (International Convention for the Safety of Life at Sea) skal  

 evakueringsøvelser, brandøvelser, oplæring og instruktion afholdes som  

 foreskrevet i kap.
III i 1983-tillægget til SOLAS, se bilag 2 til  

 bekendtgørelsen.
Stk. 5.  For andre flytbare havanlæg end de i stk. 3 og  

 4 nævnte skal evakueringsøvelser, brandøvelser, oplæring og instruktion  

 afholdes som foreskrevet i SOLAS for lastskibe, se bilag 2 til  

 bekendtgørelsen.
For sådanne havanlæg kan Søfartsstyrelsen, efter høring af  

 Energistyrelsen, dog tillade, at øvelser m.v. afholdes i henhold til en  

 specielt udarbejdet øvelsesplan.
 Stk. 6.  På faste havanlæg skal evakueringsøvelser,  

 brandøvelser, oplæring og instruktion afholdes i henhold til en af  

 Energistyrelsen, efter høring af Søfartsstyrelsen, godkendt øvelsesplan.
 § 13.  På et havanlæg med potientel fare for eller  

 konstateret forekomst af svovlbrinte (H2S), skal der for samtlige medlemmer  

 af personellet afholdes øvelser i imødegåelse af denne fare.
 Stk. 2.  Hyppighed og omfang af øvelser fastsættes i  

 hvert enkelt tilfælde efter nærmere retningslinier udstedt af  

 Energistyrelsen.
Andre øvelser § 14.  Udover det i §§ 12 og 13 anførte skal der med  

 passende mellemrum afholdes øvelser i imødegåelse af mulige nødsituationer,  

 der knytter sig til havanlæggets drift.
Indførelse i logbog § 15.  Dato for mønstringers afholdelse, enkeltheder  

 vedrørende øvelser i at forlade anlægget og brandøvelser, øvelser med andre  

 redningsmidler og oplæring om bord samt andre øvelser, skal indføres i en  

 logbog.
Afholdes der på det foreskrevne tidspunkt ikke en fuldstændig  

 mønstring, øvelse eller oplæring, skal der i logbogen redegøres for  

 omstændighederne ved og omfanget af den afholdte mønstring, øvelse eller  

 oplæring.
Straffebestemmelser § 16.  Overtrædelse af nærværende bekendtgørelse samt  

 af afgørelser truffet i medfør af bekendtgørelsen straffes med møde eller  

 hæfte.
 Stk. 2.  For overtrædelser begået af aktieselskaber,  

 anpartsselskaber eller lignende kan der pålægges selskabet som sådant  

 bødeansvar.
Ikrafttrædelse § 17.  Bekendtgørelsen træder i kraft den 1. august  

 1988.
Energistyrelsen, den 14. juli 1988 Hans von Bulow / F.
D.
Frøstrup Bilag 1 Uddrag af North West European (NWE) standard no. 40 Life-saving Appliances  

 on Mobile Drilling Units, som vedtaget på konferencen i København 3.-5.  

 november 1986 15.  Instruktioner om nødsituation 15.1 Illustrationer og instruktioner skal være tydeligt opslået ved  

 mønstringsstederne, kontrolstederne, arbejdsområderne og beboelsesområderne  

 for at informere alle ombord om:
.1 iføring af redningsveste og .2iførelse af overlevelsesdragter.
 15.2 Enhver der første gang ankommer til en enhed inklusive besøgende skal  

 ved ankomst ombord på enheden instrueres i følgende:
.1behovet for at være forberedt for en nødsituation, .2behovet for nøje at overholde mønstringsplanens krav, især de i relation  

 til:
- deres nøjagtige opførelse i en nødsituation, -deres redningsbådstation, -de generelle nødsituation- og brandalarmsignaler, der kalder alt personel  

 til deres udpegede poster, -hvorledes ordren til at forlade enheden vil blive givet.
.3behovet for at være opmærksom på afgivelse af alarmsignaler og at  

 reagere på dem i nødsituationer, .4opbevaringssted for deres egen og ekstra redningsveste, og  

 overlevelsesdragter og den rette måde at iføre sig sådanne, .5farerne ved og den bedste måde at springe i havet fra højden, især iført  

 redningsvest, .6evakueringsvejes placering inklusive de der fører til rednings- og  

 flådestationerne, .7behovet for at deltage i enhver øvelse der afholdes mens de er ombord,  

 og .8de vigtigste brandforholdsregler.
16. Nødsituationsøvelser og træning Instruktionsbøger.
 16.1 En instruktionsbog om træning i overensstemmelse med kravene i regel  

 III/51 skal forefindes i hver messe og rekreationslokale eller i hver kahyt.
17. Mønstringsøvelser og træning 17.1 En øvelse i at forlade enheden og en brandøvelse skal afholdes hver  

 uge. Øvelserne skal være således tilrette- lagt, at alt personel deltager i  

 en øvelse mindst en gang om måneden.
En øvelse skal finde sted indenfor 24  

 timer efter et personelskift, hvis mere end 25 pct. af personellet ikke har  

 deltaget i en øvelse i at forlade enheden og brandøvelse ombord på den  

 pågældende enhed i den forudgående måned.
Administrationen kan akceptere  

 andre arrangementer som mindst er ækvivalente, for sådanne enheder for hvilke  

 dette er upraktisk. Øvelserne skal dog være således tilrettelagt, at de  

 sikrer at det personel, der deltager i øvelsen, opfylder denne bestemmelses  

 krav.
 17.2 Hver øvelse i at forlade enheden skal indeholde:
.1tilkaldelse af alle ombord til mønstringsstederne med nødsignalet og  

 påsyn af, at de er gjort bekendt med ordren til at forlade enheden som  

 specificeret i mønstringsplanen, .2rapportering til mønstringsstederne og klargøring til de pligter, der er  

 beskrevet i mønstringsplanen, .3kontrol af, at hver person er passende påklædt, .4kontrol af, at redningsveste og/eller overlevelsesdrager er korrekt  

 taget på, .5nedfiring af mindst en redningsbåd så langt som praktisk muligt, efter  

 foretagelse af ethvert nødvendigt skridt for udsætning, .6opstart og betjening af redningsbådsmotoren, .7betjening af davider, der bruges til udsætning af redningsflåder.
 17.3 Redningsbåde skal på skift, i det omfang det er praktisk muligt,  

 nedfires i overensstemmelse med kravene i 17.2.5 ved successive øvelser.
 17.4 Øvelser skal, såvidt det er praktisk muligt, udføres som om der var  

 en aktuel nødsituation.
 17.5 Hver redningsbåd skal, i det omfang det er praktisk muligt, udsættes  

 med dens udpegede betjeningsmandskab ombord og manøvreres i vandet mindst en  

 gang hver tredie måned.
17.6 I det omfang det er praktisk muligt skal mand-overbord-både,  

 inklusive redningsbåde, som også er mand-overbord-både, udsættes hver måned  

 med deres udpegede mandskab ombord og manøvreres i vandet.
I alle tilfælde  

 skal dette krav opfyldes mindst een gang hver tredie måned.
18. Træning og instruktioner om bord 18.1 Træning ombord i brugen af enhedens redningsmidler, inklusive  

 overlevelsesfartøjets udstyr, skal gives så snart som muligt, men ikke senere  

 end 1 uge efter en person kommer ombord på enheden.
 Dog skal træningen hvis personen indgår i regelmæssig tilbagevendende  

 ombordværende på enheden gives senest en uge efter den første gang, han er  

 ombord på enheden.
 18.2 Instruktion i brug af enhedens redningsmidler og i overlevelse til  

 havs skal gives med samme interval som øvelserne.
Individuel instruktion kan dække forskellige dele af enhedens  

 redningssystemer, men alt redningsudstyr på enheden skal være gennemgået  

 indenfor en to-måneders periode.
Enhver regelmæssigt ombordværende person  

 skal gives instruktioner, som skal indeholde, men ikke nødvendigvis være  

 begrænset til:
.1betjening og brug af enhedens oppustelige redningsflåder, .2problemer med kuldeskader (hypotermi), førstehjælpsbehandling mod  

 hypotermi og andre passende førstehjælpsprocedurer, .3særlige instruktioner, der er nødvendige for brug af enhedens  

 redningsmidler i hårdt vejr og høj sø.
18.3 Træning ombord i brug af nedfirbare redningsflåder skal finde sted  

 med et interval af højst 4 måneder på hver enhed udstyret med sådanne midler.  

 Når det er praktisk muligt, skal dette inkludere oppustning og nedfiring af  

 en redningsflåde.
Denne redningsflåde kan være en særlig redningsflåde  

 bestemt alene til øvelsesformål, som ikke indgår i enhedens redningsudstyr.
Bilag 2 Uddrag af Solas (International Convention for the Safety of Life at Sea)  

 kap.
III i 1983-tillægget Regel 6. Kommunikationsudstyr 4.2 Der skal forefindes et hovedalarmsignalsystem, der opfylder  

 forskrifterne i regel 50, og dette skal anvendes til at kalde passagerer og  

 besætning til mønstringsstederne og til at sætte de af mønstringsrullen  

 omfattede foranstaltninger igang.
Systemet skal suppleres med enten  

 højtaleranlæg eller andet egnet kommunikationsmiddel.
Regel 8. Mønstringsrulle og instrukser for nødsituationer 2 Der skal forefindes tydelige instruktioner om, hvad hver af de  

 ombordværende skal foretage sig i en nødsituation.
 4 Illustrationer og instrukser på hensigtsmæssige sprog skal ophænges i  

 passagerkahytter og opslås på iøjnefaldende steder på mønstringssteder og  

 andre passagerrum således at passagerne informeres om:
.1deres mønstringssted; .2de nødvendige foranstaltninger, de skal træffe i en nødsituation; samt .3hvordan de ifører sig en redningsvest.
Regel 18. Bådmanøvrer og øvelser 1 Denne regel anvendes på alle skibe 2  Instruktionsbøger Der skal i hver af besætningens messer og fritidsrum eller i hvert af  

 besætningens kamre forefindes en instruktionsbog, der opfylder forskrifterne  

 i regel 51.
3 Øvelsesmønstringer og øvelser 3.1 Hvert medlem af besætningen skal deltage i mindst een bådøvelse og een  

 brandøvelse hver måned.
Såfremt mere end 25 pct. af besætningen ikke har  

 deltaget i båd- og brandøvelser ombord på det pågældende skib i den  

 foregående måned, skal besætningens øvelser finde sted inden 24 timer efter  

 skibets afgang fra havn.
For de skibstyper, hvor dette ikke er muligt, kan  

 andre ordninger, der som et minimum er ækvivalerende, godkendes af  

 administrationen.
3.2 På et skib i international fart uden for kort international fart skal  

 mønstringer af passagerer finde sted inden 24 timer efter deres indskibning.  

 Passagererne skal instrueres i brugen af redningsveste og det, de skal  

 foretage sig i en nødsituation.
Indskibes der i en havn kun et mindre antal  

 passagerer, efter at mønstringen har været afholdt, skal det være  

 tilstrækkeligt i stedet for afholdelse af endnu en mønstring at gøre disse  

 passagerer opmærksom på de i regel 8.2 og 8.4 foreskrevne nødinstrukser.
 3.3 På et skib i kort international fart skal passagererne, såfremt der  

 ikke afholdes mønstring af passagererne ved afgangen, gøres opmærksom på de i  

 regel 8.2. og 8.4 foreskrevne nødinstrukser, eventuelt over skibets  

 højtaleranlæg.
 3.4 Hver bådmanøvre skal omfatte følgende:
.1passagerer og besætning skal tilkaldes til mønstringsstederne ved hjælp  

 af det i regel 6.4.2 foreskrevne alarmsystem, og det skal sikres, at de  

 bliver gjort bekendt med den ordre til at forlade skibet, der er specificeret  

 i mønstringsrullen; .2rapportering til udskibningsstederne, og der gøres forberedelser til de  

 opgaver, som er beskrevet i mønstringsrullen; .3kontrol af, at passagerer og besætning er hensigtsmæssigt påklædt; .4kontrol af, at redningsvestene er taget korrekt på; .5efter eventuel nødvendig forberedelse til udsætning affires mindst een  

 redningsbåd; .6redningsbådens motor startes og betjenes; .7betjening af davider og kraner, der anvendes til udsætning af  

 redningsflåder; 3.5 Der skal, for så vidt det er praktisk muligt, affires forskellige  

 redningsbåde i overensstemmelse med forskrifterne i stk. 3.4.5 under de på  

 hinanden følgende bådmanøvrer.
3.6 Øvelserne skal, for så vidt muligt, gennemføres, som om der forelå en  

 faktisk nødsituation 3.7 Hver redningsbåd skal udsættes med den besætning ombord, der er  

 udpeget til dens betjening, og skal manøvreres i vandet mindst een gang hver  

 3. måned under en bådsmanøvre.
Administrationen kan tillade, at skibe, der  

 benyttes i kort international fart, ikke udsætter redningsbåde på den ene  

 side, såfremt kajarrangementer i havnen eller ruteforhold ikke gør det muligt  

 at udsætte redningsbåde på denne side.
Dog skal alle sådanne redningsbåde  

 affires så meget som forholdene tillader mindst een gang hver 3. måned og  

 udsættes mindst een gang om året.
3.8 For så vidt det er rimeligt og praktisk muligt, skal  

 mand-overbord-både, bortset fra redningsbåde, der samtidig er  

 mand-overbord-både, udsættes hver måned med den udpegede besætning om bord  

 iført beskyttelsesdragt og manøvreres i vandet.
Under alle omstændigheder  

 skal denne forskrift opfyldelse mindst een gang hver 3. måned.
 3.9 Udføres der udsætningsøvelser med redningsbåd og mand-overbord-båd,  

 medens skibet gør fart gennem vandet, skal sådanne øvelser af hensyn til  

 risikoen udelukkende udføres i beskyttede farvande og under opsyn af en  

 officer, der er erfaren i sådanne øvelser.
 3.10 Nødbelysning til brug ved mønstring og når skibet forlades, skal  

 afprøves ved hver bådsmanøvre.
4 Oplæring og instrukser om bord 4.1 Der skal gives oplæring ombord i brugen af skibets redningsmidler,  

 herunder redningsbådes og redningsflåders udrustning så snart som muligt og  

 senest 2 uger efter, at et besætningsmedlem påmønstrer skibet.
Dog skal sådan  

 oplæring, såfremt besætningsmedlemmet er på en planlagt regelmæssig  

 tilbagevendende tjeneste ombord i skibet, gives senest 2 uger efter, at  

 besætningsmedlemmet første gang tiltræder skibet.
4.2 Instruktioner i brugen af skibets redningsmidler og overlevelse på  

 søen skal gives med samme mellemrum som øvelserne.
En instruktion kan dække  

 forskellige dele af skibets redningssystem; men skibets samlede  

 redningsudrustning og -midler skal være dækket indenfor en periode af 2  

 måneder.
Hvert besætningsmedlem skal have instruktion, som skal omfatte men  

 ikke nødvendigvis være begrænset til:
.1betjening og brug af oppustelige redningsflåder; .2problemer med kuldeskader (hypotermi), førstehjælpsbehandling af  

 personer med kuldeskader (hypotermi) og andre passende  

 førstehjælpsprocedurer; .3specielle instruktioner, der er nødvendige for brug af skibets  

 redningsmidler under forhold med hårdt vejr og høj sø.
4.3 Ombord på alle skibe forsynet med nedfirbare redningsflåder skal  

 oplæring i brugen af disse finde sted med mellemrum af højst 4 måneder.
Når  

 det er praktisk muligt, skal dette omfatte oppustning og affiring af en  

 redningsflåde.
Denne redningsflåde kan være en speciel redningsflåde, der  

 udelukkende er beregnet til oplæringsformål, og som ikke indgår i skibets  

 redningsmiddeludrustning; en sådan speciel redningsflåde skal være mærket på  

 en iøjnefaldende måde herom.
Regel 25. Øvelser 1 Denne regel finder anvendelse på alle passagerskibe.
 2 På passagerskibe skal der hver uge foretages en bådmanøvre og  

 brandøvelse med besætningen.
 Bådmanøvrerne skal omfatte det i regel 18.3.4 omhandlede.
Regel 51. Instruktionsbog Instruktionsbogen, der kan bestå af flere bind, skal på et let forståeligt  

 sprog og hvor muligt med illustrationer give instruktioner for og oplysninger  

 om de redningsmidler, der forefindes på skibet og om de bedste  

 overlevelsesmetoder.
I stedet for instruktionsbogen kan enhver del af sådanne  

 oplysninger gives i form af audiovisuelle midler.
 Følgende skal være detaljeret forklaret:
.1 iføring af redningsveste eller redningsdragter efter omstændighederne; .2 mønstring på de foreskrevne steder; .3 entring, udsætning og frigøring af redningsbåde, redningsflåder og  

 mand-overbord-både; .4 udsætningsmetode inde fra redningsbådene eller -flåderne; .5 frigøring fra udsætningsanordningerne; .6 metoder og brug af midler til beskyttelse i udsætningsområderne, hvor  

 det måtte være hensigtsmæssigt; .7 belysning af udsætningssteder; .8 brugen af alt redningsudstyr; .9 brugen af alt lokaliseringsudstyr; .10 brug af radio; .11 brugen af drivankre; .12 brugen af motor med tilbehør; .13 ombordtagning af redningsbåde og -flåder og mand-overbord-både,  

 herunder anbringelse og surring .14 farer ved vejrligets påvirkning og behovet for varm påklædning; .15 bedste brug af redningsbåde og -flådefaciliteter for at blive reddet.
.16 bjærgningsmetoder, herunder brug af helikopterredningsudstyr (slynger,  

 kurve, bårer), redningsstole og kystredningsudstyr samt skibets  

 linekastningsapparat; .17 alle andre funktioner i mønstringsrullen og nødinstrukserne; .18 instruktioner vedrørende nødreparation af redningsmidlerne.
