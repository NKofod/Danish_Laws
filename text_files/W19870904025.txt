 Et kommunalbestyrelsesmedlem vedtog en bøde på 400 kr. for  

 overtrædelse at bekendtgørelse om forbud mod antibiotika og kemoterapeutika i  

 kød og slagteaffald fra husdyr, ved at have leveret en so til slagtning med  

 en restkoncentration af kemoterapeutika.
 Valgbarhedsnævnet fandt, at den pågældende var valgbar.
I skrivelse af 20. maj 1986 har kommunalbestyrelsen i henhold til den  

 kommunale valglovs § 34 a, stk. 2, indberettet at borgmester N.
N. den 14.  

 april 1986 i retten X har vedtaget en bøde på 400 kr., subsidiært hæfter i 14  

 dage for overtrædelse af Landbrugsministeriets bekendtgørelse nr. 395 af 25.  

 august 1972 § 2, stk. 1, om forbud mod antibiotika og kemoterapeutika i kød  

 og slagteaffald fra husdyr samt i mælk og æg, jf. lov nr. 220 af 26. april  

 1973, § 36.
 Det fremgår af sagen af den pågældende 14. marts 1985 har leveret en so  

 til slagtning på Y, uagtet pågældende forinden havde behandlet soen som  

 sulfadimidin i foderet, således at der fandtes en restkoncentration af  

 kemoterapeutika i soens nyre.
 I denne anledning skal man meddele, at Valgbarhedsnævnet har fundet, at  

 den begående forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd.
 Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
