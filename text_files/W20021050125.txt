Manuel ophængning af kyllinger på  

 slagteri Arbejdsmiljøklagenævnet har på møde den 28. maj  

 2002 behandlet fagforeningens og virksom-hedens klager over Arbejdstilsynets  

 afgørelse om manuel ophængning af levende kyllinger.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at  

 virksomheden skal sikre, at arbejdet med ophængning af kyllinger  

 udføres sikkerheds- og sundhedsmæssig fuldt forsvarligt.
 Nævnet er endvidere enig med tilsynet i, at dette skal ske ved en  

 reduktion af den tid, hvori de ansatte udfører arbejdet med  

 ophængning af kyllinger.
 Nævnet er endelig enig med tilsynet i, at de ansatte kun må  

 være beskæftiget med dette arbejde i ca. 45% af  

 normalarbejdstiden.
 Nævnet har således ikke fundet grundlag for at  

 tilsidesætte den faglige vurdering, som Arbejds-tilsynet og  

 Arbejdsmiljøinstituttet har foretaget i forbindelse med tilsynets  

 behandling af nævnets hjemvisning.
 Nævnet henviser til arbejdsmiljølovens § 38 samt til §§ 7 og  

 17 i Arbejdsministeriets bekendt-gørelse nr. 867 af 13. oktober 1994  

 om arbejdets udførelse.
 Nævnet skal bemærke, at det fortsat er nævnets  

 opfattelse, at arbejdet også falder ind under reglerne i  

 Arbejdstilsynets bekendtgørelse nr. 1164 af 16. december 1992 om  

 manuel håndtering.
 Nævnet har dog på baggrund af Arbejdstilsynets og  

 Arbejdsmiljøinstituttets faglige vurdering om, at arbejdets  

 højrepetitive karakter i særlig grad udgør en  

 arbejdsmiljømæssig belastning, ikke fundet grundlag for at  

 tilsidesætte tilsynets beslutning om alene at afgive påbud efter  

 bekendtgørelsen om arbejdets udførelse.
Nævnet skal endvidere bemærke, at afgørelsen er truffet  

 ud fra vurderinger af det arbejde, der udføres på den  

 virksomhed, som Arbejdstilsynet har besøgt.
At der i konkurrerende  

 virksomheder i andre lande eventuelt arbejdes under andre forhold, kan ikke  

 ændre den konkrete afgørelse.
 Arbejdsmiljøklagenævnet fastholder således  

 Arbejdstilsynets afgørelse af 3. september 2001 med den deri givne  

 vejledning.
Nævnets afgørelse skal efterkommes senest den 15. juli 2002.  

 Nævnet har således ikke fundet grundlag for at fastsætte en  

 anden frist end Arbejdstilsynet.
At der har verseret en sag vedrørende  

 disse problemstillinger kan i sig selv ikke danne grundlag for en kortere  

 frist.
 Tilbagemelding skal ske til Arbejdstilsynet senest den 23. juli 2002.
På klagenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til :
Arbejdstilsynet xx 1. Sagsforløb Arbejdsmiljøklagenævnet fandt på møde den 26.  

 juni 2001, at de ansatte på slagteriet XXX under manuel  

 ophængning af fjerkræ var udsat for sundhedsskadelige  

 belastninger, og at der var grundlag for at træffe afgørelse om,  

 at der skulle gennemføres foranstaltninger til nedbringelse heraf.
 Nævnet hjemviste derfor sagen til fornyet behandling i  

 Arbejdstilsynet.
Nævnet lagde vægt på, at der ved den manuelle  

 ophængning af fjerkræ var tale om højrepetitivt ensidigt  

 gentaget arbejde med forværrende faktorer i form af arbejde i  

 skulderhøjde, kraftanvendelse, høj gentagelsesgrad og lange  

 rækkeafstande, krav om opmærksomhed og mang-lende  

 handlemuligheder.
Nævnet fandt under disse omstændigheder, at de  

 ansatte med det oplyste tidsmæssige omfang, blev udsat for  

 sundhedsskadelige belastninger.
Nævnet bemærkede, at arbejdet også var omfattet af  

 Arbejdstilsynets bekendtgørelse om manuel håndtering, men at  

 nævnet var enig med Arbejdstilsynet i, at den manuelle ophængning  

 primært skulle bedømmes ud fra en vurdering af arbejdet som  

 ensidigt gentaget arbejde, jf.
Arbejdsmini-steriets bekendtgørelse om  

 arbejdets udførelse.
 Ved oversendelsen til Arbejdsmiljøklagenævnet den 7. november  

 2001 fremstillede Arbejdstilsynet sagen på følgende  

 måde:
"Sagens indhold Arbejdstilsynet besøgte virksomheden XXX den 11. juli 2001 for at  

 inspicere arbejdet med manuel ophængning af levende fjerkræ.  

 Besøget var foranlediget af Arbejdsmiljøklagenævnets  

 afgørelse af 29. juni 2001 (j.nr. 2001-10-0046). Arbejdstilsynet  

 besøgte også virksomheden den 14. august 2001 for at vurdere en  

 række andre arbejdsfunktioner.
Arbejdstilsynet fik ved besøget oplyst - 	at arbejdet var tilrettelagt således, at den enkelte  

 operatør ophænger kyllinger højst svarende til ca.  

 halvdelen af en normal arbejdsdag/-nat, at arbejdsdagen deles i fire lige  

 store tidsrum og at den enkelte operatør hænger op i periode 1  

 og 3 eller i periode 2 og 4, mens der i øvrige perioder udføres  

 andre arbejdsfunktioner.
Ca. hver time holdes der 10 minutters pause.
 - 	at hvis der -  af en eller anden grund - er overarbejde,  

 søges det fordelt på alle 4 perioder.
 - 	at gennemsnitsvægten pr. levende kylling i perioden fra 27.  

 januar 2001 til 1. juni 2001 var 2187 g.
 - 	at slagteplan for den 9. og 10. juli 2001 viser en  

 gennemsnitsvægt på 2347 g pr. levende kylling.
 - 	at der er indgået en skriftlig aftale mellem medarbejderne og  

 ledelsen om, hvad bemandingen og båndhastigheden skal være,  

 afhængig af gennemsnitsvægten på kyllingerne, således  

 at båndets hastighed nedsættes når kyllingernes vægt  

 øges.
 Det blev ved besøget konstateret, at ophængningen af  

 kyllinger foregik på følgende måde:
Operatørerne står fire til fem sammen på hver side af  

 båndet med bøjler og hænger kyllinger op, som de tager fra  

 kasser, der kører frem under båndet.
Den enkelte operatør  

 hænger en kylling op med 3 - 4 sekunders mellemrum.
Operatøren  

 griber om kyllingens bagkrop og ben og anbringer kyllingens ben i  

 bøjle, hvis højde er lidt under operatørens  

 skulderhøjde.
Den lodrette afstand fra kassens overkant til  

 bøjlen er 45 cm mens den vandrette afstand fra kassens forkant til  

 bøjle er ca. 15 cm.
Kassen er 19 cm. høj, 70,5 cm bred og 111  

 cm lang, hvilket betyder en vandret rækkeafstand til kyllingerne i  

 kassen på ca. 36 cm i forhold til skulderen, hvilket vil sige ca. 50 cm  

 i forhold til lænderyggen (idet der plukkes fra begge sider af kassen),  

 og et lodret løfteinterval på ca. 60 cm.
Nogle operatører anvender armene på skift, mens andre fast  

 bruger samme arm til at gribe om kyllingen.
Begge hænder anvendes ved  

 ophænget.
De fleste kyllinger tages ret foran ståpladsen, men -  

 især når kasserne er ved at være tømte for kyllinger  

 - kan de hentes i helarms rækkeafstand og med vrid i kroppen.  

  Hændernes og armenes stilling, når der gribes om kyllingen er  

 forskellig afhængig af, hvordan kyllingen vender.
Nogle  

 operatører bruger en del kraft, når kyllingen anbrin-ges i  

 bøjlen mens andre med mindre kraft får kyllingen på  

 plads.  

 Bøjlerne er mærkede med to forskellige farver.
Der er ca. ti  

 bøjler mellem hvert sæt farvemarkeringer.
Det er mærkerne  

 for, hvor den første kylling skal ophænges.
Båndets  

 hastighed afgør ved hvilken farvemarkering den første kylling  

 skal ophænges.
Der er højderegulerbare måtter/ståplader, og de ansatte  

 anvender luftforsynet åndedrætsværn.
I lokalet er lyset  

 blåligt af hensyn til kyllingerne.
 Ved besøget den 14. august 2001 var båndhastigheden 8500  

 kyllinger pr. time, og det blev oplyst, at  

 gennemsnitsløftemængden pr. ophænger pr. dag i uge 32 var  

 mellem 5680 kilo og 6311 kilo.
 De arbejdsfunktioner som operatørerne rokerer til, når de  

 ikke hænger kyllinger op, var uændrede i forhold til tidligere  

 afgørelse.
 Arbejdstilsynet vurderede, at ophængningen af levende fjerkræ  

 er ensidigt gentaget arbejde, og at arbejdet er højrepetitivt.  

 Samtidig vurderede Arbejdstilsynet, at der indgår forværrende  

 faktorer ved ophængningen i form af kraftanvendelse,  

 arbejdsstillingerne, krav til opmærksomhed og lav indflydelse for  

 operatørerne på arbejdet.
 Arbejdstilsynet fandt, at arbejdet indebærer særlig fare for  

 sikkerhed og sundhed, når det udføres mere end ca. ½ dag eller  

 3-4 timer dagligt, og påbød på den baggrund, at hvis faren  

 for sikkerhed og sundhed ikke kunne imødegås på anden  

 måde skal ophængningsarbejdet for den enkelte begrænses til  

 ca. 45% af normalarbejdstiden.
Arbejdstilsynets sagsbehandling før afsendelse påbud Arbejdstilsynet sendte den 12. juli 2001 besøgsnotat fra  

 besøget til høring hos virksomhed og sikkerhedsorganisation med  

 henblik på at få afdækket eventuelle unøjagtigheder  

 i Arbejdstilsynets beskrivelse af arbejdet.
 Den 31. juli 2001 sendte Arbejdstilsynet udkast til påbud til  

 høring hos virksomhed og sikkerhedsorganisation samt til XXX  

 fagforening.
 XXX fagforening svarede på høringen den 8. august 2001, og  

 XXX virksomhed svarede den 17. august 2001.
Arbejdstilsynet svarede den 3. september 2001 såvel fagforeningen  

 som virksomheden på indsigelserne i høringssvarene." Til Arbejdstilsynets sagsfremstilling skal sekretariatet tilføje,  

 at det af brev af 5. juli 2001 fra Arbejdsmiljøinstituttet (AMI) til  

 Arbejdstilsynet fremgår, at AMI var blevet orienteret om  

 Arbejdsmiljøklagenævnets afgørelse og i den anledning  

 anmodet af tilsynet om på baggrund af en video af arbejdets  

 udførelse at deltage i en drøftelse af de faglige aspekter af  

 de fysiologiske belastninger på kroppen ved ophængning af  

 kyllinger.
 AMI anførte i brevet, at instituttet vurderede arbejdet med  

 ophængning af kyllinger som ensidigt gentaget arbejde (EGA) med en  

 række forværrende risikofaktorer.
AMI var enig med Arbejdstilsynet i, at den faglige dokumentation på  

 EGA området kun pegede på, at EGA udført i 1/2 dag og  

 derover var forbundet med øget risiko for sundhedsskade.
En halv  

 arbejdsdag svarede til 3 - 31/2 timer pr. dag.
En yderligere præcision  

 kunne ikke opnås i den eksisterende litteratur.
Der var flere undersøgelser, der dokumenterede, at EGA  

 eksponeringens varighed over en arbejds-dag var en væsentlig faktor for  

 udvikling af bevægeapparatskader.
Dette betød, at en  

 tidsmæssig reduktion af EGA formentlig ville medføre en  

 reduktion af risikoen for udvikling af sundhedsskade, forudsat at der ikke  

 skete en øgning i andre faktorer som fx tempo eller  

 kraftanvendelse.
2. Arbejdstilsynets afgørelse Arbejdstilsynet traf den 3. september 2001 følgende  

 afgørelse:
"Vurdering Arbejdstilsynet har på baggrund af  

 Arbejdsmiljøklagenævnets afgørelse af 29. juni 2001  

 revurderet arbejdet med ophængning af levende kyllinger.
 Arbejdet i ophængning vurderes at være højrepetitivt  

 ensidigt, gentaget arbejde med forværrende faktorer i form af:
i  

 	Kraftanvendelse: I vurdering af kraftanvendelsen indgår  

 kyllingernes vægt på gennemsnitlig ca. 2000 - 2500 g, armenes  

 stilling og bevægelse, hvor kyllingen gribes under albue højde  

 og løftes til ca. skulderhøjde.
Rækkeafstanden er 1/2 -  

 3/4 arm.
Især når armen er løftet til skulderhøjde  

 og rækkeafstanden er lang, og der holdes en byrde i hånden bliver  

 påvirkningen af skuldre og arme stor.
Den lodrette løfteafstand  

 er ca. 60 cm.
Arbejdshøjden kan reguleres individuelt ved  

 højderegulerbare måtter.
 i  

 	Arbejdsstilling: Ud over armens stilling og bevægelse forekommer en  

 let vridning o sidebøjning af ryggen og håndledsbelastning ved  

 gribning af kyllingerne.
i  

 	Krav om opmærksomhed: Arbejdet foregår i speciel belysning af  

 hensyn til kyllingernes vågenhedstilstand.
Der arbejdes iført  

 luftforsynet åndedrætsværn.
Dette forringer synsforholdene.  

 Desuden kræver arbejde med levende dyr konstant opmærksomhed,  

 idet de kan foretage uventede bevægelser.
 i  

 	Indflydelse: De ansatte har ringe indflydelse på arbejdet, idet  

 tempoet er båndstyret og arbejdsmetoden fastlagt af teknologien.  

 Båndets tempo kan justeres, men der er ikke mulighed for individuel  

 fastsættelse af tempoet.
 Nogle af de forværrende faktorer er til dels en konsekvens af, at  

 kyllingerne er levende.
Arbejdet vurderes at indebære særlig fare for sikkerhed og  

 sundhed, når det foregår mere end ca. ½ dag eller 3-4 timer  

 dagligt.
Det er især den høje frekvens og de forværrende  

 faktorer, især skulder arm belastningen, der ligger til grund for denne  

 vurdering.
 De arbejdsfunktioner, der rokeres til indebærer variation i  

 belastningsmønstret, idet der fx er tale om større ikke  

 repetitive beværgelser fx ved oprydning, håndtering af kasser,  

 truckkkørsel eller overvågning med lejlighedsvis indgriben.
Arbejdstilsynet har revurderet sagen i lyset af  

 Arbejdsmiljøklagenævnets afgørelse.
Arbejdstilsynet  

 finder, at på grund af især - 	den høje frekvens, - 	den relativt store skulder armbelastning på grund af  

 rækkeafstanden, - 	kyllingernes vægt, samt - 	at der arbejdes til omkring skulderhøjde, bør den variation, der ligger i udtrykket "ca. ½ dag" bruges,  

 således at varigheden af arbejdet kommer nærmere de 3 timer end  

 de 4 timer.
Det er samtidig Arbejdstilsynets vurdering, at de øvrige  

 arbejdsfunktioner, som operatørerne udfører, når de ikke  

 hænger levende kyllinger op, ikke har et belastningsmønster og  

 en belast-ningsgrad, der svarer til ophængningsarbejdet.
Belastningen  

 af operatørernes skuldre, arme og hænder vurderes derfor  

 hovedsageligt at være en følge af ophængningsarbejdet.
Arbejdstilsynet vurdere, at arbejdsprocessen manuel ophængning af  

 levende fjerkræ tillige er omfattet af området for  

 bekendtgørelse om manuel håndtering.
I henhold til At-meddelelse  

 nr. 4.05.2 om vurdering af løft, falder løft af kyllinger  

 imidlertid i det område, hvor vægten ikke udgør noget  

 problem i sig selv (det grønne område).
Påbud Virksomheden skal sikre, at arbejdet med ophængning af kyllinger  

 udføres sikkerheds- og sundhedsmæssig fuldt forsvarligt.
Arbejdstilsynet finder, at ophængningsarbejdet i særlig grad  

 kan bringe sikkerhed og sundhed i fare.
Hvis denne fare ikke kan  

 imødekommes på anden måde, skal ophængningsarbejdet  

 for den enkelte operatør begrænses fra de nuværende ca.  

 50% af normalarbejdstiden til ca. 45% af normalarbejds-tiden, dvs. en  

 reduktion på ca. 10% af den tid, hvori operatørerne aktuelt  

 foretager ophængning.
 Påbudet skal efterkommes senest mandag den 15. oktober 2001.
 ...
Hjemmel for påbud Arbejdsministeriets  lovbekendtgørelse nr. 784 af 11. oktober 1999  

 af lov om arbejdsmiljø, som ændret ved lov nr. 331 af 16. maj  

 2001, § 77 stk. 1 og § 38.
 Arbejdsministeriets bekendtgørelse nr. 867 af 13. oktober 1994 om  

 arbejdets udførelse, som ændret ved bekendtgørelse nr.  

 1017 af 17. december 1997 og bekendtgørelse nr. 195 af 20. marts 2000,  

 § 7 stk. 1, § 7 stk. 3 og § 17.
Vejledning Begrænsningen i ophængningsarbejdet kan fx opnås ved at  

 operatørerne i den øvrige arbejdstid udfører arbejde,  

 der har et belastningsmønster og en belastningsgrad, der afviger fra  

 ophængningsarbejdet.
Ved normalarbejdstid forstås 7,4 timer for dagholdet og 6,8 timer  

 for natholdet, hvilket er den tid, beregningen af ophængningstiden skal  

 foretages ud fra.
Det skal i den forbindelse pointeres, at det  

 forudsættes, at ophængningsarbejdet i det hele taget  

 tilrettelægges, således at belastningen ikke sættes op,  

 herunder at der er indlagt pauser i arbejdet i samme omfang som hidtil.
 For såvidt angår eventuelt overarbejde, kan beregningen af  

 ophængningstiden ses over en uge, hvilket vil sige, at de ca. 45% godt  

 kan overskrides nogle ugedage, hvis der ophænges tilsvarende mindre  

 andre af ugens dage.
Det skal i øvrigt bemærkes, at det forudsættes, at  

 båndhastighed og bemanding fortsat afpasses efter kyllingernes  

 gennemsnitsvægt, således at belastningen pr. tidsenhed ikke  

 sættes op." 3. Klagerne til Arbejdsmiljøklagenævnet XXX fagforening klagede den 26. september 2001 over Arbejdstilsynets  

 afgørelse.
Forbundet var stærkt uenig i Arbejdstilsynets påbud, som kun i  

 beskedent omfang reducerede belastningen.
Forbundet fandt endvidere, at  

 Arbejdstilsynets tidligere vurdering klart var blevet underkendt af  

 Arbejdsmiljøklagenævnet.
 Påbudets reduktion svarede til ca. 600 kg om dagen eller 10 minutter  

 på hvert skift, hvilket langt fra var tilstrækkeligt til at  

 fjerne den sundhedsskadelige belastning.
 Forbundet ønskede fortsat en halvering af belastningen både i  

 samlet tid og vægt i overensstem-melse med den tidligere klage til  

 nævnet.
Endvidere klagede forbundet over, - 	at Arbejdstilsynet lagde til grund for afgørelsen, at  

 arbejdet alene var EGA og ikke som fastslået af nævnet også  

 omfattet af bekendtgørelsen om manuel håndtering (dvs. tunge  

 løft), og - 	at Arbejdstilsynet ikke havde påbudt eller vejledt om pauser.  

 Tilsynets beskrivelse og vurdering godtog, at der konstant blev hængt  

 op uden pauser i højt arbejdstempo, uanset at der eller kunne stilles  

 krav om pauser og/eller begrænset arbejdstid for det konkrete arbejde,  

 jf. § 7, stk. 3, i bekendtgørelse om arbejdets  

 udførelse.
 Endelig fandt forbundet efterkommelsesfristen urimeligt lang i betragtning  

 af, at virksomheden havde vidst, at den på baggrund af  

 Arbejdsmiljøklagenævnets afgørelse ville blive  

 pålagt en reduktion i belastningen.
 XXX virksomhed klagede den 1. oktober 2001 over Arbejdstilsynets  

 afgørelse.
 Virksomheden anførte, at Danmark i forvejen havde meget restriktive  

 krav ved ophængning af kyllinger i forhold til sammenlignelige lande.  

 På trods heraf havde Arbejdstilsynet valgt en yderligere reduktion i de  

 ansattes daglige beskæftigelse med ophængning.
Virksomheden fandt endvidere ikke dokumentation for, at ophængningen  

 var sundhedsskadelig for de ansatte.
Det var i hvert fald ikke virksomhedens  

 erfaring.
 Virksomheden henviste endelig til breve af 26. juli og 17. august 2001 til  

 Arbejdstilsynet.
I brev af 26. juli 2001 foretog virksomheden en sammenligning af  

 kyllingeophængeres arbejde i Danmark og 5 andre nordeuropæiske  

 lande.
Sammenligningen viste, at arbejdstiden med ophængning i Danmark  

 var 50% eller 75% af arbejdstiden i de andre lande, og at der i de  

 øvrige lande blev håndteret væsentligt større  

 vægt end i Danmark.
 Endvidere var forholdene vedrørende ventilation, rækkeafstand  

 og temperatur bedre i Danmark.
Virksomheden anførte, at der allerede nu var meget større  

 omkostninger i Danmark i forhold til konkurrenterne i de andre lande, og at  

 en yderligere nedsættelse af belastningen ville få uover-skuelige  

 konsekvenser for branchen.
Der ville også være meget store  

 problemer med at rekruttere medarbejdere, og det ville endelig forøge  

 risikoen for forurening ved øget rokering mellem den "urene"  

 ophængningsafdeling og de øvrige "rene" afdelinger.
 I brev af 17. august 2001 anmodede virksomheden Arbejdstilsynet om en  

 fortolkning og præcisering af afgørelsen.
4. Arbejdstilsynets udtalelse Ved oversendelsen til Arbejdsmiljøklagenævnet den 7. november  

 2001 anførte Arbejdstilsynet følgende:
" Arbejdstilsynets udtalelse Ad klagen fra XXX fagforening  

For så vidt angår klagepunkterne i XXX klage af 16. januar  

 2001 henvises til Arbejdstilsynets udtalelse af 5. marts 2001 til  

 Arbejdsmiljøklagenævnet.
For så vidt angår den af Arbejdstilsynet krævede  

 reduktion, som efter XXX opfattelse er for lille set i lyset af  

 Arbejdsmiljøklagenævnets afgørelse af 29. juni, skal  

 Arbejdstilsynet bemærke, at Arbejdsmiljøklagenævnet i  

 denne afgørelse ikke tog stilling til, hvor stor en yderligere  

 reduktion skulle være.
Arbejdstilsynet har derfor henholdt sig til  

 dokumentationen på området, der i brede termer beskriver risiko  

 for helbredsskader ved ca. 1/2 arbejdsdag eller ca. 3-4 timer dagligt.  

 Både den tidligere og den nuværende afgørelse ligger inden  

 for dette område.  

 Den eksisterende dokumentation på området rummer derfor ikke  

 belæg for en yderligere reduktion.
For så vidt angår at Arbejdstilsynet ikke lægger til  

 grund for afgørelsen, at arbejdet også er omfattet af  

 bekendtgørelsen om manuel håndtering, er dette ikke korrekt.
I  

 påbudets vurderingsafsnit beskri-ves, at arbejdsprocessen manuel  

 ophængning er omfattet af området for bekendtgørelse om  

 manuel håndtering.  Kyllingernes enhedsvægt er imidlertid ikke i  

 sig selv et problem, jævnfør gældende vurderingspraksis  

 (At-meddelelse om vurdering af løft) hvorfor Arbejdstilsynet har  

 vurderet, at der ikke kan gives påbud efter nævnte  

 bekendtgørelse.
For så vidt angår spørgsmålet om pauser kan  

 Arbejdstilsynet henvise til, at Arbejdstilsynet ved nævnte bestemmelse  

 kan stille krav om pauser og begrænset arbejdstid for arbejde, der i  

 særlig grad kan bringe sikkerhed eller sundhed i fare, og at  

 Arbejdstilsynet i påbudet netop har stillet krav om begrænset  

 arbejdstid ved ophængning.
I vejledningen til, hvorledes påbudet  

 kan efterkommes, har Arbejdstilsynet ydermere nævnt som  

 forudsætning for beregningen af arbejdstidsnedsættelsen, at  

 "...der er indlagt pauser i arbejdet i samme omfang som hidtil." For så vidt angår efterkommelsesfristen er denne sat til ca. 6  

 uger.
Da ophængningsarbejdet foregår som det har foregået i  

 mange år, og da der, efter Arbejdstilsynets vurdering, ikke er en akut  

 fare ved arbejdet, opfatter Arbejdstilsynet ikke 6 uger som en  

 uforholdsmæssig lang efterkommelsesfrist.
 For så vidt angår XXX bemærkning om at de ansatte bedst  

 kan vurdere belastningen ved roke-ringspladserne skal Arbejdstilsynet  

 bemærke, at Arbejdstilsynet har foretaget en konkret vurdering af  

 arbejdet sammenholdt med den eksisterende viden på området.
Ad klagen fra XXX virksomhed For så vidt angår at Arbejdstilsynet har valgt at  

 kræve yderligere reduktion af ophængningstiden er dette en  

 konsekvens af Arbejdsmiljøklagenævnets afgørelse af 29.  

 juni.
For så vidt angår at der ikke er dokumenteret belæg for  

 at ophængningen, som den p.t. finder sted, er sundhedsskadelig, skal  

 Arbejdstilsynet bemærke, at dokumentationen om risiko ved ega peger  

 på, at ega kan indebære risiko for helbredsskader hvis det  

 udføres mere end ca. 3-4 timer dagligt.
Arbejdstilsynet beskriver i  

 påbudet, at kravet reducerer til nærmere 3 end 4 timers daglig  

 ophæng-ning.
Som nævnt er kravet om tidsreduktion en konsekvens  

 af Arbejdsmiljøklagenævnets afgørelse.
 For så vidt angår forholdene i andre nordeuropæiske  

 lande har Arbejdstilsynet ikke nøjere kendskab til disse, og må  

 i øvrigt henvise til, at afgørelsen ligger på samme  

 niveau som afgørelser i andre brancher ved arbejdsprocesser, der har  

 en lignende belastningsgrad som ophængningsarbejde.
 Endelig skal Arbejdstilsynet henvise til, at Arbejdstilsynet ved breve af  

 3. september 2001 til henholdsvis fagforeningen og virksomheden har taget  

 stilling til de nævnte indvendinger, idet disse fremkom som svar  

 på Arbejdstilsynets høring før udsendelse af endeligt  

 påbud.
For så vidt angår efterkommelsesfristen finder Arbejdstilsynet  

 som nævnt fristen passende.
Imidlertid er den, på grund af  

 klagerne, allerede forpasset, da klagerne har opsættende virkning for  

 efterkommelse af påbudet.
Sammenfatning Arbejdstilsynet finder samlet, at Arbejdstilsynets påbud dels  

 skærper Arbejdstilsynets tidligere afgørelse i overensstemmelse  

 med Arbejdsmiljøklagenævnets afgørelse af 29. juni, dels  

 ligger inden for det faglige skøn, der understøttes af  

 dokumentationen vedrørende risiko for helbredsskader ved ega.
Arbejdstilsynet skal samtidig understrege, at en yderligere tidsreduktion  

 ikke kan begrundes ud fra sundhedsfaglige hensyn." 5. Nyt efter klagen XXX fagforening anførte den 25.januar 2002, at Arbejdstilsynets  

 udtalelse ikke gav forbundet anledning til at ændre klagen, idet  

 forbundet ikke fandt Arbejdstilsynets besvarelse af forbundets klagepunkter  

 tilfredsstillende.
 Forbundet henledte nævnets opmærksomhed på, at  

 Arbejdstilsynet fortsat ikke anvendte bekendtgørelsen om manuel  

 håndtering.
 Endelig anmodede forbundet nævnet om at besvare de klagepunkter, som  

 tidligere var rejst over for nævnet.
 På sekretariatets forespørgsel bekræftede AMI den 22.  

 april 2002, at der ved vurderingen af arbejdet på XXX virksomhed var  

 taget hensyn til en række forværrende faktorer.
 Arbejdet var vurderet som højrepetitivt, og blandt de  

 forværrende faktorer, der havde indgået i vurderingen, kunne  

 nævnes den samlede vægt, arbejdsstillinger og bevægelser,  

 krav til opmærk-somhed og koncentration samt andre fysiske forhold.
6. Regler Arbejdsmiljøloven, jf. lovbekendtgørelse nr. 784 af 11.  

 oktober 1999 § 38. Arbejdet skal planlægges, tilrettelægges og  

 udføres således, at det sikkerheds- og sundhedsmæssigt er  

 fuldt forsvarligt.  

 Stk. 2. Anerkendte normer eller standarder, som har sikkerheds- eller  

 sundhedsmæssig betydning, skal følges.
Arbejdsministeriets bekendtgørelse nr. 867 af 13. oktober 1994  

 om arbejdets udførelse § 7. Arbejdet skal i alle led udføres sikkerheds- og  

 sundhedsmæssigt fuldt forsvarligt ud fra både en enkeltvis og  

 samlet vurdering af de fysiske, ergonomiske og psykosociale forhold i  

 arbejdsmiljøet, som på kort eller lang sigt kan have indvirkning  

 på den fysiske eller psykiske sundhed.  

 Stk. 2. Ved arbejde, som virker fysisk eller psykisk skadeligt eller  

 belastende på kort eller lang sigt, kan Arbejdstilsynet stille krav om,  

 at særlige arbejdsmiljømæssige foranstaltninger skal  

 gennemføres.
Sådanne foranstaltninger kan være  

 særlige velfærdsforanstaltninger og andre  

 arbejdsmiljømæssige foranstaltninger, som er nødvendige  

 for at forebygge sygdom, nedslidning, ulykker m.v.  

 Stk. 3. Hvor arbejdet i særlig grad kan bringe sikkerhed eller sundhed  

 i fare, kan Arbejdstilsynet, hvor denne fare ikke kan imødegås  

 på anden måde, stille krav om pauser og begrænset  

 arbejdstid for dette arbejde.
Samme krav kan stilles, hvor der anvendes  

 særligt arbejdstøj og personlige værnemidler.
§ 17. Unødige fysiske belastninger samt uhensigtsmæssiges  

 arbejdsstillinger eller bevægelser skal undgås.
Belastningen  

 under arbejdet skal derfor være så lille, som det er rimeligt  

 under hensyntagen til den tekniske udvikling, og fastsatte grænser skal  

 overholdes.
Arbejdstilsynets bekendtgørelse nr. 1164 af 16. december 1992 om  

 manuel håndtering § 3. Arbejde med manuel håndtering skal planlægges,  

 tilrettelægges og udføres således, at det sikkerheds- og  

 sundhedsmæssigt er fuldt forsvarligt.  

 Stk. 2. Manuel håndtering, der kan indebære risiko for sikkerhed  

 eller sundhed, skal undgås ved hensigtsmæssig  

 tilrettelæggelse af arbejdet, herunder anvendelse af tekniske  

 hjælpemidler.  

 Stk. 3. Hvis dette ikke er muligt, skal der træffes effektive  

 foranstaltninger til imødegåelse af risikoen.
 § 4. Ved vurderingen af den sikkerheds- og sundhedsmæssige risiko  

 ved et arbejde med manuel håndtering skal navnlig byrdens beskaffenhed  

 tages i betragtning og desuden den nødvendige fysiske anstrengelse,  

 arbejdsstedets beskaffenhed og arbejdsforholdene i øvrigt, jf. de i  

 bilaget opregnede faktorer.
 ...
Bilag til § 4  

 Vurderingsfaktorer 1.  

 Byrdens beskafjenhed  

 Manuel håndtering af en byrde kan medføre risiko for sikkerhed  

 eller sundhed, hvis byrden - 	er for tung eller for stor er uhåndterlig eller vanskelig af  

 få fat på er i ustabil balance eller har et indhold, der kan  

 forskubbe sig - 	er placeret på en sådan måde, at den skal holdes  

 eller håndteres i en vis afstand fra kroppen, eller med bøjet  

 eller drejet krop - 	på grund af sin form og/eller sin beskaffenhed vil kunne  

 påføre den beskæftigede kvæstelser. navnlig hvis han  

 rammes af den.
2.  

 Den nødvendige fysiske anstrengelse  

 En fysisk anstrengelse kan indebære risiko for sikkerhed eller sundhed,  

 hvis den - 	er for stor - 	kun kan foregå ved, at kroppen drejes kan medføre, at  

 byrden pludselig bevæger sig - 	foregår med kroppen i en ustabil position.
3.  

 Arbejdsstedetsets beskaffenhed  

 Arbejdsstedets beskaffenhed kan øge risikoen for sikkerhed eller  

 sundhed, hvis - 	arbejdet udføres på et sted, hvor der ikke er  

 tilstrækkelig plads, navnlig i højden - 	gulvet er ujævnt, hvorfor der er fare for at snuble, eller er  

 af en sådan art, at fodtøj glider på det - 	arbejdsstedets indretning eller forholdene i øvrigt  

 forhindrer håndtering af byrder i en arbejdshøjde eller i en  

 arbejdsstilling, der er sikkerhedsmæssigt og sundhedsmæssigt  

 forsvarlig - 	gulv eller underlag er niveauforskudt, hvilket indebærer, at  

 byrden må håndteres i forskellige højder - 	gulv eller støttepunkt er ustabilt temperaturen; fugtigheden  

 eller ventilationen er uhensigtsmæssig.
4.  

 Arbejdsforhold i øvrigt  

 Arbejdet kan indebære risiko for sikkerhed eller sundhed, hvis det  

 medfører et eller flere af følgende forhold - 	for hyppig eller for langvarig belastning af især ryggen - 	utilstrækkelige perioder til fysiologisk hvile eller  

 restituering - 	løftning, sænkning eller transport over for store  

 afstande - 	et arbejdstempo, der pålægges den beskæftigede af  

 en arbejdsproces, han ikke selv kan variere.
 7. AT-anvisninger, AT-meddelelser m.v.
Vurdering af løft  

 At-meddelelse Nr. 4.05.2/Oktober 1994 Skema til vurdering af byrdens vægt i relation til  

 rækkeafstanden Vurdering efter skemaet:
 Rødt område (øverste sorte område, Schultz  

 red.): Hvis et løft medfører en belastning, der befinder sig i  

 det røde område, anses det for klart sundhedsskadeligt.
 Gult område (midterste hvide område, Schultz red.): Hvis  

 løftet medfører en belastning, der befinder sig i det gule  

 område, må der foretages en nærmere vurdering af de  

 øvrige faktorer (se senere) for at afgøre, om de  

 forværrer belastningen, således at løftet må anses  

 for sundheds-skadeligt.
I den øverste del af det gule område er løftet kun  

 acceptabelt, hvis det udføres under optimale forhold.
Det vil sige, at  

 løftet foregår midt foran kroppen, mellem midtlår- og  

 albuehøjde, at byrden er beregnet til håndtering, at der er  

 mindst to minutter mellem løftene, at der ikke udføres  

 bæring over længere tid, og at fodfæstet er stabilt og  

 klimaet passende.
 I den midterste del af det gule område er antallet og graden af  

 forværrende faktorer afgørende for, om et løft kan  

 være sundhedsskadeligt.
Er belastningen ved løftet i nærheden af det grønne  

 område, skal der normalt altid være flere forværrende  

 faktorer til stede, for at løftet betragtes som sundhedsskadeligt.
I  

 nogle tilfælde kan en enkelt faktor, f.eks. arbejdsstillingen,  

 være så belastende, at løft nederst i gult område  

 kan medføre sundhedsskade.
 Grønt område (nederste sorte område, Schultz red.):  

 Hvis belastningen ved løftet befinder sig i det grønne  

 område, vil løftet normalt ikke være forbundet med  

 sundhedsrisiko på grund af selve løftet.
Der kan dog samtidigt foreligge andre og i sig selv så belastende  

 faktorer som f.eks. dårlige arbejdsstillinger, høj  

 løftefrekvens og stor samlet belastning, at arbejdet må anses  

 for sundheds-skadeligt.
Dette må afgøres ud fra en  

 helhedsvurdering af arbejdet, hvor alle faktorer tages i betragtning.
Helhedsvurdering Ved arbejde, hvor løft eller bæring udgør en  

 væsentlig del af arbejdet, skal der anlægges en helhedsvurdering.  

 Foruden vægt, rækkeafstand og de øvrige faktorer, der er  

 bestemmende for belastningen, skal der ved helhedsvurderingen tages hensyn  

 til, om løfte- og bærearbejdet udgør et led i den  

 ansattes daglige arbejde, eller om det kun forekommer lejlighedsvist  

 efterfulgt af perioder, hvor kroppen kan restituere.  

 Samlet vægt Ved arbejde, hvor der udføres mange løft pr. arbejdsdag,  

 skal den samlede vægt tages i betragtning i vurderingen af, om arbejdet  

 kan være sundhedsskadeligt.
Omstående vægtangivelser indeholder nogle retningslinier  

 herfor.
De angiver for hver af de rækkeafstande, der findes i  

 vurderingsskemaet side 5, hvornår den samlede vægt pr. dag ved  

 sådant løftearbejde medfører en belastning, der må  

 anses for sundhedsskadelig.
Vægtangivelserne kan betragtes som  

 vejledende for en stor del af erhvervsaktive voksne og raske mennesker, der  

 er velinstruerede og trænede, når der løftes i god  

 arbejdsstilling mellem midtlår og albuehøjde.
- 	ca. 10 ton pr. dag for løft tæt ved kroppen - 	ca. 6 ton pr. dag for løft i underarmsafstand - 	ca. 3 ton pr. dag for løft i 3/4 armsafstand.
Dette forudsætter, at løftene sker under i øvrigt  

 optimale forhold.
Tallene for samlet vægt pr. dag skal nedsættes,  

 hvis der er forværrende faktorer.
