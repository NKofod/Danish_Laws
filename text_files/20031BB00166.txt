Fremsat den 13. april 2004 af Lene Garsdal (SF),  

 Anne Baastrup (SF), Aage Frandsen (SF),  

 Anne Grete Holmsgaard (SF), Jørn Jespersen (SF) og  

 Kamal Qureshi (SF) Forslag til folketingsbeslutning om kompensation til ofre for træbehandlingsmidlet Rentolin Folketinget opfordrer regeringen til snarest muligt at sikre  

 ofre for træbehandlingsmidlet Rentolin kompensation for de ekstraudgifter, de  

 er blevet påført i perioden fra Statens Byggeforskningsinstitut påpegede  

 problemerne med anvendelse af Rentolin indendørs.
 Staten indtræder i de forpligtelser, der måtte opstå som  

 følge af fremtidige erstatningssager.
Bemærkninger til forslaget Rentolin er et træbehandlingsmiddel, der i 1980erne og  

 1990erne blev solgt i Danmark til indendørs brug, selv om det absolut  

 ikke egnede  

 sig hertil.
Mange mennesker blev syge af at have behandlet deres hjem med  

 Rentolin.
Christian Ege, Det Økologiske Råd, giver i bilaget en gennemgang af  

 hele forløbet, herunder de skader, Rentolin har påført en lang række borgere.  

 Disse borgere har dannet en forening, der har forsøgt at råbe skiftende  

 ministerier op for at få hjælp til at løse deres konkrete boligproblemer, men  

 også til at få bistand til at få udredt, hvad de som borgere har af  

 rettigheder.
Stort set samtlige ministerier har henvist til andre ministerier  

 for at få løst dele af foreningens medlemmers problemer.
Ingen har påtaget  

 sig  

 at give en samlet rådgivning og vejledning.
 Man kunne med rette spørge, om ikke dette blot er et udslag  

 af den almindelige frie konkurrence, hvor den kloge narrer den mindre kloge.  

 Det er imidlertid ikke forslagsstillernes opfattelse, at man kan tillade sig  

 at  

 afvise foreningens anmodning om hjælp med dette svar.
 Som det fremgår af Christian Eges redegørelse, jf. bilaget,  

 advarede Statens Byggeforskningsinstitut i 1989 importøren, Christian Bay, om  

 det uhensigtsmæssige i at anvende stoffet fungicid i en indendørs  

 træbehandlingsolie  en advarsel, som burde være blevet fulgt op af et  

 egentligt forbud.
Efter forslagsstillernes opfattelse har Statens  

 Byggeforskningsinstitut derved inddraget staten i sagen.
Dertil kommer, at  

 Miljøstyrelsen blev opmærksom på, at Rentolin ApS mærkede nogle af  

 produkterne  

 til behandling af køkkenborde, på trods af at stoffet ikke måtte komme i  

 kontakt med fødevarer.
Først da Danmarks Radios dokumentarprogram »I blind  

 tillid« blev vist i 1998, blev forbuddet udstedt.
Mange mennesker er derfor landet i en helt uholdbar  

 situation, der har kostet dem deres hjem og givet dem en lang række alvorlige  

 sygdomme.
For de berørte har det ud over voldsomme smerter og ubehag betydet  

 mistet arbejdsevne, indkomsttab og nødvendigheden af nye boliger og nyt  

 inventar og tøj m.v.
De ramte færdes i en verden af retsløshed, hvor  

 forsikringsselskaber opsiger aftaler og ikke dækker f.eks. indbrud og hærværk  

 i  

 de pågældendes tidligere ejendomme, som er usælgelige.
MCS-ofrene sidder  

 derfor  

 ofte med dobbelte huslejer.
 Det må forventes, at en retssag om produktansvar vil kunne  

 gennemføres om et par år, og da forslagsstillerne er bekendt med de store  

 problemer, de ramte familier befinder sig i nu, skal forslagsstillerne  

 foreslå,  

 at staten nu kompenserer de ramte for de tab, de har lidt og vil lide, indtil  

 en retssag om produktansvar vil kunne gennemføres.
Skriftlig fremsættelse Lene Garsdal  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kompensation til ofre for træbehandlingsmidlet  

 Rentolin.
(Beslutningsforslag nr.
B 166).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Artiklen »Træbeskyttelsesmidlet Rentolin og de  

 sundhedsskader, som det har frembragt  

 «  

  

 fra tidsskriftet »miljø og sundhed  

 «  

  

 december 2003 Træbeskyttelsesmidlet Rentolin og de sundhedsskader,  

 som det har frembragt Christian Ege, Det Økologiske Råd Medforfatter til kapitlet om Rentolin i hæftet »Kemikalier,  

 miljø og sundhed«, Det Økologiske Råd, august 2003.
Rentolin  den stille katastrofe Rentolin er et træbehandlingsmiddel, der i 80' og 90'erne  

 blev solgt i Danmark til indendørs brug, selv om det absolut ikke egnede sig  

 hertil.
Mange mennesker blev syge af at have behandlet deres hjem med  

 Rentolin.  

 Rentolin består af en blanding af opløsningsmidler, linolie, harpiks, voks og  

 det svampedræbende middel (fungicid) dichlofluanid (DCF). Rentolin virker  

 træbeskyttende ved at olie, harpiks og voks danner en beskyttende hinde på  

 træet efter at opløsningsmidlerne er fordampet.
Rentolin ApS importerede i alt 499.200 liter Rentolin fra  

 1990-98. Hvor stor en del af dette, der blev anvendt indendørs, ved man ikke.  

 Det kunne købes overalt i landet i maler- og trælastforretninger.
Produktet  

 er  

 fremstillet af det svenske firma  

  

 Rentokil  

 Svenska AB  

  

 og blev importeret til Danmark af Rentolin ApS, der var ejet af  

 Christian Bay.
Rentolin blev af den danske importør  modsat den svenske  

 producent  anbefalet til indendørs behandling af trægulve, lofter,  

 køkkenborde, møbler, døre, karme og paneler.
Hvad er det giftige i Rentolin? Der er blandt eksperter, herunder Miljøstyrelsen, enighed om  

 at Rentolin er giftigt og uegnet til indendørs brug, men der er ikke enighed  

 om  

 hvilke stoffer i Rentolin, som virker giftigt overfor nogle mennesker.  

 Rentolin  

 består af mange forskellige stoffer.
Derfor kræver det forskning at afdække,  

 hvilke  

 stoffer i Rentolin, der er skadelige, og under hvilke omstændigheder folk  

 bliver syge.
I en prøveretssag for 6 familier, afsluttet i år 2000,  

 udarbejdede Peter Wolkoff, Arbejdsmiljøinstituttet og Philippe Grandjean,  

 Odense Universitet, en skønserklæring.
De pegede på, at følgende komponenter  

 i  

 Rentolin kan skabe indeklimaproblemer: Diverse opløsningsmidler,  

 dichlofluanid  

 (DCF), phthalsyreanhydrid, linolie og salte af tungmetaller.
Koncentrationen  

 af  

 fungicidet DCF i luften vil kunne komme over gængse grænser, hvor det kan  

 påvirke helbredet eller resultere i ubehageligt indeklima.
Opløsningsmidlerne  

 i  

 Rentolin vil forbigående kunne bidrage til belastningen af indeklimaet, men  

 alt  

 i alt mener de, at DCF er en af hovedsynderne i Rentolin.
Tabellen viser  

 hvilke  

 komponenter af Rentolin, der kan tænkes at virke giftigt:
Ved indånding Ved hudkontakt I støv dannet efter ca. 2 uger* - Diverse flygtige opløsningsmidler - Fungicidet DCF - Phthalsyreanhydrid - Linolie - Salte af tungmetaller (anvendt som tørringsmiddel i  

 Rentolin - Diverse opløsningsmidler - Harpikser og vokse - DCF - Linolie - Salte af tungmetaller - Harpikser og vokse samt specifikke stoffer deri - DCF - Phthalsyreanhydrid - Linolie, samt dets hærdningsprodukter - Opløsningsmidler - Salte af tungmetaller *Rentolin danner en hinde på det behandlede træ. Denne hinde  

 vil kunne afslides til partikler/støv.
 Miljøstyrelsen mener, at det hovedsageligt er  

 opløsningsmidlet, der forårsager Rentolins giftighed, idet opløsningsmidlet  

 er  

 af en mere tung type end almindeligt, derfor foregår afdampningen langsommere  

 end normalt og vil kunne forårsage giftighed over længere tid.
Et nordisk allergiprojekt fra 1991 konkluderede, at DCF er  

 sensibiliserende ved hudkontakt.
DCF er på EUs liste over farlige stoffer, og  

 kan desuden tænkes at have en hormonforstyrrende effekt.
DCF er pr. juli 2003  

 trukket tilbage som pesticid i EU, dvs. at det bliver forbudt til  

 landbrugsmæssig anvendelse.
Skandalen om Rentolin Statens Byggeforskningsinstitut (SBI) advarede i 1989 Christian  

 Bay om det uhensigtsmæssige i at anvende fungicider i en indendørs  

 træbehandlingsolie. Østre Landsret afsagde i april 1994 den første dom, der  

 stadfæstede byrettens domme, dvs. at Rentolin var grund til generne.  

 Christian  

 Bay skulle betale erstatning til familien Grünberger, fordi deres hus var  

 blevet ubeboeligt.
Denne sag var en civilretssag og derfor var myndighederne  

 ikke blandet ind.
Christian Bay fortsatte med at sælge Rentolin til indendørs  

 brug.
Miljøstyrelsen var i kontakt med Rentolin ApS, idet nogle af dets  

 produkter var forkert mærket, blandt andet et produkt »Træfrisker«, der var  

 mærket med at det måtte anvendes til behandling af køkkenborde, på trods af  

 at  

 DCF ikke må komme i kontakt med fødevarer.
Men Miljøstyrelsen udstedte ikke  

 noget forbud mod Rentolin til indendørs brug.
Det skete først, da Danmarks  

 Radios dokumentarprogram »I blind tillid« blev vist på TV i maj 1998.
Flere domme blev afsagt, med erstatningskrav, men Rentolin  

 ApS blev erklæret konkurs i marts 2000, og Christian Bay flygtede til  

 Californien.
Derfor var der ikke penge til Rentolin-ofrene.
Christian Bay  

 blev  

 meldt til politiet, men politiet mente ikke, der var grundlag for at kræve  

 ham  

 udleveret.
Da Miljøstyrelsen først udstedte sit forbud d. 4. juni 1998, fandt  

 politimesteren - og senere statsadvokaten - ikke, at salg af Rentolin til  

 indendørs brug før denne dato var en overskridelse af miljølovgivningen.
Her  

 ses dog bort fra, at en importør ifølge kemikalieloven har pligt til selv at  

 vurdere potentielle skadevirkninger ved et kemisk produkt, og at Christian  

 Bay  

 allerede i 1989 var blevet advaret af SBI.
Dette producent/importør ansvar er  

 fundamentalt i loven, idet myndighederne har meget begrænsede ressourcer til  

 at  

 kontrollere de mange firmaer og produkter på markedet.
Der er mange tilfælde hvor folk, efter at have behandlet  

 deres huse indvendigt med Rentolin, måtte flytte ud og f.eks. bo i en  

 skurvogn  

 ude i haven.
Samtidig har deres hus mistet sin værdi.
 Retssagerne har varet i årevis - den første begyndte i 1989.  

 En række andre sager blev anlagt sidst i 90'erne, og i disse er der endnu  

 ikke  

 afsagt dom.
200-300 familier har anlagt retssager, men i alt ca. 780  

 familier har henvendt sig og klaget over symptomer efter brug af Rentolin.  

 Mange er af læger blevet overbevist om, at de ikke ville kunne påvise en  

 sammenhæng mellem deres symptomer og brugen af Rentolin, hvorfor de har  

 opgivet  

 retssag.
Vi ved med andre ord ikke, hvor mange der er skadet, men hvis vi  

 antager, at der i gennemsnit er 2,5 personer pr. familie, kan det dreje sig  

 om  

 1-2.000 personer.
Andre anvendelser af DCF I Danmark kan DCF findes i pesticider, konserveringsmidler,  

 imprægneringsmaterialer, maling og lak.
Der er i dag registreret 81 produkter  

 med indhold af DCF i Danmark med et samlet årligt forbrug på 69 tons.
I 1991  

 forekom DCF i 37 produkter.
Dette tyder på, at et stigende antal produkter  

 indeholder DCF.
»Duft og kemikalieoverfølsomhed« Multiple Chemical Sensitivity (MCS) er en sygdom, der endnu  

 ikke er anerkendt i Danmark.
Nogle personer får en række forskellige  

 symptomer  

 ved udsættelse for duft/lugte i meget lave koncentrationer, der ellers ikke  

 opleves generende af de fleste mennesker.
MCS opstår typisk ved at man først  

 udsættes for en stor dosis af et kemikalie, f.eks.
DCF.
Efter dette vil  

 eksponering af kemikalier i lav koncentration kunne udløse anfald.
Dette  

 gælder  

 også ikke beslægtede kemikalier i forhold til det stof, man oprindeligt var  

 udsat for.
Hvad kan vi lære af sagen? I en så omfattende forgiftningssag bør der ske en samlet  

 helbredsundersøgelse af de ramte og en samlet vurdering af årsagerne.
I  

 Rentolinsagen har man overladt helbredsundersøgelserne til de ramte selv og  

 deres praktiserende læger, som i vekslende omfang har henvist til  

 speciallæger.  

 Retten med dens indkaldte eksperter samt Miljøstyrelsen har lavet hver sin  

 vurdering og nået til hvert sit resultat.
Miljøstyrelsen peger på  

 opløsningsmidlerne, mens skønsmændene Peder Wolkoff og Philippe Grandjean  

 mente, at det især var DCF og phthalsyreanhydrid.
Der bør foretages en  

 international ekspertvurdering af, hvilke komponenter, der har forårsaget  

 forgiftningen.
Såvel opløsningsmidlerne som DCF forekommer også i andre  

 produkter.
Derfor kan man ikke sikre sig imod gentagelser, hvis man ikke når  

 frem til, hvad årsagen var.
Samtidig viser sagen, at det helt centrale princip i  

 kemikalieloven om producenters og importørers pligter ikke fungerer, når der  

 er  

 tale om en samvittighedsløs - eller inkompetent - producent eller importør.  

 Selv en så grov tilsidesættelse af importørens pligter efter loven, som der  

 her  

 er tale om, straffes ikke.
Tværtimod siger anklagemyndigheden, at der ikke er  

 grundlag for at efterlyse importøren, da der ikke foreligger en overtrædelse  

 af  

 kemikalieloven.
Samtidig er der fare for, at detailhandlen gøres ansvarsfri  

 efter en dom ved EF-domstolen.
Dermed er der ingen, som kan stilles til  

 ansvar  

 over for ofrene.
Sagen viser således, at der er behov for at stramme op på  

 håndhævelsen af de pligter, som påhviler en importør/producent efter  

 kemikalieloven.
Er vi sikret imod, at lignende forhold gentages i andre  

 lande? Miljøstyrelsen oplyser, at EU-kommissionen blev orienteret i 1998 om  

 det  

 danske forbud mod salg af Rentolin til indendørs brug.
EU-kommissionen blev  

 samtidigt gjort opmærksom på baggrunden for det danske forbud og dermed de  

 gener, som en række brugere af produktet havde oplevet.
EU-kommissionen har  

 videregivet disse oplysninger til de andre medlemsstater i henhold til  

 forpligtelsen om gensidig information.
