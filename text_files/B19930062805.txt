 I henhold til § 6, stk. 1, og § 6 a, i lov om teknika, jf.  

 lovbekendtgørelse nr. 673 af 29. juli 1992, og til § 2, stk. 1, og § 11, stk.  

 2, i universitetsloven, jf. lovbekendtgørelse nr. 334 af 27. maj 1993,  

 fastsættes:
 Formål og indhold m.m.
 § 1.  Formålet med adgangseksamen er at konstatere, at  

 eksaminanderne har de nødvendige teoretiske forudsætninger for at begynde på  

 ingeniøruddannelserne.
 § 2.  Adgangseksamen giver adgang til  

 ingeniøruddannelserne ved teknika, Danmarks Ingeniørakademi, Danmarks  

 Tekniske Højskole og til de teknisk-naturvidenskabelige uddannelser ved  

 Aalborg Universitetscenter.
 § 3.  Kursus til forberedelse af adgangseksamen  

 (adgangskursus) og adgangseksamen til teknika gennemføres ved  

 ingeniørinstitutionerne.
§ 4.  Undervisningen ved adgangskursus er normeret til  

 11 måneder, der omfatter 40 undervisningsuger inklusive eksamen.
Deltagere,  

 der ikke har en gymnasial uddannelse, kan vælge at følge adgangskursus med  

 undervisning fordelt over 16 mdr.
 Stk. 2.  Adgangskursus kan tilrettelægges, således at  

 undervisningen fordeles over 16 måneder, der omfatter 60 undervisningsuger  

 inklusive eksamen.
Stk. 3.  Kursus planlægges og beskrives ved hjælp af  

 studiemoduler.
Et modul er normeret til 120 arbejdstimer for en deltager.
 § 5.  Adgangseksamen og adgangskursus omfatter  

 følgende fag med studiemoduler, prøveantal og -form:
 § 6.  Institutionerne fastsætter inden for  

 bekendtgørelsens rammer en fælles studieordning med de nærmere regler for de  

 enkelte fags formål, indhold, timetal og om adgangseksamen, herunder om krav  

 til eksaminanderne om gennemførte laboratoriekurser i fysik og kemi.
 Stk. 2.  Ved fastsættelsen af reglerne efter stk. 1 skal  

 institutionerne sikre, at fagene kvalificerer deltagerne på følgende  

 niveauer:
 Stk. 3.  Det faglige indhold i den fælles studieordning  

 skal godkendes af Undervisningsministeriet, jf. stk. 2.
Eksamensordning og karaktergivning § 7.  Adgangseksamen afholdes normalt i  

 eksamensterminen maj-juni og ved adgangskursus med studiestart i januar  

 tillige i december-januar.
 Stk. 2.  Regler om sygeeksamen og om omprøve i enkelte  

 fag fastsættes ved studieordning, jf. dog § 8.
§ 8.  Tilmelding til adgangseksamen sker til den  

 institution, hvor eksamen ønskes aflagt.
Reglerne om tilmelding og framelding  

 fastsættes ved studieordning.
Stk. 2.  En eksaminand kan højst 2 gange indstille sig  

 til ordinær eksamen.
Institutionen kan tillade indstilling en tredie gang,  

 hvis det findes begrundet i usædvanlige forhold.
Stk. 3.  Personer, som allerede har bestået en af de  

 øvrige eksaminer, som giver adgang til ingeniøruddannelserne, kan ikke  

 deltage i adgangseksamen.
Personer, som ikke opfylder eventuelle særlige  

 karakterkrav, jf. bekendtgørelsen om optagelse ved ingeniøruddannelserne på  

 Danmarks Tekniske Højskole, Danmarks Ingeniørakademi og teknika, kap. 1, kan  

 normalt heller ikke deltage i adgangseksamen.
 § 9.  Undervisningsministeriet nedsætter en  

 eksamenskommission, hvis opgave er at overvåge adgangseksamens niveau.  

 Kommissionen er ansvarlig for udarbejdelse af opgaver til de skriftlige  

 prøver.
Stk. 2.  Eksamenskommissionen består af en formand og  

 fire medlemmer, der beskikkes af Undervisningsministeriet for 3 år ad gangen.  

 Formanden udpeges af ministeriet blandt de medlemmer, der er indstillet af  

 Rektorforsamlingen.
Tre medlemmer beskikkes efter indstilling af  

 Rektorforsamlingen ved teknika, eet medlem efter indstilling af Teknisk  

 Uddannelsesråd og eet medlem efter indstilling af Rektorkollegiet.
 Stk. 3.  Eksamenskommissionen udpeger opgavestillere,  

 der er uafhængige af institutionerne og alene er ansvarlige over for  

 eksamenskommissionen, der kan give retningslinier for deres arbejde.
 Stk. 4.  Eksamenskommissionen varetager  

 mangfoldiggørelsen og fordelingen af de skriftlige opgavetekster.
 Stk. 5.  Rektor har ansvaret for opbevaring af  

 opgaveteksterne indtil afholdelsen af prøven og for, at opgavebesvarelserne  

 sendes til faglærere og censorer.
§ 10.  Ved de mundtlige og skriftlige prøver medvirker  

 censorer beskikket af Undervisningsministeriet.
Censorfunktionen er omfattet  

 af reglerne i bekendtgørelse om censorinstitutionen for visse videregående  

 uddannelser under Undervisningsministeriet.
§ 11.  For hver prøve, jf. § 5, gives en karakter  

 efter 13-skalaen efter de fælles bestemmelser om karaktergivningen ved  

 gymnasiet m.v.
For at bestå adgangseksamen kræves, at eksamensresultatet er  

 mindst 6. Eksamensresultatet beregnes som summen af eksamenskaraktererne  

 divideret med antallet af karakterer.
Ved aflæggelse af adgangseksamens  

 prøver som enkeltfagsprøver kræves mindst karakteren 6 til hver af de aflagte  

 prøver.
Stk. 2.  Prøverne skal aflægges i samme eksamenstermin.  

 Eksaminander, der ikke har bestået adgangseksamen i en ordinær  

 eksamenstermin, kan melde sig til omprøve i prøver, hvor den opnåede karakter  

 er 5 eller derunder.
Til at bestå med omprøve kræves, at eksaminanden mindst  

 har fået karakteren 6.
 Stk. 3.  Bedømmelsen foretages af læreren i det  

 pågældende fag ved den institution, hvor prøven er aflagt, i forening med en  

 censor.
Stk. 4.  Censor og lærer skal hver for sig notere den  

 karakter, de ved en vurdering af opgavebesvarelsen som helhed finder rigtig.  

 Hvis karaktererne er forskellige, skal lærer og censor søge at opnå enighed  

 om en karakter.
Opnås dette ikke, anvendes gennemsnittet af de noterede  

 karakterer som endelig karakter.
Hvis dette gennemsnit ikke er et tal i  

 karakterskalaen, afrundes til nærmeste tal i karakterskalaen.
Hvis  

 gennemsnittet ligger midt imellem to karakterer, er den endelige karakter  

 nærmeste højere karakter, hvis censor har afgivet den højeste karakter, og  

 ellers den nærmeste lavere karakter.
Dog kan karakteren 13 kun gives, hvis  

 der er enighed herom.
 Stk. 5.  Bedømmelsen opføres på karakterlister, der  

 underskrives af censor og lærer.
 § 12.  Bevis for adgangseksamen udstedes på en blanket  

 underskrevet af rektor ved den institution, hvor eksamen er aflagt.  

 Eksamensresultatet skal fremgå af eksamensbeviset.
 Stk. 2.  Til personer, der har aflagt enkelte af  

 adgangseksamens prøver uden at have været tilmeldt hele adgangseksamen,  

 udsteder rektor bevis for den enkelte prøve, hvis den opnåede karakter er  

 mindst 6. En eksaminand kan desuden forlange udskrift af opnåede karakterer.
Adgangsgrundlaget og betingelser for  

 optagelse § 13.  Ansøgere har ret til at blive optaget ved  

 adgangskursus, hvis de har aflagt folkeskolens afgangsprøver i dansk, engelsk  

 og tysk og folkeskolens udvidede afgangsprøver i regning/matematik og  

 fysik/kemi med en karakter på mindst 6 i hver prøve eller anden tilsvarende  

 eller højere eksamen.
En karakter på 5 i en prøve kan opvejes af en  

 årskarakter på mindst 8 i samme fag.
Der ses bort fra karakterer i orden.
Stk. 2.  Ansøgere, der ikke opfylder kravene, der nævnes  

 i stk. 1, kan optages, hvis institutionen skønner, at de nødvendige  

 forudsætninger for at gennemføre adgangskursus er til stede.
Adgang kan  

 betinges af, at ansøgeren før optagelsen består en eller flere supplerende  

 prøver.
 Klage, dispensation m.v.
§ 14.  Klager over en institutions afgørelse i henhold  

 til denne bekendtgørelse, indgives til institutionen.
Institutionens  

 afgørelse kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af en klage er 4 uger  

 fra den dag, afgørelsen er meddelt den pågældende.
§ 15.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Der skal foreligge en  

 indstilling fra vedkommende institution, inden der træffes afgørelse.
 Stk. 2.  Ministeriet kan godkende sådanne afvigelser fra  

 reglerne, som er begrundet i forholdene ved det enkelte adgangskursus, eller  

 som er led i forsøgsundervisning.
 Ikrafttræden m.v.
 § 16.  Bekendtgørelsen træder i kraft den 1. august  

 1993 og har virkning for deltagere, der begynder på uddannelsen 1. august  

 1993 eller senere.
 Stk. 2.  Følgende regler ophæves:
