Udtalt, at vejbestyrelsen efter vejlovens § 34 ikke kan hindre intern  

 driftsfærdsel på ubefæstede byggeliniearealer.
Derimod vil en befæstelse af  

 færdselsarealet være i strid med byggeliniebestemmelserne.
Endvidere udtalt,  

 at § 34 stk. 4 kun begrænser grundejernes rådighedsret med yderligere 1 m ud  

 over byggeliniearealet.
 I brev af 16. marts 1987 har vejkontoret spurgt, om der i vejlovens § 34  

 er hjemmel til at forlange en planlagt gylletank placeret så langt uden for  

 den på en landbrugsejendom tinglyst byggelinie, at den eksisterende adgang  

 til et halmindtagsanlæg efter opførelse ikke kommer til at foregå over  

 byggeliniearealet.
Det er om den foreliggende situation oplyst, at der langs en eksisterende  

 landevej er pålagt byggelinier (§ 34) til sikring af vejudvidelse og  

 færdslens tarv, 17,5 m fra vejmidten.
I forbindelse med miljøkontorets  

 godkendelse af et gylletankanlæg på landbrugsejendommen ser det ud til, at  

 ejerens færdsel med store halmvogne efter etableringen af gylletanken vil  

 komme til at foregå på byggeliniepålagt areal.
Arealet er ikke befæstet, og  

 færdslen med halm kræver ikke befæstelse af arealet.
 I henhold til vejlovens § 34 må der på arealer, der ligger foran en  

 byggelinie, ikke indrettes anlæg af blivende art.
Et af hovedformålene med pålæg af byggelinier efter den nævnte bestemmelse  

 er at sikre en udvidelse af den eksisterende vej.
Byggelinien der pålægges  

 som almindelig erstatningsfri rådighedsindskrænkning, skal bl.a. forebygge,  

 at en fremtidig ekspropriation bliver urimelig bekostelig.
På den anden side  

 skal den give ejeren af den pågældende ejendom mulighed for at udnytte den  

 ikke-byggeliniepålagte del af ejendommen på den mest hensigtsmæssige måde,  

 således at en eventuel ekspropriation griber mindst muligt forstyrende ind på  

 ejendommens anvendelse.
På denne baggrund finder ministeriet, at al færdsel herunder intern  

 driftsfærdsel, kan finde sted med byggeliniepålægget.
En befæstelse af  

 færdselsarealet vil derimod være i strid med byggeliniebestemmelserne.
 Spørgsmålet om, hvorvidt der eventuelt skal betales erstatning for at  

 forhindre eller ændre adgangsforholdene til halmindtagsanlægget, må afgøres i  

 forbindelse med ekspropriationen til en kommende vejudvidelse.
Såfremt der som angivet i § 34, stk. 4, er højdeforskel, skal bygværket  

 rykkes tilbage svarende til 2 gange højdeforskellen foruden den fornødne  

 bredde passage, mindst 1 m.
Denne bestemmelse begrænser således lodsejerens  

 rådighedsret med yderligere 1 m ud over den tinglyste byggelinie, idet der af  

 hensyn til niveauforskellen skal være mulighed for, at en person kan passere  

 imellem bygværket og et eventuelt kommende skel.
Bestemmelsen hjemler ikke  

 vejbestyrelsen ret til at kræve en brede passagemulighed.
 Offentliggjort i VEJLOVE udgivet af DAFOLO.
