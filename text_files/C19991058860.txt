Vejledning om bekendtgørelse om forbud  

 mod omsætning af fødevarer forurenet med dioxin (Fødevaredirektoratets vejledning til  

 bekendtgørelse nr. 758 af 4. oktober 1999 om forbud mod  

 omsætning af fødevarer forurenet med dioxin) Introduktion Denne vejledning beskriver bekendtgørelse nr. 758 af 4. oktober  

 1999 om forbud mod omsætning af fødevarer forurenet med dioxin.  

 Bekendtgørelsen træder i kraft den 13. oktober 1999.
 Bekendtgørelsen erstatter bekendtgørelse nr. 669 af 19.  

 august 1999 om forbud mod omsætning af fødevarer forurenet med  

 dioxin.
 Det skal understreges, at bekendtgørelsen er udarbejdet på  

 baggrund af fundet af dioxinforurenet dyrefoder i Belgien, og den deraf  

 følgende risiko for forurening af fødevarer.
 Denne vejledning erstatter vejledning af 30. august 1999 med virkning fra  

 den 13. oktober 1999.
EU-beslutninger Bekendtgørelsen er udarbejdet på baggrund af Kommissionens  

 beslutning 1999/640/EF af 23. september 1999 om beskyttelsesforanstaltninger  

 over for visse svine- og fjerkræprodukter til konsum eller foderbrug.
Bekendtgørelsens  

 hovedsigte Hovedformålet med bekendtgørelsen er at forhindre at  

 fødevarer, som kan være forurenet med dioxin som følge af  

 det dioxinforurenede belgiske foder, indgår i den almindelige handel  

 med fødevarer.
 Producenter og handlende bliver derfor pålagt ikke at omsætte  

 fødevarer, der kan mistænkes for at være forurenet.  

 Fødevarerne kan kun omsættes, såfremt  

 laboratorieundersøgelser viser, at fødevarerne ikke er  

 forurenet med dioxin eller overskrider de fastsatte grænser for  

 PCB.
Oversigt over væsentligste  

 ændringer Bekendtgørelsen betyder følgende væsentlige  

 ændringer i forhold til bekendtgørelse nr. 669:
6.	En række tredjelande kræver fortsat attestation vedr.  

 dioxin ved eksport fra Danmark.
Der er åbnet mulighed for at udstede en  

 sådan attestation, hvis en særlig undersøgelse kan  

 tilvejebringe det nødvendige grundlag.
Uanset at produkter baseret  

 på kvæg, herunder mælk og mælkebaserede produkter,  

 samt æggehvide og fødevarer med indhold af visse kødvarer  

 ikke længere er omfattet af restriktioner, vil der stadig være  

 mulighed for i visse tilfælde at få udstedt attestation for denne  

 type produkter.
Der vil blive opkrævet gebyr for det udstedte  

 certifikat, såfremt det er nødvendigt at gennemføre  

 særlige undersøgelser som grundlag for attestationen og den  

 sædvanlige tilsynsafgift ikke dækker de hermed forbundne  

 udgifter.
Gennemgang af  

 bekendtgørelsen Bemærkninger til §  

 1 I § 1 fastlægges de fødevarer, som bekendtgørelsen  

 fastlægger restriktioner for.
 Det forurenede foder kan være anvendt i besætninger i Belgien  

 og andre lande efter 14. januar 1999. Bekendtgørelsen omfatter alle  

 fødevarer, som på en eller anden måde kan føres  

 tilbage enten til dyr opdrættet i Belgien efter 14. januar 1999 eller  

 til dyr, som har fået foder der helt eller delvis er produceret i  

 Belgien efter 14. januar 1999. Desuden omfatter bekendtgørelsen fedt  

 indført fra tredjelande og behandlet, evt. blot omladet, i Belgien,  

 efter 14. januar 1999.
I bekendtgørelsens bilag 1 er anført en række  

 produkter, som er fremstillet direkte af de omfattede husdyr, dvs.  

 forskellige former for fødevarer af kød og æg.
Dette kan  

 bruges som hjælp til at identificere de fødevarer, der er  

 omfattet af bekendtgørelsen, men det skal understreges, at  

 bekendtgørelsen også omfatter alle fødevarer, hvor de i  

 bilag 1 anførte produkter indgår som ingrediens.
 Det skal bemærkes, at bekendtgørelsen omfatter  

 fødevarer af alle forarbejdningsgrader - råvarer, halvfabrikata  

 og færdige fødevarer - som befinder sig i eller er omsat fra  

 danske virksomheder eller besætninger.
Fødevarer, som indeholder produkter baseret på kvæg,  

 f.eks. kød eller mælk, er ikke længere omfattet af  

 restriktioner.
Såfremt fødevaren foruden f.eks. mælk  

 indeholder andre animalske fedtstoffer, som stadig er underkastet  

 restriktioner, vil fødevaren naturligvis stadig være underkastet  

 restriktioner.
Fødevarer, som højst indeholder 0,2% ægfedt er ikke  

 omfattet af restriktioner.
Såfremt fødevaren foruden  

 ægfedt indeholder andre animalske fedtstoffer, som stadig er  

 underkastet restriktioner, vil fødevaren naturligvis stadig være  

 underkastet restriktioner. 0,2% ægfedt kan f.eks. fremkomme ved  

 tilsætning af 2% æg eller 2% af et ægprodukt, som  

 højst indeholder 10% ægfedt.
Et ægprodukt som består  

 af hele æg, dvs. naturligt forhold af æggeblomme og  

 æggehvide, vil indeholde ca. 10% ægfedt.
Fødevarer, der som ingrediens indeholder visse kødvarer med  

 under 2% fedt, er ikke omfattet.
Såfremt fødevaren foruden  

 kødvarer med under 2% fedt indeholder andre animalske fedtstoffer, som  

 stadig er underkastet restriktioner, vil fødevaren naturligvis stadig  

 være underkastet restriktioner.
Kødvarerne kan f.eks. være  

 kødekstrakt eller blodplasma.
Det vurderes, at disse ingredienser  

 udgør en så lille del af den færdige fødevare, at  

 der ikke er nogen risiko.
Bemærkninger til §  

 2 I § 2 angives, at fødevarer omfattet af § 1, stk. 2, ved  

 indførsel fra Belgien skal være ledsaget af et certifikat i  

 overensstemmelse med modellen i bekendtgørelsens bilag 3. For  

 fødevarer omfattet af § 1, stk. 3, er der ikke fastsat modeller, og de  

 belgiske myndigheder er ikke forpligtet til at afgive certifikater eller  

 erklæringer.
Det vil derfor i visse tilfælde være  

 nødvendigt at fremskaffe dokumentation i form af  

 laboratorieanalyser.
Bemærkninger til §  

 3 I § 3 angives, at for alle typer af fødevarer, som allerede er  

 indført, skal den ansvarlige virksomhed fremskaffe dokumentation,  

 enten i form af en erklæring eller et certifikat fra de belgiske  

 myndigheder, eller i form af en analyseattest fra et kvalificeret  

 laboratorium.
Såfremt en virksomhed allerede har modtaget en  

 erklæring eller et certifikat fra de belgiske myndigheder, som opfylder  

 betingelserne i bekendtgørelsens § 2, er der ikke krav om at der skal  

 indhentes fornyet dokumentation udformet i overensstemmelse med modellen i  

 bekendtgørelsens bilag 4. Der behøver i en sådan  

 erklæring ikke at være henvisning til Kommissionsbeslutninger,  

 men såfremt der er henvisninger, kan det være til Kommissionens  

 beslutninger 1999/363, 1999/368, 1999/389, 1999/390, 1999/419, 1999/449 eller  

 1999/551.
 Analyser kan foretages på anerkendte laboratorier i Belgien (jf.  

 bilag 4) eller andre lande, eller på et af de i bilag 3 angivne  

 laboratorier i Danmark.
 Såfremt analyserne foretages i Danmark, skal det ske i  

 overensstemmelse med retningslinier fastlagt af Fødevaredirektoratet.  

 Disse retningslinier fremgår af denne vejledning, se senere afsnit og  

 bilag.
Bemærkninger til §  

 4 I § 4 angives, at mistænkte fødevarer, som allerede er i  

 omsætning i Danmark, skal spores med henblik på frikendelse eller  

 tilintetgørelse.
For at muliggøre reaktion fra detailhandlende eller andre  

 virksomheder, som eventuelt efter flere salgsled har modtaget  

 fødevarer, som skal mistænkes for at være forurenede med  

 dioxin i tilknytning til situationen i Belgien, skal virksomheder, herunder  

 besætninger, som har foretaget engrossalg af de omfattede  

 fødevarer, give aftagerne besked om, at leverancerne skal  

 mistænkes for at være forurenet med dioxin.
Der påhviler  

 også engroshandlere som ikke fysisk er i besiddelse af deres varer  

 ansvar for at give disse meddelelser eller at sørge for at  

 meddelelserne bliver givet.
Meddelelsen skal være udformet på en  

 sådan måde, at aftageren kan identificere de enkelte partier,  

 f.eks. ved anvendelse af lotmærkningsoplysninger, produktionsdato,  

 udløbsdato osv.
 Det skal understreges, at meddelelsespligten også gælder i  

 forbindelse med fødevarer, som er sendt til aftagere i de  

 øvrige EU-lande og tredjelande.
 Afsenderen skal sende kopi af samtlige meddelelser til sin  

 tilsynsmyndighed med henblik på, at der kan gives meddelelse til  

 EU-Kommissionen, myndighederne i de andre EU-lande samt andre berørte  

 lande.
Bemærkninger til §  

 5 I § 5 er det angivet, at virksomheder som ligger inde med fødevarer  

 - uanset forarbejdningsgrad - som kan mistænkes for at være  

 forurenet med dioxin i forbindelse med situationen i Belgien, omgående  

 skal meddele dette til tilsynsmyndigheden.
 Hvis virksomheden allerede ligger inde med dokumentation for sådanne  

 fødevarer, der kan afkræfte mistanken om dioxinforurening, enten  

 i form af erklæring eller certifikat fra de belgiske myndigheder om  

 foretagne analyser, eller en analyseattest fra et kvalificeret laboratorium,  

 skal virksomheden ikke foretage nogen indberetning.
 Detailhandlere som modtager meddelelse fra deres leverandører om  

 mistænkte partier eller som konstaterer mistænkte  

 fødevarer i deres virksomhed skal omgående stoppe  

 omsætningen af disse.
 Det skal understreges, at enhver virksomhed er ansvarlig for de  

 fødevarer som den omsætter, og virksomhederne skal derfor alle  

 foretage en vurdering af om fødevarer i deres besiddelse bør  

 mistænkes for at være dioxinforurenet.
Bemærkninger til §  

 6 Hovedprincippet er, at mistænkte fødevarer skal  

 tilintetgøres, såfremt der ikke kan fremskaffes dokumentation,  

 som kan frikende dem for mistanke.
Tilintetgørelse skal normalt ske  

 ved levering til forbrændingsanlæg.
Mistænkte  

 fødevarer kan ikke leveres til destruktionsanstalter, da  

 fødevarerne skal fjernes fra fødekæden.
 § 6, stk. 2, åbner mulighed for, at fødevarer omfattet af §  

 1, stk. 1, på en række betingelser kan tillades returneret til  

 Belgien.
Fremgangsmåde ved returnering Såfremt en registreret importør har et parti  

 fødevarer, som er omfattet af muligheden for at kunne returneres til  

 Belgien og som opfylder de ovenfor nævnte betingelser, kan  

 importøren indsende skriftlig ansøgning til  

 Fødevaredirektoratet bilagt kopi af det certifikat eller  

 handelsdokument, som ledsagede fødevarerne ved ankomsten fra Belgien.  

 I de tilfælde, hvor varen ikke skulle være ledsaget af certifikat  

 eller handelsdokument vedlægges i stedet kopi af faktura.
Det skal  

 angives til hvilken virksomhed i Belgien, man forventer at returnere  

 fødevarerne.
 Såfremt dele af partiet er sendt til andre virksomheder, skal  

 vedlægges oplysninger om, til hvilke virksomheder, der er sendt  

 meddelelse om, at fødevarer omfattet af partiet skal betragtes som  

 mistænkt for forurenet med dioxin, ellers skal der vedlægges  

 oplysning om til hvilken kontrolmyndighed der er sendt meddelelse om, at  

 fødevarerne stadig ligger på lager.
Såfremt dele af partiet er sendt til andre virksomheder i Danmark,  

 f.eks. engroslagre eller detailbutikker, anbefales det, at der medsendes  

 oplysning om, hvorvidt disse virksomheder er interesseret i at returnere  

 deres del af partiet til Belgien samt de mængder, det i givet fald  

 drejer sig om for den enkelte virksomhed.
Dette sker med henblik på at  

 samle partiet i en forsendelse til Belgien.
Importøren skal derfor  

 angive, på hvilket lager partiet ønskes samlet.
 Efter vurdering af ansøgningen vil Fødevaredirektoratet  

 anmode de belgiske myndigheder om tilladelse til at returnere  

 fødevarepartiet.
De belgiske myndigheder skal herefter skriftligt overfor  

 Fødevaredirektoratet bekræfte, at fødevarerne kan  

 returneres, og de belgiske myndigheder skal angive præcis, hvortil  

 fødevarerne skal leveres.
Dette er ikke nødvendigvis det sted,  

 som importøren har ønsket.
Herefter vil Fødevaredirektoratet meddele tilladelse til  

 importøren til at returnere det omhandlede fødevareparti.
I  

 tilladelsen vil være angivet de betingelser, som skal opfyldes i  

 forbindelse med returneringen, herunder at importøren skal give besked  

 om afsendelsestidspunktet med henblik på at der kan foretages  

 forsegling af transportmidlet og der kan gives besked til myndighederne i  

 Belgien om afsendelsestidspunktet.
 Såfremt dele af partiet er leveret til andre virksomheder i Danmark,  

 som er interesseret i at returnere deres del af partiet, vil der kunne  

 meddeles tilladelse til at fødevarerne samles på et af  

 importøren angivet lager.
 Fødevarerne skal transporteres fra det af importøren angivne  

 lager til Belgien i en container eller et transportmiddel, som forsegles med  

 nummereret segl af tilsynsmyndigheden, og transporten skal ske direkte fra  

 det danske lager til den af myndighederne i Belgien angivne destination.  

 Fødevarerne skal ledsages af et af Fødevaredirektoratet  

 godkendt certifikat udstedt af tilsynsmyndigheden eller  

 Fødevaredirektoratet samt kopi af det certifikat eller handelsdokument  

 (evt. faktura), som ledsagede produkterne ved ankomsten til Danmark.
 Omkostninger i forbindelse med oplagring og transport af  

 fødevarerne er det offentlige uvedkommende, jf. § 7.
Bemærkninger til §  

 7 I § 7 angives, at udgifter til fremskaffelse af dokumentation for  

 fødevarer, som skal mistænkes for at være forurenet med  

 dioxin i forbindelse med situationen i Belgien, er det offentlige  

 uvedkommende.
Desuden angives, at udgifter i forbindelse med  

 tilintetgørelse af fødevarepartier eller returnering af partier  

 til Belgien er det offentlige uvedkommende.
Bemærkninger til §  

 8 I § 8 angives, at Fødevaredirektoratet ved udførsel af  

 fødevarer kan udstede et certifikat, som attesterer forhold i  

 forbindelse med dioxinforureningen i Belgien.
Uanset at produkter baseret på kvæg, herunder mælk og  

 mælkebaserede produkter, samt æggehvide og fødevarer med  

 indhold af visse kødvarer ikke længere er omfattet af  

 restriktioner, vil der stadig være mulighed for i visse tilfælde  

 at få udstedt attestation for denne type produkter.
De  

 eksportbetingelser, der er opnået ved forhandling med de konkrete  

 tredjelande som følge af de tidligere kommissionsbeslutninger, er  

 gældende indtil videre.
 Attestationen kan afgives i form af en tillægsattestation på  

 det certifikat, som normalt anvendes ved forsendelse af den  

 pågældende type fødevarer til det pågældende  

 tredjeland, eller i form af et selvstændigt certifikat.
Certifikater er meddelelser fra en myndighed til en anden.
Der vil derfor  

 som hovedregel kun kunne afgives attestation i forbindelse med  

 dioxinforureningen i Belgien, såfremt det er et krav fra myndighederne  

 i tredjelandet.
Når kravet fra tredjelandet er kendt, vil  

 Fødevaredirektoratet vurdere attestationskravet og evt. tage kontakt  

 til myndighederne for at drøfte den nærmere formulering.
I enkelte tilfælde vil det ikke i praksis være muligt at  

 få en dokumentation fra myndigheden i tredjelandet om, at der  

 eksisterer et krav om attestation i forbindelse med dioxinforureningen i  

 Belgien.
Fødevaredirektoratet kan i visse tilfælde beslutte  

 alligevel at afgive en attestation, såfremt eksportøren kan  

 dokumentere, at varerne ikke tillades indført i det  

 pågældende tredjeland uden en attestation.
Det er under alle omstændigheder en forudsætning for afgivelse  

 af attestation, at der er det nødvendige grundlag herfor.
Derfor vil  

 den lokale tilsynsmyndighed af Fødevaredirektoratet i mange  

 tilfælde blive anmodet om at foretage en vurdering af den foreliggende  

 dokumentation og sammenholde denne med identiteten af de fødevarer,  

 som attestationen skal gælde for.
Fremgangsmåden vil således være, at eksportøren  

 retter henvendelse til Fødevaredirektoratet, Afdeling for  

 Fødevarekontrol, 7. kontor, med anmodning om for et bestemt parti af  

 fødevarer at få udstedt en attestation, som har relation til  

 situationen i Belgien.
Såfremt Fødevaredirektoratet ved denne  

 kontakt vurderer, at der er mulighed for at afgive en attestation, vil  

 Fødevaredirektoratet anmode den lokale tilsynsmyndighed om at  

 undersøge, om det nødvendige grundlag for attestationen er til  

 stede.
Eksportøren skal sørge for at have den  

 tilstedeværende dokumentation klar, ligesom det parti fødevarer,  

 som attestationen skal dække, skal være afgrænset.
Den  

 lokale tilsynsmyndighed vil kun vurdere den fremlagte dokumentation og  

 sammenholde denne med det afgrænsede vareparti.
I visse tilfælde,  

 hvor der afgives attestation om, at der kun indgår råvarer af  

 dansk oprindelse i et produkt, er der ikke behov for at foretage særlig  

 undersøgelse.
Ved udstedelse af attestation vil der i de tilfælde, hvor der er  

 foretaget særlig undersøgelse af anden myndighed (f.eks. den  

 lokale levnedsmiddelkontrolenhed), blive opkrævet et gebyr på 630  

 kr. pr. certifikat.
Gebyret vil blive opkrævet uanset attestationen  

 bliver anført som en tillægsattestation på det certifikat,  

 som normalt ledsager den pågældende type fødevarer.  

 Baggrunden herfor er, at gebyret skal dække udgifterne forbundet med  

 den ovenfor beskrevne særlige undersøgelse, som skal foretages  

 af den lokale tilsynsmyndighed.
På kødvirksomheder, hvor tilsynet udøves af en af  

 Fødevaredirektoratet ansat embedsdyrlæge, vil der ikke blive  

 opkrævet særligt gebyr, idet virksomheden i forvejen betaler for  

 al den tid, embedsdyrlægen anvender til tilsyn.
Den tid, der  

 medgår til den særlige undersøgelse, vil derfor være  

 dækket af den sædvanlige afgift.
Ud over den her beskrevne partispecifikke attestation har  

 Fødevaredirektoratet udarbejdet 2 generelle erklæringer, dels en  

 erklæring, som alene vedrører danske kødvarer, dels en  

 erklæring, som vedrører fødevarer som afsættes fra  

 Danmark.
Eksemplarer af disse erklæringer kan fås ved henvendelse  

 til Fødevaredirektoratet, Afdeling for fødevarekontrol, 7.  

 kontor.
Bemærkninger til §  

 9 I § 9 angives klagemuligheder.
Generelt kan afgørelser truffet af  

 de kommunale levnedsmiddelkontrolenheder påklages til  

 Fødevaredirektoratet, mens afgørelser truffet af  

 Fødevaredirektoratet eller af embedsdyrlæger ansat af  

 Fødevaredirektoratet kan påklages til  

 Fødevareministeriet.
Bemærkninger til §  

 10 I § 10 er angivet straffebestemmelser.
Bemærkninger til §  

 11 I § 11 er angivet bestemmelser om ikrafttræden af den nye  

 bekendtgørelse og overgangsbestemmelser.
 Den nye bekendtgørelse træder i kraft den 13. oktober 1999.  

 Samtidig ophæves den tidligere bekendtgørelse.
Fødevarer, der er tilbageholdt fra omsætning som følge  

 af bestemmelser i den tidligere bekendtgørelse, men som ikke er  

 underlagt restriktioner i henhold til den nye bekendtgørelse, kan nu  

 frit omsættes, under forudsætning af, at fødevarerne  

 overholder den øvrige fødevarelovgivning.
Der er ikke krav om,  

 at der skal foreligge dokumentation for disse typer af fødevarer.
Bemærkninger til  

 bekendtgørelsens bilag Bilag 1 i bekendtgørelsen indeholder en liste til hjælp til  

 afgrænsning af de fødevarer, der er nævnt i  

 bekendtgørelsens § 1, stk. 1.
 Bilag 2 i bekendtgørelsen angiver de maksimale PCB-niveauer for  

 visse produkter.
 Bilag 3 i bekendtgørelsen angiver en model for det certifikat, der  

 skal ledsage visse fødevarer fra Belgien.
Certifikatmodellen i bilag 3 skal anvendes af virksomhederne til ved  

 egenkontrol at kontrollere, at de belgiske myndigheder sender det korrekte  

 certifikat med fødevarerne.
Det skal kontrolleres, at certifikaterne  

 indeholder de oplysninger, som fremgår af modellen.
Certifikaterne skal  

 mindst være på dansk og et af de officielle sprog i Belgien.
Bilag 4 i bekendtgørelsen angiver en model for den erklæring,  

 som de belgiske myndigheder i visse tilfælde kan afgive for produkter,  

 som allerede ligger i Danmark.
Erklæringen skal mindst være  

 på dansk og et af de officielle sprog i Belgien.
Bemærkninger om  

 laboratorieanalyser Dioxin og PCB, vurdering af  

 resultater Det fremgår af bekendtgørelsen, at en fødevare, som  

 skal mistænkes for at være forurenet med dioxin i forbindelse med  

 situationen i Belgien, kan frikendes ved at der foreligger en analyseattest  

 fra et kvalificeret laboratorium.
 Analyserne kan foretages enten som analyser for dioxin eller som analyser  

 for PCB (polychlorerede biphenyler), idet der i forbindelse med situationen i  

 Belgien er påvist en sammenhæng mellem indholdet af PCB og  

 dioxiner.
 Da dioxinforureningen i forbindelse med situationen i Belgien stammer fra  

 en kilde, der tillige indeholder PCB, skal der analyseres for PCB-congenere  

 med IUPAC numrene: 28, 52, 101, 118, 138, 153 og 180.
 En nærmere beskrivelse af disse forhold fremgår af bilag 1 og  

 2 til denne vejledning.
Krav til laboratorier Laboratorierne skal være kvalificerede.
Dette sikres lettest ved at  

 kræve af laboratoriet, at det skal være akkrediteret.
Er  

 laboratoriet ikke akkrediteret til at foretage den pågældende  

 analyse skal kræves anden dokumentation for, at laboratoriet har de  

 nødvendige kvalifikationer.
Danske laboratorier kan være godkendt af Fødevaredirektoratet  

 til at foretage PCB-analyser af fedtholdige fødevarer.
Ved godkendelse  

 lægges der vægt på dokumenteret  

 præstationsprøvning.
 Danske laboratorier, der p.t. er akkrediteret af DANAK eller godkendt af  

 Fødevaredirektoratet til PCB-analyse af fedtholdige fødevarer,  

 fremgår af bilag 3 til denne vejledning.
 Belgiske laboratorier, der p.t. er godkendt af de belgiske myndigheder til  

 PCB-analyser af fedtholdige fødevarer, fremgår af bilag 4 til  

 denne vejledning.
 I tvivlstilfælde omkring laboratorier eller analysecertifikater, kan  

 der rettes henvendelse til Inge Meyland eller John Sinclair, Institut for  

 Fødevareundersøgelser og Ernæring, teknisk sekretariat,  

 (IFES). Henvendelse skal ske skriftligt per brev eller på telefax: 3395  

 6619.
Fødevaredirektoratet, den 12. oktober  

 1999 Bilag 1 Vurdering af fund af PCB i æg  

 samt kød af fjerkræ eller svin, samt produkter heraf, forurenet  

 med dioxin i forbindelse med situationen i Belgien Indledning Resultaterne af de indtil nu foretagne analyser af forurenet foder og  

 produkter viser et indhold af PCB (polychlorerede biphenyler) og dioxiner,  

 hvis sammensætning er i overensstemmelse med formodningen om, at  

 forureningen i Belgien skyldes en kommerciel PCB blanding, som indeholdt  

 dioxiner som forurening.
Da sammensætningen af PCB og dioxiner er  

 karakteristisk for forureningen af foderet, er det muligt for den aktuelle  

 forureningssituation at fastsætte en korrelation mellem indholdet af  

 PCB og dioxiner for de enkelte typer af forurenede fødevarer.  

 Sammensætningen i de enkelte fødevarer vil være forskellig  

 fra den oprindelige forurening på grund af stoffernes forskellige  

 omdannelser i fjerkræ og andre husdyr.
En analyse af PCB indholdet vil  

 således, i forbindelse med denne specielle forureningssituation, kunne  

 anvendes til at afgøre, i hvilket omfang en fødevare også  

 er blevet forurenet med dioxiner.
Analyser af forurenede æg og fjerkræ har i forbindelse med den  

 specielle forureningssituation i Belgien vist et forhold mellem indholdet af  

 7 PCB (PCB nr. 28, 52, 101, 118, 138, 153, 180) og dioxiner (bestemt som  

 toksicitetsækvivalenter, TEQ) på ca. 50.000:1. En ad hoc  

 ekspertgruppe under EU Komissionen har på denne baggrund  

 foreslået en aktionsgrænse på 200 nanogram PCB (summen af  

 de syv PCB)/g fedt for fjerkræ, æg og afledte produkter.  

 Ifølge den fundne relation modsvarer dette 4 picogram dioxin TEQ/g  

 fedt.
Et indhold af dioxin TEQ på 4 picogram/g fedt er i  

 overensstemmelse med nationale reguleringer af dioxin i fødevarer i  

 visse medlemstater.
Dersom PCB indholdet (sum af de 7 PCB) i æg og  

 fjerkræ findes større end 200 nanogram/g fedt anses det for  

 sandsynligt, at der er tale om en signifikant øget forurening med  

 dioxin som følge af den aktuelle forureningssituation.
Bidraget til  

 TEQ fra "dioxin-lignende" PCB er ikke inkluderet i denne  

 aktionsgrænse, ligesom det ikke er inkluderet i de nationale  

 reguleringer i visse medlemsstater.
 Der er nu fastsat et maksimalt PCB-niveau også for kød af  

 svin samt produkter heraf på 200 ng PCB (summen af de syv PCB) pr. g  

 fedt.
 Nærmere oplysninger om vurdering af analyseresultater kan indhentes  

 i Fødevaredirektoratet, Institut for fødevaresikkerhed og  

 toksikologi, afdelingsforstander John Christian Larsen, tlf. 3395 6589.
Bilag 2 PCB-analyser af fedtholdige  

 fødevarer Baggrund PCB (polychlorerede biphenyler) er et industrikemikalie, der har  

 været anvendt i en række forskellige sammenhænge, f.eks.  

 transformatorolie, kondensatorer til lysstofrør, selvkopierende papir  

 og fugemasser.
Anvendelsen er siden 1980 erne blevet udfaset og brugen af PCB  

 er nu forbudt i de fleste industrilande.
PCB er, som mange andre chlorerede stoffer, svært nedbrydelig i  

 miljøet, og optræder nu som en global miljøforurening.  

 PCB er fedtopløselig og opkoncentreres via fødekæden i  

 fedtvævet hos dyr og mennesker.
Mennesker udsættes primært  

 for PCB via føden, og i nogle tilfælde også ved f.eks.  

 arbejdsmiljøbetinget luftforurening.
 Det tekniske produkt er en kompleks blanding af indtil 209 forskellige  

 forbindelser (PCB-congenere). Når PCB kommer ud i miljøet,  

 nedbrydes de enkelte congenere i større eller mindre grad,  

 således at antallet af PCB-congenere og deres indbyrdes koncentration  

 ikke er den samme i biologiske matricer og i de tekniske blandinger.
Analytisk bestemmelse Tidligere blev PCB bestemt ved gaskromatografi på pakkede kolonner  

 eller wide-bore kapillarkolonner, og med en teknisk PCB-blanding som  

 standard.
Denne teknik må betegnes som forældet, og giver da  

 også problemer i form af usikker og usammenlignelig kalibrering i  

 forhold til en ikke veldefineret teknisk blanding.
Endvidere adskiller de  

 anvendte GC-kolonner ikke de enkelte PCB-congenere og der er mulighed for  

 interferens fra stoffer, der ikke er separeret  fra PCB ved oprensningen af  

 prøven.
Med moderne PCB-analyser er målet at bestemme indholdet af enkelte  

 congenere, dvs. adskilt fra hinanden og fra interfererende stoffer.  

 Kvantifikation sker overfor standarder af de individuelle PCB-congenere.  

 Antallet af congenere der bestemmes er ikke fast, men udvælges til den  

 pågældende analysemetode eller opgave, typisk med hensyntagen til  

 forekomst og toksicitet af de udvalgte congenere.
I  

 Fødevaredirektoratets overvågningsprogram af PCB i animalsk  

 fedt, mejeriprodukter og fisk analyseres der for 10 congenere: PCB 28, 52,  

 101, 105, 118, 138, 153, 156, 170 og 180.
 Udover de nævnte congenere er der også de såkaldte  

 non-ortho PCB-congenere, men da indholdet af disse er ca. 1.000 gange lavere  

 er det specialanalyser, der ikke omtales nærmere i denne  

 sammenhæng.
Analysemetoder I Danmark er der ikke en standardmetode til bestemmelse af PCB i  

 fedtholdige levnedsmidler.
Der er en Dansk Standard1)  (der er identisk med en Europæisk  

 Standard), hvori der beskrives en række forskellige metoder til  

 ekstraktion af fedtet og efterfølgende oprensning af  prøven.  

 Desuden er der en vejledning i anbefalede teknikker til bestemmelse af PCB.  

 Slutbestemmelse foretages ved gaskromatografi på kapillarkolonner med  

 detektion vha.
EC (electron capture) eller MS (massespektrometri).  

 Verifikation sker ved brug af to kolonner med forskellig polaritet.
Når der ikke er en egentlig standardmetode skyldes det en erkendelse  

 af, at forskellige analyseprincipper kan anvendes med godt resultat, og at  

 det ofte er ønskeligt at kunne gennemføre multimetoder, der  

 også analyserer for andet end PCB.
I stedet må den enkelte  

 analysemetode være valideret til at kunne opfylde de krav, der stilles  

 til den aktuelle opgave.
Herunder krav til detektionsgrænser og  

 sporbarhed i form af analyser af relevante referencematerialer og deltagelse  

 i præstationsprøvningsprogrammer.
Akkrediterede metoder og laboratorier Fødevaredirektoratet er akkrediteret til bestemmelse af  

 chlorholdige pesticider og PCB-congenere i animalske produkter, fisk og  

 foderstoffer på grundlag af en valideret analysemetode2) . Landsdelslaboratorierne i Århus og  

 Aalborg er ligeledes akkrediterede med metoder, der bygger på denne  

 metode eller en tidligere version.
Med disse metoder kan der for de fleste congenere opnås  

 detektionsgrænser på 2-4ng/g fedt.
Metoderne medtager også  

 chlorholdige pesticider, heraf nogle der ikke kan tåle syre.
Ved  

 benyttelse af analysemetoder, der bruger f.eks. svovlsyre til at nedbryde  

 fedtet, kan der opnås lavere detektionsgrænser.
Grænseværdier og aktionsgrænser Ved analyser, der skal dokumentere indhold af PCB under en vis  

 værdi, skal detektionsgrænsen for den pågældende  

 congenere være lavere, normalt mindst en femtedel.
Hvis en  

 grænseværdi eller aktionsgrænse sættes til summen af  

 flere PCB-congenere, er det summen af detektionsgrænserne for de  

 involverede congenere, der skal sammenholdes med  

 grænseværdien.
Bilag 3 Laboratorier i Danmark der er  

 akkrediteret af DANAK eller godkendt af Fødevaredirektoratet til  

 PCB-analyser af fedtholdige levnedsmidler.
Akkrediteret af DANAK Fødevaredirektoratet Institut for Fødevareundersøgelser og Ernæring Mørkhøj Bygade 19 2860 Søborg Kontaktperson:
Tommy Cederberg Tlf.: 3395 6462 Arvid Fromberg Tlf.: 3395 6472 Fax: 3395 6001 MLK Østjylland I/S Gøteborg Allé 1 8200 Århus N Kontaktperson:
Arne Højgård Jensen Tlf.: 8944 3360 Fax: 8944 3323 Hygiejnisk Forvaltning Ollerupvej 8 Postboks 463 9100 Aalborg Kontaktperson:
Betina Duus Tlf.: 9815 9433 Fax: 9815 2116 Godkendt af Fødevaredirektoratet Danmarks Miljøundersøgelser Frederiksborgvej 399 4000 Roskilde Kontaktperson:
Marianne Cleemann Tlf.: 4630 1358 Fax: 4630 1114 Bilag 4 Laboratorier godkendt af de  

 belgiske levnedsmiddelmyndigheder til undersøgelse for  

 PCB/dioxinforurening i animalske produkter CHEMIPHAR N.V.
Lieven Bauwenstraat 4 8200 Brugge Tlf.:  050/31.02.52 - Fax: 080/31.02.54 Kontaktperson: P.
Loos Provinciaal Instituut voor Hygiene Kronenburgstraat 45 2000 Antwerpen Tlf.: 03/259.13.40 + 259.12.00 - Fax: 03/259.12.01 Kontaktpersoner: E.
Rillaerts; H.
De Vriendt CLO Departement Zeevisserij Ankerstraat 1 8400 Oostende Tlf.: 059/32.08.05 - Fax: 059/33.06.29 Kontaktperson: S.
Cooreman RIC Kennedypark 20 8500 Kortrijk Tlf.: 056/20.40.31 - Fax: 056/20.48.59 Kontaktpersoner: F.
David; K.
Haghebaert ECCA (LABO) Ambachtsweg 3 9820 Merelbeke Tlf.: 09/252.64.11 - Fax: 09/252.64.24 Kontaktperson: F.Benijs Rijksontledingslabo Ministerie van Landbouw en Middenstand, Leuvensesteenweg 17 3080 Tervuren Tlf.: 02/769.23.10 - Fax: 02/769.23.30 Kontaktperson: A.
Fontaine ENVIROTOX LABORATORIA Siemenslaan 13 8020 Oostkamp Tlf.: 050/83.37.37   Fax: 050/83.37.33 Kontaktperson: M.
Poot SERVACO Tramstraat 2 8560 Wevelgem Tlf.: 056/41.01.51- Fax: 056/40.41.85 + 03/780.17.68 Kontaktpers.: N.
Van Landuyt; F.
Van Niewenhuyte ERC Hekkestraat 51 9308 Hofstade Tlf.: 053/76.97.69   Fax: 053/76.97.68 Kontaktperson: L.
Speleers SGS AGRILAB N.V.
