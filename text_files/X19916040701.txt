 Registrering af varemærket »WOODPECKER FILM« for bl.a.
underholdningsvirksomhed nægtet, da WOODY WOODPECKER - i Danmark kendt  

 som »Søren Spætte« - er navnet på en tegneseriefigur, hvortil der  

 måtte antages at være knyttet ophavsretlig beskyttelse.
Navnet nød også  

 varemærkeretlig beskyttelse for underholdningsvirksomhed, idet navnet blev  

 anvendt i forbindelse med tegnefilm.
 Indsigelse mod ansøgning af varemærke VA 7117 1987, ordene WOODPECKER  

 FILM.
I medfør af bestemmelsen i § 20 i varemærkeloven har firmaet Chas.
Hude,  

 København, i skrivelse hertil af 12 maj 1989 på vegne Walter Lantz  

 Productions, Inc., USA, nedlagt indsigelse mod registreringen af Deres  

 ovennævnte varemærke.
Ansøgningen omfatter alle tjenesteydelser i klasserne  

 35 og 41.
Til støtte for indsigelsen er det i skrivelser hertil af 12 maj og 10 juli  

 1989 gjort gældende, at en registrering af det ansøgte mærke vil være i strid  

 med de rettigheder, der tilkommer indsigerne både i Danmark og i udlandet.  

 Indsigerne har retten til betegnelsen Woody Woodpecker - i Danmark Søren  

 Spætte -, og der er tale om meget gamle rettigheder.Betegnelsen er i høj grad  

 blevet kendt også her i landet for film, nemlig tegnefilm, og  

 tegneseriefiguren blev for alvor velkendt her i landet efter anden  

 verdenskrig på grund af de tegnefilm, der blev vist i biograferne.
Kendskabet  

 blev også underbygget af bøger og tegneseriehæfter.
Det er altså som navn på  

 og varemærke for film, at betegnelsen er kendt her i landet både gennem  

 biograferne og gennem Danmarks Radio, der har vist Woody Woodpecker film i  

 dansk TV.
TV 3 har i perioden ra sep 1988 vist disse tegnefilm og vil også  

 vise dem indtil aug 1992. Det understreges, at det amerikanske navn Woody  

 Woodpecker altid vises i forbindelse med betegnelsen Søren Spætte.
Dette navn  

 e registreret i Danmark som varemærke.
Der er indsendt en liste over  

 indsigernes varemærkeregistreringer over hele verden samt en liste over tre  

 copyright registreringer i USA.
Indsigerne mener, at det er utvivlsomt, at  

 mærket Woody Woodpecker har været anvendt her i landet bl.a. i forbindelse  

 med film, før ansøgningen blev indleveret den 27 okt 1987, samt at der  

 fortsat anvendes.
Endvidere findes Woodpecker Film at krænke indsigernes  

 ophavsret til navnet Woody Woodpecker, der i sig selv er et ophavsretlig  

 beskyttet værk, men samtidig en særegen titel på en andens ophavsretligt  

 beskyttede værk.
Der er henvist til varemærkelovens § 14, stk. 1, nr. 5.
 Det ansøgte mærke indebærer tillige en krænkelse af indsigernes  

 varemærkeret både i relation til den ældre brug i Danmark og i relation til  

 ældre brug i udlandet, altså bestemmelserne i varemærkelovens § 14, stk. 1,  

 nr. 6 og 7. Indsigerne mener, at det er hævet over enhver tvivl, at De, der  

 øjensynlig driver virksomhed inden for filmbranchen, kendte eller i hvert  

 fald burde have haft kendskab til indsigernes ældre rettigheder.
 Den 14 jul 1989 indsendte indsigerne materiale mest bestående af kopier af  

 registreringer fra andre lande bl. a. af navnet Woody Woodpecker.
I skrivelse hertil af 15 maj 1990 har De imødegået indsigelsen og  

 bestridt, at det ansøgte mærke er egnet til at opfattes som en særegen titel  

 på indsigernes beskyttede kunstneriske værk, idet man ikke kan være enige i,  

 at betegnelsen Woodpecker Film kræmker ophavsretten til titlen på indsigernes  

 kunstneriske værk Woody Woodpecker.
De er enig i, at Woody Woodpecker er en  

 særegen titel på både tegneserie og film, som må anses for at være beskyttet  

 her i landet, men man er ikke enig i, at betegnelsen Woodpecker Film er egnet  

 til at opfattes som denne beskyttede titel.
Ordet woodpecker er det engelsek  

 ord for spætte, og det er registreret flere gange i Danmark, uden at man fra  

 indsigerens side har nedlagt indsigelse, idet man ikke har fundet, at der her  

 er tale om en krænkelse af indsigerens ophavsret.
De mener, at en fortolkning  

 af bestemmelsen i § 14, stk. 1, nr. 5, således at betegnelsen Woodpecker Film  

 skulle kunne opfattes som titlen på indsigernes værk Woody Woodpecker, ville  

 føre til urimelige resultater.
Lovtekstens ord »egnet til at opfattes  

 som en særegen titel på et beskyttet litterært eller kunstnerisk værk.« For så vidt angår bestemmelsen i § 14, stk. 1, nr. 6, »altså brug her  

 i landet« gør De opmærksom på, at det ikke ses, at det er dokumenteret  

 af indsigerne, at tegneserier eller film er lanceret her i Danmark under  

 originaltitlen Woody Woodpecker, men selv om det skulle være dokumenteret, er  

 De ikke enig i, at der foreligger fornøden lighed med Deres klienters mærke  

 Woodpecker Film, og at der foreligger varesammenfald.
De er heller ikke enig i, at § 14, stk. 1, nr. 7 kan være til hinder for  

 mærkets registrering.
Anvendelsen af denne bestemmelse forudsætter også meget  

 stor mærkelighed, og De henviser til det ovenfor nævnte om, at mærkerne  

 Woodpecker Film og Woodpecker ikke kan anses som forvekslelige.
Endelig gør  

 De gældende, at de registreringer, der er indsendt, i de fleste tilfælde  

 omfatter varemærker, der også indeholder en tegning og kun i få tilfælde er  

 det selve ordmærket Woody Woodpecker, der er registreret.
De bestrider ikke,  

 at indsigerne har kendskab til tegneseriefiguren Woody Woodpecker, men det  

 skal bestrides, at der foreligger den fornødne forvekslelighed mellem  

 betegnelserne.
I skrivelse hertil af 02 aug 1990 har indsigerne opretholdt indsigelsen og  

 fastholdt, at der er tale om forvekslelige mærker, der omfatter kolliderende  

 tjenesteydelser/varer.
Det understreges, at det er uomtvisteligt, at  

 ansøgerne har valgt ordet Woodpecker som del af det ansøgte mærke på grund af  

 indsigernes velkendte rettigheder, og De finder det ikke rimeligt, at dette  

 registreres som varemærke.
Endelig har De i skrivelse hertil af 31 aug 1990  

 anmodet om, at der træffes afgørelse i sagen på det foreliggende grundlag.
Sagen er herefter optaget til afgørelse.
I medfør af bestemmelsen i § 14,  

 stk. 1, n. 6 må et varemærke ikke registreres, når det er forveksleligt med  

 et varemærke, der er taget i brug her i landet på det tidspunkt, da  

 ansøgningen om registrering indgives og som vedvarende anvendes her.
I medfør  

 af § 14, stk. 1, nr. 7 må et mærke ikke registreres, når det er forveksleligt  

 med et varemærke, der er taget i brug i udlandet på det tidspunkt, da  

 ansøgningen indgives og som vedvarende anvendes der, og ansøger på  

 ansøgningstidspunktet kendte eller burde kende dette.
Der må anses for at være mærkelighed mellem ordene Woodpecker Film og  

 Woody Woodpecker.
Ordet Film knyttet til Woodpecker kan ikke bevirke, at  

 mærket ikke bliver forveksleligt med ordene Woody Woodpecker, hvor selve  

 ordet Woodpecker indgår.
Da ordene Woody Woodpecker bl. a. er anvendt for  

 tegnefilm, må der tillige siges at være lighed eller kollision med  

 tjenesteydelser i klasse 41, hvorunder bl.a. filmproduktion og  

 filmforevisning indgår samt med de tjenesteydelser i klasse 35, som mærket  

 kan anvendes for, når det indeholder ordet Film.
Det er direktoratets opfattelse, at mærket Woody Woodpecker må anses for  

 anvendt såvel her i landet som i udlandet før nærværende ansøgnings  

 indgivelse, og at det fortsat anvendes som varemærke for tegnefilm, som med  

 mellemrum bl.a. vises i dansk fjernsyn eller i fjernsyn, der kan ses i  

 Danmark.
De indsendte registreringer, der viser, at mærket Woody Woodpecker  

 er registreret næsten overalt i verden kan ikke i sig selv vise brug, men som  

 ovenfor nævnt er det direktoratets opfattelse, at varemærket Woody Woodpecker  

 også bruges i udlandet.
Iøvrigt er det ikke bestridt, at De kender eller  

 burde kende betegnelsen Woody Woodpecker for tegnefilm.
Indsigelsen nedlagt i  

 medfør af de pågældende paragraffer må derfor tages til følge.
 De har tillige henvist til bestemmelserne i § 14, stk. 1, nr. 5, hvorefter  

 et varemærke ikke må registreres, når mærket indeholder noget, der er egnet  

 til at opfattes som en særegen titel på en andens beskyttede kunstneriske  

 værk, eller når det krænker en andens ophavsret til et sådant værk.
 De har oplyst, at De er enig med indsigerne i, at Woody Woodpecker er en  

 særegen titel på tegneserier og film, som må anses for at være beskyttet her  

 i landet, men de er ikke enig i, at betegnelsen Woodpecker Film er egnet til  

 at opfattes som denne beskyttede titel.
Direktoratet mener, at ordet Woodpecker med tilføjelsen Film naturligt vil  

 henlede tanken på filmene Woody Woodpecker, altså også selvom det ansøgte  

 mærke ikke består af den særegne titel i sin helhed.
Woodpecker må siges at  

 være en væsentlig del af den beskyttede titel.
Der vil derfor være tale om en  

 utilbørlig udnyttelse af ophavsretten, som den tilkommer indsigeren.
 Herefter må også indsigelsen med henvisning til bestemmelsen i § 14, stk.  

 1, nr. 5 tages til følge og ansøgningen afslås i medfør af bestemmelsen i §  

 14, stk. 1, nr. 5, 6 og 7 i varemærkeloven.
Den trufne afgørelse kan i medfør af bestemmelsen i § 44 i varemærkeloven  

 indbringes for Patentankenævnet, Helgeshøj Alle 81, 2630 Tåstrup, inden 2  

 måneder fra dato.
Det fastsatte klagegebyr, der for tiden udgør 2000 kr., må  

 samtidig indsendes tilligemed en ankebegrundelse.
