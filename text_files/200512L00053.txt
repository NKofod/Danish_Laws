Fremsat den 9. november  

 2005 af økonomi‑ og erhvervsministeren (Bendt Bendtsen) Forslag til L  

 ov om overtagelse af  

 brugsretten til danske skibe § 1.  

  

 Regeringen kan beslutte,  

 at staten skal overtage brugsretten til skibe, der fører eller er berettiget  

 til at føre dansk flag, når 1)  

 	  

 Danmark er i krig eller i krigslignende  

 tilstand, herunder udsat for omfattende terrorvirksomhed, hvor det er  

 nødvendigt at iværksætte ekstraordinære foranstaltninger for at sikre  

 tilførsler til landet og samfærdslen mellem landsdelene, 2)  

 	  

 omfattende katastrofer, herunder  

 naturkatastrofer, gør det nødvendigt at iværksætte ekstraordinære  

 foranstaltninger for at sikre tilførsler til landet og samfærdslen mellem  

 landsdelene, 3)  

 	  

 det er nødvendigt, for at Danmark kan opfylde  

 sine forpligtelser som medlem af NATO og FN i forbindelse med krig eller  

 krigslignende tilstand i andre lande, herunder omfattende terrorvirksomhed,  

 eller 4)  

 	  

 det er nødvendigt, for at Danmark kan opfylde  

 andre internationale forpligtelser, hvor der i NATO, FN eller EU er truffet  

 en  

 bindende beslutning om at yde bistand til andre lande i forbindelse med  

 alvorlige katastrofer, herunder naturkatastrofer.
 Stk. 2.  

  

 Det er en betingelse for overtagelse af  

 brugsretten, at det normale skibsfartsmarked eller særlige civile eller  

 militære arrangementer ikke kan opfylde det søtransportbehov, der følger af  

 de  

 i stk. 1 omhandlede situationer.
 Stk. 3.  

  

 Brugsretten til skibene skal tilbagegives til  

 rederierne senest på det tidspunkt, hvor regeringen har besluttet, at en  

 situation som beskrevet i stk. 1 er ophørt.
 § 2.  

  

 Idet tidsrum staten efter  

 § 1 har overtaget brugsretten til et skib, betaler staten til rederiet eller  

 garanterer rederiet en fragtrate, der mindst svarer til, hvad rederiet kunne  

 have opnået ved anden beskæftigelse af skibet.  

 Skibsfartsnævnet fastsætter fragtraten, jf. §  

 4, stk. 2.  

 Statens  

 udgifter refunderes af de fragter, som skibet indtjener.
 Stk. 2.  

  

 Skulle  

 rederierne i forbindelse med overtagelsen af brugsretten lide andre tab end  

 tab  

 af fragtindtægter, vil Skibsfartsnævnet tage stilling til, om der skal ydes  

 yderligere kompensation for at sikre, at der ydes fuld erstatning.
Stk. 3.  

  

 Ved overtagelsen af brugsretten til et skib efter  

 § 1, kan økonomi- og erhvervsministeren mod erstatning tilsidesætte  

 eventuelle  

 fragtaftaler, der er indgået på tidspunktet for overtagelsen.
Hvor  

 tilsidesættelse af fragtaftaler i de i § 1, stk. 1, nr. 3 og 4, nævnte  

 tilfælde  

 bliver påkrævet, skal der anvendes skibe, som er omfattet af en forudgående  

 aftale imellem Skibsfartsnævnet og det pågældende rederi.
 Stk. 4.  

  

 Medfører en overtagelse af brugsretten i medfør af  

 § 1, stk. 1, at eksisterende panterettigheder forfalder, kan staten indtræde  

 som kreditor på samme vilkår som hidtil gældende.
Stk. 5.  

  

 Hvis statens overtagelse af brugsretten til et  

 skib medfører, at de ved overtagelsen gældende forsikringer helt eller delvis  

 ikke kan opretholdes eller helt eller delvis ikke yder dækning, eller at  

 rederiet ikke kan tegne forsikring på sædvanlige vilkår, har staten ansvaret  

 for, at der tegnes tilstrækkelige forsikringer, således at den gældende  

 forsikringsdækning for skibet og dets besætning opretholdes eller tegnes på  

 sædvanlige vilkår.
Tegnes sådan forsikring ikke af staten, eller dækker den  

 ikke samtidig med statens overtagelse af brugsretten, er staten ansvarlig for  

 følgerne heraf.
 § 3.  

  

 Når staten ikke har  

 overtaget brugsretten til et skib i medfør af § 1, afholdes udgifterne ved  

 Skibsfartsnævnets virksomhed af staten.
§ 4.  

  

 Økonomi- og  

 erhvervsministeren nedsætter et skibsfartsnævn, som består af en formand, der  

 udnævnes af ministeren, og seks andre medlemmer, hvoraf tre indstilles af  

 Danmarks Rederiforening, to medlemmer indstilles af de søfarendes  

 organisationer, og et medlem indstilles af Søfartsstyrelsen.  

 For hvert medlem udpeges en  

 suppleant.
Formanden, medlemmerne og suppleanterne udnævnes af økonomi- og  

 erhvervsministeren for en periode på 4 år og kan genudnævnes.
Stk. 2.  

  

 Skibsfartsnævnet har ansvaret for, at et skib,  

 hvor staten har overtaget brugsretten, udnyttes i overensstemmelse med det  

 søtransportbehov, som har dannet grundlag for overtagelsen, enten ved at  

 nævnet  

 bortchartrer skibet, eller ved at nævnet påbyder rederiet at indgå en  

 charteraftale med en befragter, der er anvist af nævnet.
Skibsfartsnævnet har  

 i  

 disse tilfælde ansvaret for at fastsætte fragtraten for de overtagne skibe.  

 Skibsfartsnævnet kan i øvrigt  

 fastsætte vilkår i forbindelse hermed.
 Stk. 3.  

  

 Skibsfartsnævnet rådgiver økonomi- og  

 erhvervsministeren i alle skibsfartsmæssige forhold i forbindelse med en  

 beslutning om overtagelse af brugsretten til et skib efter § 1 og i  

 forbindelse  

 med en beslutning om, hvorvidt der ikke længere er behov for en sådan  

 disposition.
 Stk. 4.  

  

 Skibsfartsnævnet rådgiver endvidere ministeren i  

 alle skibsfartsmæssige forhold i forbindelse med internationale kriser, som  

 kan  

 berøre danske skibes sikkerhed.
 Stk. 5.  

  

 Nævnets forretningsorden fastsættes af ministeren.  

 Søfartsstyrelsen og Danmarks Rederiforening varetager sekretariatet for  

 Skibsfartsnævnet.
 Stk. 6.  

  

 Skibsfartsnævnets medlemmer og medhjælpere udøver  

 hvervet under ansvar efter straffelovens §§152-152 f.
 § 5.  

  

 Økonomi- og  

 erhvervsministeren kan pålægge rederier, der har skibe, der fører eller er  

 berettiget  

 til at føre dansk flag, at indberette disse skibes positioner og rejser og  

 kan  

 i øvrigt kræve alle nødvendige oplysninger til brug for opfyldelse af denne  

 lov.
 § 6.  

  

 Henlægger økonomi- og  

 erhvervsministeren sine beføjelser efter loven til Søfartsstyrelsen, kan  

 ministeren fastsætte regler om klageadgangen, herunder om at  

 Søfartsstyrelsens  

 afgørelser ikke kan indbringes for anden administrativ myndighed.
 § 7.  

  

 Skibsfartsnævnets  

 afgørelser kan ikke indbringes for anden administrativ myndighed.
 § 8.  

  

 Den, der ikke uden  

 unødigt ophold efterkommer et påbud, jf. § 1, stk. 1, § 4, stk. 2, og § 5,  

 eller  

 overtræder forskrifter udstedt i medfør af loven, straffes med bøde eller  

 fængsel indtil 2 år.
Stk. 2.  

  

 Tilsvarende straffes den, der 1)  

 	  

 til nævnet giver urigtige eller vildledende  

 oplysninger, 2)  

 	  

 fortier oplysninger af betydning for nævnets  

 dispositioner, eller 3)  

 	  

 handler i strid med de af nævnet fastsatte  

 vilkår.
 Stk. 3.  

  

 Begås de i stk. 2 omhandlede overtrædelser  

 uagtsomt, er straffen bøde eller under skærpende omstændigheder fængsel  

 indtil  

 4 måneder.
 Stk. 4.  

  

 Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 § 9.  

  

 Loven træder i kraft den  

 1. juli 2006.
 Stk. 2.  

  

 Lov om et skibsfartsnævn, jf. lovbekendtgørelse  

 nr. 582 af 29. september 1988, ophæves.
 § 10.  

  

 Loven gælder ikke for  

 Færøerne og Grønland.
Ændringer i anden lovgivning § 11.  

  

 I lov om krigsforsikring  

 af skibe, jf. lov nr. 387 af 10. juni 1997, som ændret ved lov nr. 1174 af  

 19.  

 december 2003, affattes § 1, stk. 2, nr. 6, således:
 "6)  

 	  

 Skibe, som staten overtager brugsretten til,  

 jf. § 1 i lov om overtagelse af brugsretten til danske skibe.
Bemærkninger til lovforslaget 1. Baggrunden for lovforslaget og lovforslagets indhold.
Lovforslaget  

 har til formål at opdatere og modernisere den gældende lov om et  

 skibsfartsnævn  

 fra 1952.  

 Lovforslaget  

 er i overensstemmelse med regeringens mål om at bidrage til den  

 internationale  

 sikkerhed og stabilitet samt at øge evnen til krisestyring, både civilt og  

 militært.
Lovforslaget opfylder endvidere ministerens forpligtelse til  

 planlægning af søtransport i krigs- og krisesituationer.
Lovforslagets  

 anvendelsesområde kan opdeles i to hovedgrupper.  

 Den første hovedgruppe er de tilfælde, hvor  

 Danmark er i krig eller i krigslignende tilstand, herunder udsat for  

 omfattende  

 terrorvirksomhed, eller en omfattende katastrofe rammer Danmark.
Den anden  

 hovedgrupper er, når Danmark skal opfylde sine forpligtelser som medlem af  

 NATO  

 og FN i forbindelse med krig eller krigslignende tilstand i andre lande,  

 herunder omfattende terrorvirksomhed, samt når det er nødvendigt, for at  

 Danmark kan opfylde andre internationale forpligtelser, hvor der i NATO, FN  

 eller EU er truffet en bindende beslutning om at yde bistand til andre lande  

 i  

 forbindelse med alvorlige katastrofer, herunder naturkatastrofer.
 I  

 disse situationer kan regeringen beslutte, at staten skal overtage  

 brugsretten  

 til danske skibe, hvis det normale skibsfartsmarked eller særlige civile  

 eller  

 militære arrangementer ikke kan opfylde det søtransportbehov, der følger  

 heraf.  

 Der vil i givet fald  

 være tale om en beslutning om ekspropriation omfattet af grundlovens § 73, og  

 der er derfor i lovforslaget fastlagt en kompensationsordning, der har til  

 formål at sikre, at rederierne opnår fuld erstatning.
 Lovforslaget  

 følger op på § 24 i beredskabsloven, jf. lovbekendtgørelse nr. 137 af 1.  

 marts  

 2004, hvoraf det fremgår, at de enkelte ministre skal hver inden for  

 deres  

 område planlægge for opretholdelse og videreførelse af samfundets funktioner  

 i  

 tilfælde af ulykker og katastrofer, herunder krigshandlinger, samt for at  

 kunne  

 yde støtte til forsvaret.
Den  

 gældende lov om et skibsfartsnævn er fra 1952, jf. lovbekendtgørelse nr. 582  

 af  

 29. september 1988 (FT 1951-52 A 3599 B 267 C 365, 403 FF 1930, 2096, 3121,  

 3163  FT 1964-65 A 1873 B 801 C 621 FF 3283, 3574 5536 5791 - FT  

 1978-79 A  

 1055 B 251 C 215 FF 1288, 2581, 6322, 6875  FT 1987-88 A 1633 B 163 C  

 233 FF  

 2005, 2573, 3905, 4468).  

 I henhold til den gældende lov, er industriministeren (nu økonomi- og  

 erhvervsministeren) bemyndiget til at nedsætte et skibsfartsnævn, som  

 overtager  

 brugsretten til samtlige danske oceangående skibe fra det tidspunkt, det  

 under  

 Den Nordatlantiske Traktats Organisation (NATO) oprettede skibsfartsorgan  

 (Defence Shipping Authority) træder i virksomhed.
Skibsfartsnævnet er  

 endvidere  

 bemyndiget til at overtage brugsretten til ikke-oceangående skibe og  

 fartøjer.
 Lov  

 om et skibsfartsnævn er suppleret med en overenskomst mellem Skibsfartsnævnet  

 og danske rederier om vilkårene for brugsretten til deres skibe.
I  

 erkendelse af at Defence Shipping Authority, sammen med andre såkaldte NATO  

 Civil Wartime Agencies, var en reminiscens fra den kolde krigs dage,  

 besluttede  

 NATO-Rådet i juni 2003 at afvikle planerne for skibsfartsorganet.
Dette har  

 medført,  

 at der er behov for at ændre grundlaget for overtagelsen af brugsretten til  

 danske  

 skibe.
Hjemmelen  

 til at overtage brugsretten til danske skibe har aldrig været bragt i  

 anvendelse.
Det skyldes, at der er tale om en foranstaltning, der kun skal  

 anvendes  

 i helt ekstraordinære krisesituationer, som fx når Danmark er i krig, og hvor  

 forsyningssikkerheden  

 er i fare.  

 Der er  

 fortsat behov for at sikre forsyninger til Danmark i tilfælde af krig, og af  

 samme grund medtager lovforslagets § 1 en hjemmel hertil.
Også  

 de danske internationale forpligtelser kan føre til, at Danmark skal bistå  

 med  

 at dække et tvingende transportbehov uden for Danmark.
Danmarks forpligtelser  

 i  

 henhold til Den Nordatlantiske Traktat fra 1949 er i denne forbindelse  

 uforandret, og der er efter forslaget lagt op til, at staten fortsat har  

 hjemmel til at overtage brugsretten til danske skibe for at opfylde  

 NATO-forpligtelser.
 Historisk  

 set har søtransport været en væsentlig kapacitet i en krig og en forudsætning  

 for at kunne genoprette kontrollen efter et angreb.  

 Det må også forventes at være tilfældet i en  

 eventuel kommende krig.
NATOs  

 planlægning er i dag i høj grad fokuseret på indsættelse af militære styrker  

 i  

 fredsskabende og fredsbevarende operationer over hele verden.
En sådan  

 operation kan fx ske på grundlag af en FN-beslutning.
Det er en forudsætning  

 for sådanne operationer, at der er sikkerhed for, at de militære styrker og  

 det  

 militære materiel rettidigt kan transporteres til operationsområderne.  

 Søtransport er i denne forbindelse  

 af stor betydning, og Danmark kan som søfartsnation yde et væsentligt bidrag.
Under  

 de senere års større militære operationer har skibsfartsmarkedet kunnet  

 opfylde  

 behovet for søtransport.  

 Det var tilfældet under Golf krisen/krigen i 1991, Balkankrisen i 1993,  

 krisen i Kosovo i 1999 og Irak krigen i 2003. Lovforslaget vil sikre rådighed  

 over søtransport i de situationer, hvor det ikke er muligt for markedet,  

 eller  

 gennem andre planlagte arrangementer, at stille den nødvendige tonnage til  

 rådighed under forudsætning af, at betingelserne i § 1 er opfyldt.
En sådan  

 situation kan opstå ved store og hurtigt iværksatte operationer, samt i  

 situationer hvor der er et behov for visse specialskibe, som ikke med kort  

 varsel er til rådighed på markedet.
 Terrortruslen,  

 anvendelse af masseødelæggelsesvåben, katastrofer og naturkatastrofer er  

 fremstået  

 som nye elementer i kriseplanlægningen og i sårbarhedsudredninger såvel  

 nationalt som internationalt.  

 I sådanne situationer kan søtransport vise sig at være af vital betydning,  

 fx ved en aktion som afbryder en fast forbindelse mellem landsdelene eller  

 ved  

 fremførelse af materiel til katastroferamte lande.
Lovforslaget  

 giver derfor også hjemmel til at overtage brugsretten til skibe for at  

 opfylde  

 et tvingende transportbehov i Danmark som følge af omfattende  

 terrorvirksomhed,  

 der er rettet mod Danmark, og hvor det som følge heraf er nødvendigt at sikre  

 forsyninger til Danmark eller færdslen mellem landsdelene.
Som noget nyt  

 skabes  

 der ligeledes hjemmel for den danske stat til at overtage brugsretten til  

 skibe i tilfælde af omfattende katastrofer i  

 Danmark, herunder naturkatastrofer.
Endvidere  

 er der i forhold til den nuværende lov tale om mindre justeringer i hjemmelen  

 til at yde bistand, hvor der sker omfattende terrorvirksomhed uden for  

 Danmark,  

 og hvor Danmark som følge af bindende internationale beslutninger i FN, NATO  

 eller EU skal medvirke til at dække et tvingende transportbehov.  

 Hermed sikres det, at Danmark kan  

 overholde sine internationale forpligtelser.
Af samme grund medtages også en  

 hjemmel til, at den danske stat kan overtage brugsretten i forbindelse med  

 omfattende katastrofer, herunder naturkatastrofer, hvor der fx i FN er  

 truffet  

 en bindende beslutning om, at medlemslandene skal medvirke til at dække et  

 tvingende transportbehov for fx at sikre forsyninger til de nødstedte eller  

 til  

 at transportere sårede eller nødstedte væk fra et risikoområde.  

 Udvidelsen af adgangen til  

 at overtage skibe i tilfælde af krigslignende situationer og katastrofer i  

 udlandet omfatter ikke handelsflåden generelt, men begrænses til skibe, der  

 særligt er udpeget hertil ved forudgående aftale imellem Skibsfartsnævnet og  

 de  

 pågældende rederier.  

 Rederierhvervet  

 har tilkendegivet, at nævnet ikke vil få problemer med indgåelse af sådanne  

 overenskomster i fornødent omfang.
 Herudover  

 er der i øvrigt sket en modernisering af loven, der nu ophæver den hidtidige  

 lov om et skibsfartsnævn fra 1952.
2. Økonomiske og administrative konsekvenser for det offentlige Statens  

 overtagelse af et skib vil kun ske, hvis der opstår et  

 brugerbehov herfor,  

 jf. § 1, stk. 2. Brugeren/befragteren er den myndighed, hvortil  

 Skibsfartsnævnet bortchartrer skibet, eller den myndighed eller organisation,  

 fx Forsvarskommandoen eller en nødhjælpsorganisation, med hvilken nævnet  

 påbyder det pågældende skibs rederi at indgå en charteraftale, jf. § 4, stk.  

 2.
De  

 myndigheder mv., som skal anvende de skibe, som staten overtager brugsretten  

 til, skal betale herfor.
Betalingen udgøres af de af Skibsfartsnævnet  

 fastsatte  

 fragtrater, der således skal dække statens udgifter.
Det gælder også, hvis  

 transporten sker på vegne af fx Forsvarskommandoen.
Dette svarer i høj grad  

 til  

 de ordninger, der er i dag, når Forsvarskommandoen undtagelsesvis har brug  

 for  

 at benytte civile skibe for at dække et transportbehov.
 I  

 lighed med den gældende lov om et skibsfartsnævn lægger lovforslaget op til,  

 at  

 udgifterne i forbindelse med statens overtagelse af brugsretten og  

 Skibsfartsnævnets  

 virke i denne forbindelse dækkes af fragtraterne for de overtagne skibe, jf.  

 §  

 2.
Skibsfartsnævnet  

 fastsætter den betaling, også kaldt  

 fragtrate, som skal betales af brugeren, jf. § 4, stk. 2. Ifølge  

 almindelig markedspraksis vil denne dække omkostningerne ved skibets normale  

 drift, kapitalomkostninger, forsikringsomkostninger m.m.
I dette tilfælde vil  

 fragtraten blive fastsat, således at den også dækker omkostningerne i  

 forbindelse med Skibsfartsnævnets virke.
 Også  

 i lighed med den gældende lov vil Skibsfartsnævnets virke, når staten ikke  

 har  

 overtaget brugsretten, ikke medføre udgifter af betydning, fordi der ikke til  

 Skibsfartsnævnets medlemmer udbetales honorarer, mødediæter el. lign.
 Staten  

 har ikke i medfør af den gældende ordning overtaget brugsretten til noget  

 skib,  

 idet det altid har været muligt at få dækket det nødvendige søtransportbehov  

 på  

 markedsvilkår.  

 Dette  

 forventes også at blive muligt i fremtiden.
 Det  

 er derfor vurderingen, at lovforslaget ikke vil have nævneværdige økonomiske  

 og  

 administrative konsekvenser for det offentlige.
Skulle der mod forventning blive behov for at  

 overtage skibe, vil det naturligvis indgå i vurderingen, ikke kun hvor  

 velegnet  

 skibet er til den pågældende transport, men også hvilke omkostninger der kan  

 påløbe ved at tage skibet ud af den sædvanlige drift.
Dette sker med henblik  

 på  

 at minimere omkostningerne til eventuel erstatning for lidte tab.
3. Økonomiske og administrative konsekvenser for erhvervslivet I  

 lighed med den gældende lov forudsætter lovforslaget, at rederierne for de  

 skibe, der overtages af staten, oppebærer en fragtrate, som mindst svarer til  

 markedsraten, jf.  

 § 2,  

 stk. 1, samt at rederierne holdes økonomisk skadesløs i forbindelse med  

 eventuelle krav ved tilsidesættelse af eksisterende fragtaftaler, jf. § 2,  

 stk.  

 3.
 Det  

 kan ikke afvises, at statens overtagelse af et skib kan medføre mindre  

 administrative  

 konsekvenser for et rederi, fx i forbindelse med at finde erstatningstonnage  

 i  

 en liniefart.
 Det  

 er derfor vurderingen, at lovforslaget ikke vil have økonomiske konsekvenser  

 for erhvervslivet og kun mulige, mindre administrative konsekvenser.
Forslaget  

 har været sendt til Erhvervs- og Selskabsstyrelsens Center for Kvalitet i  

 ErhvervsRegulering med henblik på en vurdering af, om forslaget skal  

 forelægges  

 et af Økonomi- og Erhvervsministeriets virksomhedspaneler.
Styrelsen vurderer  

 ikke, at forslaget indeholder administrative konsekvenser for erhvervslivet i  

 et omfang, der berettiger, at det bliver forelagt et virksomhedspanel.  

 Forslaget bør derfor ikke forelægges  

 et af Økonomi- og Erhvervsministeriets virksomhedspaneler.
4. Administrative og økonomiske konsekvenser for borgerne Forslaget  

 indeholder ikke administrative og økonomiske konsekvenser for borgerne.
5. Miljømæssige konsekvenser Lovforslaget  

 har ikke miljømæssige konsekvenser.
6. Forholdet til EU-retten Lovforslaget  

 indeholder ikke EU-retlige aspekter.
 7. Hørte organisationer m.v.
 Lovforslaget har været i  

 høring hos Beredskabsstyrelsen, Bilfærgernes Rederiforening, Danmarks  

 Rederiforening,  

 Fagligt Fælles Forbund, Finansministeriet, Forsvarsministeriet,  

 Justitsministeriet, Maskinmestrenes Forening, Metal Søfart,  

 Radiotelegrafistforeningen  

 af 1917, Rederiforeningen af 1895, Rederiforeningen for Mindre Skibe,  

 Rigsrevisionen, Skibsfartsnævnet, Statsministeriet, Søfartens Ledere   

 Dansk  

 Navigatørforening, Sømændenes Forbund, Transport- og Energiministeriet og  

 Udenrigsministeriet.
Vurdering af lovforslagets konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske og administrative konsekvenser for det offentlige Ingen Ikke nævneværdige Økonomiske og administrative konsekvenser for erhvervslivet Ingen Ingen økonomiske og ikke nævneværdige administrative Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til  

 stk. 1 Som  

 anført i de almindelige bemærkninger er der tale om, at den eksisterende  

 hjemmel i den nuværende lovs § 1 til at overtage brugsretten til skibe i  

 stort  

 omfang videreføres, dog således at de angivne krisesituationer, hvor loven  

 kan  

 bringes i anvendelse, udvides, så forslaget dækker tidens krisebillede.
 Da  

 der er tale om et nødvendigt om end et omfattende indgreb i helt  

 ekstraordinære  

 situationer, er det forudsat, at en udnyttelse af hjemmelen i § 1 skal bero  

 på  

 en regeringsbeslutning.  

 Herudover vil det som i den nuværende lov være en forudsætning for  

 overtagelsen af brugsretten, at der i øvrigt ydes fuld erstatning, jf.  

 lovforslagets § 2, idet en overtagelse af brugsretten vil have karakter af et  

 ekspropriativt indgreb, jf. grundlovens § 73.
§ 1,  

 stk. 1, nr. 1, omfatter ud over den generelle krigstrussel mod Danmark også  

 terrorvirksomhed, der rammer Danmark, og som påvirker den danske  

 forsyningssituation.
Bestemmelsen skal læses i sammenhæng med de betingelser,  

 der følger af stk. 2, således at det er en klar forudsætning, at det normale  

 marked ikke fungerer.  

 Der  

 har som nævnt i de almindelige bemærkninger ikke hidtil været behov for at  

 udnytte den eksisterende hjemmel til at overtage brugsretten.
 § 1,  

 stk. 1, nr. 2, giver hjemmel til at overtage brugsretten i tilfælde af  

 omfattende katastrofer, herunder naturkatastrofer, der rammer Danmark.  

 Det skønnes væsentligt, at der også  

 i disse situationer skal være mulighed for at sikre forsyninger til Danmark  

 eller transport mellem de danske landsdele, når de i stk. 2 nævnte  

 forudsætninger er opfyldt.
§ 1,  

 stk. 1, nr. 3, skaber i overensstemmelse med den nuværende lovs § 1 hjemmel  

 til  

 opfyldelse af de danske NATO-forpligtelser og fredsbevarende militære  

 operationer  

 uden for Danmark.  

 Bestemmelsen  

 kan også anvendes, hvis tilsvarende bindende beslutninger om bistand træffes  

 af  

 FN i forbindelse med krig eller krigslignende tilstande i andre lande,  

 herunder  

 omfattende terrorvirksomhed.
Som tilfældet er med de under nr. 1-2 og 4  

 nævnte  

 situationer, er det en forudsætning for at bringe hjemmelen til anvendelse,  

 at  

 der er tale om et tvingende transportbehov, der ikke kan dækkes af det  

 normale  

 marked.
Eller at de aftaler om transport, der måtte være indgået gennem  

 særlige  

 arrangementer, ikke kan opfylde transportbehovet.
 I  

 den gældende lov om et skibsfartsnævn er betingelserne for Skibsfartsnævnets  

 overtagelse af brugsretten til danske skibe for at løse et transportbehov  

 uden  

 for Danmark kædet sammen med en beslutning i NATO Rådet, om at lade NATOs  

 skibsfartsorgan  

 begynde sin virksomhed.  

 Beslutninger i NATO Rådet kræver enstemmighed og således den danske  

 regerings tilslutning.
 I  

 lovforslaget sker overtagelse af brugsretten for at løse NATO-opgaver fortsat  

 efter en beslutning i NATO Rådet, der følges op af en regeringsbeslutning.  

 Den nødvendige regeringsbeslutning  

 er en ændring i forhold til den gældende lov om et skibsfartsnævn.
 § 1,  

 stk. 1, nr. 4, giver hjemmel til at opfylde bindende internationale  

 forpligtelser til at dække et transportbehov ved omfattende katastrofer uden  

 for Danmark, herunder naturkatastrofer, hvor regeringen som medlem af NATO,  

 FN,  

 eller EU har forpligtet sig til at medvirke til dækning af et tvingende  

 transportbehov, der ikke kan dækkes af det normale marked.
 Ved  

 skibe, der fører eller er berettiget til at føre dansk flag, forstås skibe  

 som  

 er registreret i Dansk Skibsregister (DAS) eller i Dansk Internationalt  

 Skibsregister (DIS), herunder skibe, der midlertidigt har ret til at føre  

 dansk  

 flag, fordi de er lejet uden besætning af en dansk reder (såkaldt  

 bareboatregistrerede skibe til dansk flag).
 I de  

 omhandlede krisesituationer vil det eventuelle behov for søtransport normalt  

 kunne opfyldes af få skibe af bestemt(e) type(r).  

 For at gøre forslaget så dækkende som muligt,  

 omfatter det imidlertid alle danske skibe, uanset størrelse og anvendelse.
 Dette  

 svarer til den gældende lov om et skibsfartsnævn suppleret med skibe, der er  

 bareboatregistreret ind til dansk flag, men som har udenlandsk  

 redersammensætning.
 Der  

 henvises i øvrigt til baggrunden for lovforslaget og lovforslagets indhold.
Til  

 stk. 2 Skibsfartsmarkedets  

 muligheder for at opfylde søtransportbehovet afhænger af efterspørgslen på  

 det  

 pågældende tidspunkt.  

 Ifølge  

 analyser fra NATOs udpegede skibsfartseksperter er der på markedet i dag og i  

 de nærmeste år stor efterspørgsel efter de skibstyper, som er bedst egnede  

 til  

 militære transporter.
Det er først og fremmest RO/RO (roll on/roll of) skibe  

 og  

 containerskibe.  

 Det kan derfor vise sig vanskeligt, om det overhovedet er muligt, at hente  

 disse skibe på normale kontrakter ud fra deres aktuelle farter, hvis der  

 opstår  

 et akut og omfattende transportbehov.  

 Det er kun i sådanne situationer, hvor det normale skibsfartsmarked ikke  

 kan dække behovet, at forudsætningen for en overtagelse er til stede.
Under  

 de senere års fredsbevarende operationer har skibsfartsmarkedet kunnet  

 opfylde  

 behovet for søtransport.  

 Dette sker normalt ved indgåelse af aftaler mellem de relevante militære  

 myndigheder og de omhandlede rederier.  

 Også Forsvarskommandoen har indgået sådanne  

 aftaler.
Nogle NATO lande har tilsvarende aftaler, medens andre lande har  

 regeringsejede skibe, som umiddelbart kan anvendes i krisesituationer.
 Landene  

 koordinerer brugen af skibe under disse særlige arrangementer.  

 Andre medlemslande kan således få  

 rådighed over et skib eller ledig plads på et skib, som ikke er fuldt ud  

 udnyttet af flaglandet.
Til  

 stk. 3 Bestemmelsen  

 fastsætter, at brugsretten til skibet tilbagegives til rederiet senest, når  

 regeringen har besluttet, at den pågældende krisesituation efter stk. 1 er  

 ophørt.
 Bestemmelsen  

 tager højde for, at skibet kan tilbagegives til rederiet, når der ikke  

 længere  

 er brug for det, fx efter en enkelt rejse.
 Det  

 forudsættes, at det i charteraftalen er specificeret, hvor skibet skal  

 befinde  

 sig, når brugsretten tilbagegives til rederiet.
 Der  

 findes en tilsvarende bestemmelse i den overenskomst, som i henhold til den  

 gældende lov om et skibsfartsnævn er indgået mellem Skibsfartsnævnet og  

 danske  

 rederier.  

 Den  

 pågældende overenskomst vil i øvrigt efter lovens ikrafttræden være  

 overflødig.  

 Dog vil der skulle indgås aftaler  

 om  

 udpegning af skibe til visse formål, jf. nedenfor i bemærkningerne til § 2.
Til § 2 Til  

 stk. 1 Når  

 staten overtager brugsretten i medfør af lovforslagets § 1, vil der være tale  

 om en beslutning om ekspropriation omfattet af grundlovens § 73. Den  

 foreslåede  

 kompensationsordning har derfor til formål at sikre, at rederierne opnår fuld  

 erstatning.
 Det  

 er på den baggrund fastlagt, at rederiet er garanteret den fragtrate, som på  

 overtagelsestidspunktet er gældende på markedet for det pågældende skib,  

 enten  

 ved at staten betaler rederiet, eller ved at Skibsfartsnævnet fastsætter  

 charterhyren i tilfælde, hvor rederiet er blevet påbudt at indgå en  

 charteraftale med en anden bruger.
 Charterhyren  

 skal fastsættes således, at den udover godtgørelsen til rederiet kan dække  

 statens øvrige udgifter i forbindelse med overtagelse af brugsretten til  

 skibet, herunder udgifterne til Skibsfartsnævnets virksomhed.
 Der  

 findes en tilsvarende bestemmelse i den gældende lov om et skibsfartsnævn  

 sammenholdt med den overenskomst, der er indgået mellem Skibsfartsnævnet og  

 danske  

 rederier.
Til  

 stk. 2 Da der er tale om ekspropriative indgreb, er  

 det nødvendigt at foretage den præcisering, der fremgår af stk. 2.  

 Det har allerede ligget i den gældende lovgivning,  

 at man ikke ved ekspropriative indgreb kunne afskære bl.a. rederier fra at  

 stille krav om fuld erstatning for de tab, som de måtte lide  

.
Til  

 stk. 3 Overtagelse  

 af brugsretten indebærer i praksis, at rederierne står for skibets  

 fortsatte  

 drift, herunder teknisk og forsikringsmæssigt, mens staten påtager sig at  

 dække  

 rederiernes udgifter via en fastsat fragtrate.
Statens overtagelse af  

 brugsretten kan medføre, at fragtaftaler, herunder  

 konnossementsforpligtelser,  

 tilsidesættes.
 Lovforslaget  

 forudsætter, at beslutningen om overtagelse af brugsretten til et eller flere  

 skibe er betinget af, at den nødvendige tonnage ikke kan fremskaffes på  

 normale  

 markedsvilkår eller ved særlige arrangementer, jf. lovforslagets § 1, stk. 2.  

 Den nødvendige tonnage kan derfor typisk kun fremskaffes ved at tilsidesætte  

 en  

 løbende, kommerciel fragtaftale.
 Det  

 er derfor fundet nødvendig at præcisere, at statskassen erstatter en reders  

 økonomiske tab.  

 Det kan  

 fx være tab i form af erstatningskrav for brudte fragtaftaler, eller udgifter  

 ved indchartring af erstatningstonnage i stedet for overtagne skibe.
 I  

 den gældende lov om et skibsfartsnævn findes en tilsvarende bestemmelse.  

 Skibsfartsnævnets erstatningsansvar er her imidlertid alene præciseret til at  

 gælde for en situation, hvor nævnet overtager brugsretten til forud udpegede  

 skibe, før NATOs skibsfartsorgan træder i virksomhed.  

 Denne situation vil således i princippet opstå  

 i fredstid og er derved sammenlignelig med flere af de situationer, som er  

 nævnt i lovforslagets § 1.
For  

 at mindske generne for rederier i forbindelse med overtagelse af brugsretten  

 til skibe og tilsidesættelse af fragtaftaler, er det forudsat, at der  

 forudgående indgås aftaler med rederierne om udpegning af en række grupper af  

 egnede skibe, blandt hvilke man i givet fald vil kunne udvælge skibe til  

 anvendelse  

 i de i lovens § 1, stk. 1, nr. 3 og 4, nævnte situationer.
Sigtet hermed er  

 at  

 forebygge, at et rederi i disse situationer fratages rådigheden over et skib,  

 som udgør et centralt led i dets virksomhed, fx fordi det indgår som et  

 uerstatteligt  

 led i et større rutearrangement.
De nævnte aftaler forudsættes indgået uden  

 særskilt vederlæggelse; betaling bliver først aktuel, hvis Skibsfartsnævnet  

 overtager  

 brugsretten til et skib.
Der eksisterer i dag aftaler om dispositionsret, og  

 nævnet forventes ikke i fremtiden at få nogen problemer med i fornødent  

 omfang  

 at opnå sådanne overenskomster.
Til  

 stk. 4 Bestemmelsen svarer til den  

 nuværende lovs § 4, stk. 4.  

 Det kan ikke udelukkes, at  

 statens overtagelse af brugsretten kan medføre, at pantebreve i det overtagne  

 skib kan forfalde.
Ikke mindst udenlandske pantebreve kan have klausuler, som  

 giver dem særlige rettigheder ved sådanne overtagelser.
Med henblik på at sikre fuld erstatning for  

 det tab, som rederierne måtte lide som følge heraf, giver bestemmelsen  

 mulighed  

 for, at staten vil kunne indtræde som kreditor.
Bestemmelsen udelukker  

 naturligvis ikke, at der med debitors samtykke kan findes en anden løsning.
Til  

 stk. 5 For  

 så vidt angår forsikring af skibene, er det udgangspunktet, at rederierne  

  i  

 lighed med sædvanlige fragtaftaler  skal sørge for skibenes  

 forsikringer også  

 efter, at staten har overtaget brugsretten.
Fragtraterne vil normalt dække  

 alle  

 omkostninger, herunder omkostninger til forsikring.
Bestemmelsen i stk. 5 tager  

 højde for den særlige situation, hvor det ikke er muligt for rederiet at  

 videreføre et skibs forsikringsforhold som følge af overtagelsen af  

 brugsretten.
Ligeledes åbnes der mulighed for at ændre på skibets  

 forsikringsforhold, hvor rederiet i forbindelse med overtagelsen ønsker at  

 tegne forsikring på sædvanlige vilkår, men ikke kan tegne en sådan forsikring  

 pga. overtagelsen.
Derimod vil et rederi, der vælger ikke at ændre på sit  

 forsikringsforhold, selv skulle bære risikoen for, at skibet eksempelvis er  

 underforsikret.
 Det  

 er således fundet nødvendigt at præcisere, at staten har ansvaret for, at den  

 på overtagelsestidspunktet gældende forsikringsdækning opretholdes.  

 Dette ligger også forudsætningsvis i  

 den nuværende ordning, hvor der findes en tilsvarende bestemmelse i den  

 overenskomst, som i henhold til den gældende lov er indgået mellem  

 Skibsfartsnævnet og danske rederier.
Hvis  

 de eksisterende forsikringer ikke kan videreføres, eller rederiet ikke kan  

 tegne nye forsikringer, vil nævnet skulle tegne særlige forsikringer for de  

 skibe, som staten overtager brugsretten til.
Disse er ikke omfattet af lov om  

 krigsforsikring af danske skibe, der kun omfatter private danske rederier.
Udgangspunktet  

 vil her være, at nævnet vil søge at tegne forsikringer på det private marked.  

 Det eksisterende skibsfartsnævn har således i dag en hvilende  

 kaskoforsikring,  

 der omfatter de skibe, som nævnet vil kunne disponere over.
Hvorvidt der skal  

 tegnes forsikring med en særlig dækning, enten i tilslutning til den af  

 rederiet tegnede forsikring eller som en del af nævnets forsikringsaftale, må  

 bero på en konkret vurdering.
Ved  

 sejlads i kriseområder eller ved særlige risikable situationer kan det  

 forekomme,  

 at de kommercielle forsikringer begrænser deres forsikringsdækning eller helt  

 ophører at give dækning.
Skulle det vise sig umuligt helt eller delvist at  

 forsikringsdække de danske skibe, som staten overtager brugsretten til, vil  

 staten selv træde til.
Uanset på hvilken måde forsikringsdækningen sikres,  

 det  

 være sig via private interessenter eller ved en statsdækning, vil  

 omkostningerne skulle dækkes af de fragtrater, der fastsættes af nævnet, jf.  

 §  

 2, stk. 3, og § 4, stk. 2.
Der  

 kan dog opstå helt ekstraordinære situationer, hvor forsikringsomkostningerne  

 er så store, fx til krigsrisikopræmier, at de ikke kan dækkes af en  

 normal  

 fragtrate.
I disse helt særlige situationer kan det blive nødvendigt for  

 Skibsfartsnævnet at foretage en særskilt vurdering af, hvorvidt en fragtrate  

 dækker alle omkostninger og i givet fald forlange en rate, som er dækkende  

 for  

 omkostningsniveauet.
 I  

 NATO regi er der også bestræbelser i gang for at få en samlet  

 forsikringsordning for skibe, som transporterer militært gods i forbindelse  

 med  

 en i NATO Rådet besluttet operation.  

 Etableres en sådan ordning, vil omkostningerne hertil også skulle indgå i de  

 af  

 nævnet fastsatte fragtrater.
Hvad  

 angår forsikringsdækningens omfang, vil dette normalt følge af den af  

 rederierne tegnede forsikring.
Har et rederi valgt at tage en stor  

 selvrisiko,  

 vil rederiet, såfremt forsikringen fortsætter efter statens overtagelse af  

 brugsretten, også skulle bære de omkostninger, der følger heraf, idet  

 fragtraterne er udformet på en sådan måde, at de ikke tager hensyn til det  

 enkelte skibs forsikringsforhold.
Det samme gælder ved fragtaftaler, der  

 indgås  

 på helt kommercielle vilkår.
Bortfalder forsikringen som følge af rederiets  

 forsætlige handlinger, vil der heller ikke som følge af statens overtagelse  

 af  

 brugsretten gælde særlige forhold.
Til § 3 Når  

 den i lovforslaget omhandlede overtagelse af brugsretten ikke er sat i værk,  

 vil de statsfinansielle udgifter til nævnet være ubetydelige.
Det svarer til  

 forholdene under den gældende lov om et skibsfartsnævn.
Til § 4 Til  

 stk. 1 I  

 lovforslaget bibeholdes konstruktionen med et skibsfartsnævn, som kendes fra  

 den gældende lov om et skibsfartsnævn.  

 Også den nuværende sammensætning af  

 Skibsfartsnævnet bibeholdes.
 Skibsfartsnævnet  

 er i dag nedsat med en kongelig udnævnt formand fra rederierhvervet, tre  

 medlemmer indstillet af Danmarks Rederiforening, to medlemmer indstillet af  

 de  

 søfarendes organisationer og et medlem indstillet af Søfartsstyrelsen.  

 Nævnet sekretariatsfunktion  

 varetages af Søfartsstyrelsen sammen med Danmarks Rederiforening.
I  

 forhold til den nuværende lov er den eneste ændring, at formanden, som de  

 øvrige medlemmer, udnævnes af økonomi- og erhvervsministeren.  

 Det forudsættes, at der som hidtil  

 udnævnes en formand fra rederierhvervet.
Endvidere er, som for andre råd og  

 nævn, medlemsperioden sat til 4 år med mulighed for genudnævnelse.
 Med  

 bibeholdelsen af erhvervsrepræsentanterne vil der i det nye skibsfartsnævn  

 fortsat være kommerciel ekspertise i forbindelse med lovens anvendelse.
Siden  

 loven om et skibsfartsnævn blev sat i kraft i 1952, har Skibsfartsnævnet  

 fungeret som et rådgivende organ i forbindelse med handelsflådens beredskab.  

 Skibsfartsnævnet har varetaget  

 rådgivende funktioner både i forbindelse med planlægningen i NATO og i det  

 nationale beredskab.
Denne ordning videreføres.
Nævnets virksomhed har dog i  

 de  

 senere år været ret begrænset.
Skibsfartsnævnet  

 er en del af den offentlige forvaltning, hvilket bl.a. indebærer, at lov om  

 offentlighed i forvaltningen også finder anvendelse for nævnet.
De  

 oplysninger,  

 som nævnet behandler, vil dog i vidt omfang være omfattet af lovens  

 undtagelsesbestemmelser.
Til  

 stk. 2 Lovforslaget  

 pålægger Skibsfartsnævnet et ansvar for, at et overtaget skib udnyttes til  

 opfyldelse af det søtransportbehov, der har dannet grundlag for overtagelsen  

 af  

 skibet.  

 Dette svarer  

 til den gældende lov, hvor det også er Skibsfartsnævnets ansvar at udnytte de  

 til brug overtagne skibe for opfyldelse af de i loven nærmere anførte  

 opgaver.
 Lovforslaget  

 pålægger skibsfartnævnet at opfylde dette ansvar ved enten at bortchartre  

 skibet til en befragter, som har søtransportopgaver i den pågældende  

 situation,  

 eller ved at påbyde det pågældende rederi at indgå en charteraftale med en af  

 nævnet anvist befragter.
 I  

 henhold til den nuværende lov har Skibsfartsnævnet indgået en overenskomst  

 med  

 danske rederier om vilkårene for brugsretten til deres skibe.  

 I henhold til denne overenskomst  

 udøver nævnet også brugsretten ved at bortchartre skibet.
 Som  

 noget nyt i forhold til den nuværende lov og den tilhørende overenskomst  

 giver  

 lovforslaget Skibsfartsnævnet mulighed for at påbyde et rederi at indgå en  

 charteraftale med en af nævnet anvist befragter.  

 Bestemmelsen er indføjet, fordi det i nogle  

 tilfælde kan være mest praktisk, at en charteraftale indgås direkte mellem  

 rederiet og den egentlige bruger af skibet, befragteren.
 En  

 befragter kunne være en dansk militær myndighed, der som led i en FN  

 sanktioneret,  

 fredsbevarende operation har fået til opgave at indsætte og transportere  

 styrker og udstyr til et fjerntliggende operationsområde.
 En  

 befragter kunne også være en dansk nødhjælpsorganisation, der som følge af et  

 bindende, dansk tilsagn om katastrofehjælp har fået til opgave at  

 transportere  

 nødhjælpsudstyr til et katastroferamt område.
 Lovforslaget  

 pålægger også Skibsfartsnævnet et ansvar for at fastsætte charterhyren for  

 skibe, som nævnet selv bortchartrer, og for skibe, som nævnet påbyder en  

 reder  

 at bortchartre til en anvist befragter.
 I  

 den gældende lov om et skibsfartsnævn har Skibsfartsnævnet en tilsvarende  

 beføjelse.
Fastsættelsen  

 af en aktuel fragtrate kræver et indgående kendskab til det aktuelle  

 skibsfartsmarked.
Rederierhvervets medlemmer i Skibsfartsnævnet og deres  

 bagland har den nødvendige ekspertise for at fastsætte en charterhyre, der er  

 realistisk i relation til det aktuelle fragtmarked, herunder  

 omkostningsniveau  

 og forsikringsforhold.
Skulle der mod forventning blive behov for at  

 overtage skibe, vil det naturligvis indgå i vurderingen, ikke kun hvor  

 velegnet  

 skibet er til den pågældende transport, men også hvilke omkostninger der kan  

 påløbe ved at tage skibet ud af den sædvanlige drift.
Dette sker med henblik  

 på  

 at minimere omkostningerne til eventuel erstatning for lidte tab.
Til  

 stk. 3 Lovforslaget  

 pålægger Skibsfartsnævnet at rådgive økonomi- og erhvervsministeren om,  

 hvornår  

 der er opstået en situation, der tilsiger, at loven bringes i anvendelse, og  

 om  

 hvorledes dette rent praktisk bør ske.
 Der  

 findes ikke en tilsvarende bestemmelse i den gældende lov om et  

 skibsfartsnævn,  

 fordi det i medfør af denne lov er Skibsfartsnævnet, som selv overtager  

 brugsretten.
 Det  

 er imidlertid fundet hensigtsmæssigt i lovforslaget, at lade økonomi- og  

 erhvervsministeren stå som den formelle overtager af brugsretten, fordi det  

 er  

 valgt at lade lovens iværksættelse bero på en regeringsbeslutning.
 For  

 at inddrage den skibsfartsmæssige ekspertise i ministerens  

 beslutningsgrundlag,  

 i forhold til hvornår markedet ikke kan opfylde behovet, er nævnet pålagt  

 denne  

 rådgivende funktion.
Til  

 stk. 4 Lovforslaget  

 pålægger også Skibsfartsnævnet generelt at rådgive økonomi- og  

 erhvervsministeren i forbindelse med kriser, der kan berøre danske skibes  

 sikkerhed.
 Bestemmelsen  

 er ikke relateret til en situation, som omhandlet i § 1, men skal dække en  

 international krisesituation, hvor der er behov for skibsfartsmæssig  

 ekspertise  

 som grundlag for, at ministeren i den givne situation kan træffe  

 forholdsregler  

 for danske skibes sikkerhed.
 Bestemmelsen  

 her skal sammenholdes med lovforslagets § 5, hvormed rederier kan pålægges en  

 indberetningspligt over for ministeren.
 Der  

 findes ikke i den gældende lov en tilsvarende rådgivningspligt for  

 Skibsfartsnævnet, fordi indberetningspligten her er er over for  

 Skibsfartsnævnet selv.
Til  

 stk. 5 Som  

 i den gældende lov om et skibsfartsnævn er det fundet hensigtsmæssigt at  

 opretholde en forretningsorden for nævnet.
Der vil heri blive foreskrevet, at  

 nævnet skal orientere økonomi- og erhvervsministeren, såfremt det møder  

 vanskeligheder i forbindelse med indgåelse af de i § 2, stk. 3, nævnte  

 aftaler  

 om udpegning af skibe.
 Det  

 foreslås, at nævnets sekretariat, som hidtil, varetages af Søfartsstyrelsen  

 og  

 Danmarks Rederiforening.  

 Nævnets sekretariat har hidtil været en effektiv indgang til danske  

 rederier i forbindelse med internationale kriser, der har berørt danske  

 skibes  

 sikkerhed.
Til  

 stk. 6 Skibsfartsnævnets  

 medlemmer og medhjælp vil i nævnets virke få kendskab til oplysninger af  

 sikkerhedsmæssig betydning for skibe, der er eller skal overtages, og de  

 operationer, som de er eller skal være deltager i, samt om enkeltpersoners  

 eller private selskabers økonomiske forhold, fx fragtaftaler, charterrater  

 mv.  

 Der er tale om oplysninger, hvis hemmeligholdelse er af stor økonomisk  

 betydning for de pågældende rederier mv. og som har stor sikkerhedsmæssig  

 betydning.
Det  

 er fundet hensigtsmæssigt at medtage en udtrykkelig henvisning til  

 straffelovens  

 bestemmelser om  

 tavshedspligt for  

 nævnets medlemmer og dets medhjælpere.
Udover en pligt til at hemmeligholde  

 fortrolige oplysninger, som de pågældende bliver bekendt med gennem deres  

 hverv, indebærer bestemmelserne i straffeloven, at de pågældende kun må  

 anvende  

 sådanne oplysninger i forbindelse med udførelse af opgaver efter loven.  

 Overtrædelse heraf straffes med fængsel i indtil 6 måneder.
Under skærpende  

 omstændigheder kan straffen stige op til 2 år.
 Nævnets  

 medhjælpere omfatter dels de personer, som udfører sekretariatsopgaverne for  

 nævnet, dels eventuelle eksterne medhjælpere.
Til § 5 For  

 at kunne udføre sin virksomhed i henhold til lovforslaget, herunder udpege  

 egnede skibe for bestemte transporter, kan det blive nødvendigt for økonomi-  

 og  

 erhvervsministeren at få indberetning om relevante skibes positioner og  

 rejser.
I  

 forbindelse med internationale kriser kan der opstå fare for skibes  

 sikkerhed,  

 og der kan af lokale myndigheder eller af NATO eller FN blive etableret  

 sejladsregulerende foranstaltninger.
For at økonomi- og erhvervsministeren i  

 sådanne situationer kan træffe foranstaltninger til sikring af danske skibes  

 sejlads, kan det også blive nødvendigt at få indberetning om berørte skibes  

 positioner og rejser.
 Det  

 er derfor fundet påkrævet at bibeholde den i den eksisterende lov om et  

 skibsfartsnævn fastsatte indberetningspligt.
Til § 6 Bestemmelsen  

 om klageadgang svarer til den generelt anvendte bestemmelse indenfor Økonomi-  

 og Erhvervsministeriets område.  

 Den gældende lov om et skibsfartsnævn indeholder en tilsvarende  

 bestemmelse.
Til § 7 De  

 afgørelser, som Skibsfartsnævnet træffer, er ikke undergivet administrativ  

 rekurs.  

 Det svarer til,  

 hvad der gælder for en række andre nævn.
 Såfremt  

 befragteren eller det rederi, hvis skib er eller vil bliver overtaget, er  

 uenig  

 i Skibsfartsnævnets afgørelser, kan sag herom indbringes for de almindelige  

 domstole.  

 Det gælder  

 også, såfremt befragteren er en offentlig myndighed.
 Bestemmelsen  

 udelukker ikke, at det i forbindelse med overtagelse af et skib kan aftales,  

 at  

 eventuelle tvister afgøres ved voldgift efter bestemmelserne i lov om  

 voldgift.  

 En sådan bestemmelse  

 findes i den overenskomst, som i henhold til den gældende lov om et  

 skibsfartsnævn er indgået mellem Skibsfartsnævnet og danske rederier.
Til § 8 Bestemmelsen  

 hjemler straf for ikke at efterkomme Skibsfartsnævnets påbud, for afgivelse  

 af  

 urigtige eller vildledende oplysninger til nævnet samt for fortielse af  

 oplysninger af betydning for dets dispositioner.  

 Endvidere straffes den, som handler i strid med  

 de af nævnet fastsatte vilkår Straffebestemmelsen  

 svarer til den gældende lov om et skibsfartsnævn, men er moderniseret i  

 overensstemmelse  

 med gældende lovgivningspraksis.  

 Strafferammen er i forhold til den gældende lov reduceret til 2 år, der i  

 dag er den sædvanlige strafferamme inden for særlovgivningen.
Der er  

 endvidere  

 i lighed med anden lovgivning på søfartsområdet indføjet en henvisning til  

 straffelovens  

 kapitel 5 om ansvar for juridiske personer.
Til § 9 Det  

 foreslås, at loven træder i kraft den 1. juli 2006.
Til § 10 Loven  

 gælder i lighed med den gældende lov om et skibsfartsnævn ikke for Færøerne  

 og  

 Grønland.
Til § 11 Der  

 er tale om en konsekvensændring.  

 Titlen på den nye lov om overtagelse af brugsretten til danske skibe  

 indsættes i opregningen af love, der ikke er omfattet af lov om  

 krigsforsikring  

 i § 1, stk. 2, i stedet for lov om skibsfartsnævn, der ophæves.
