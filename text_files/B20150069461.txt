Åbent brev angående udskrivning af nyvalg til Folketinget VI MARGRETHE DEN ANDEN, af Guds Nåde Danmarks Dronning, gør vitterligt:
 Da det af hensyn til lovgivningsarbejdet i Folketinget samt valgperiodens snarlige udløb må anses for ønskeligt, at der afholdes nyvalg til Folketinget, bestemmer Vi herved, at nyvalg til Folketinget afholdes i hele riget torsdag den 18. juni 2015.
Givet på Amalienborg, den 27. maj 2015 Under Vor Kongelige Hånd og Segl MARGRETHE R.
