 Konkurrenceankenævnet har ophævet Konkurrencerådets afgørelse om, at  

 der i henhold til konkurrencelovens § 11 skulle indledes forhandlinger med  

 Dansk Forening for Skadesforsikring, SKAFOR, med henblik på, at SKAFOR over  

 for sine medlemmer skulle understrege, at henstillingen om ensartede  

 sikringskrav ikke var bindende.
Konkurrencerådet havde fundet (* 2), at henstillingen måtte antages at  

 forhindre markedsmekanismen i at frembringe et differentieret udbud af  

 forsikringsydelser.
Konkurrenceankenævnet fandt, at SKAFOR's retningslinier,  

 der i praksis måtte forventes at blive fulgt af medlemmerne, ville medvirke  

 til at skærpe konkurrencen med hensyn til øvrige forsikringsbetingelser, samt  

 at der var tale om en rationaliserende ordning, der på forsikringsmarkedet  

 måtte påregnes at ville komme kunderne tilgode.
År 1992, den 5. august, afsagde Konkurrenceankenævnet i sagen j.nr.  

 91-41.492 Dansk Forening for Skadesforsik ring, SKAFOR ctr.
KonkurrenceRådet  

 sålydende 1. Ved skrivelse af 2. juli 1991 har Dansk Forening for Skadesforsikring,  

 SKAFOR, klaget over en af KonkurrenceRådet den 25. juni 1991 truffet  

 afgørelse, hvorved rådet besluttede, at der i henhold til konkurrencelovens §  

 11 skal indledes forhandling med SKAFOR med henblik på ændring af foreningens  

 henstilling til sine medlemmer om at gennemføre ensartede sikringskrav i  

 overensstemmelse med regelsættet vedrørende erhvervsforsikring:  

 »Retningslinier for forsikringsselskabers regler for  

 indbrudssikring«.
 Klageren har påstået afgørelsen ophævet.
 KonkurrenceRådet har påstået afgørelsen stadfæstet.
 Sagen har været mundtligt forhandlet.
 2. Rådets skrivelse af 25. juni 1991 er sålydende:
 »Butikhandelens Fællesråd og Det danske Handelskammer har ved  

 skrivelse af 26. marts 1991, med henvisning til konkurrencelovens § 11,  

 anmodet KonkurrenceRådet om at vurdere forsikringsselskabernes indbyrdes  

 aftale om ens sikringskrav i relation til erhvervsforsikringer,  

 tyveriforsikringsdelen.
 Aftalen er efter organisationernes opfattelse konkurrencebegrænsende og  

 hæmmer effektiviteten i omsætningen af erhvervsforsikringsydelser.
 Regelsættet omfattende de ændrede krav til sikring er udarbejdet af Dansk  

 Forening for Skadesforsikring, SKAFOR, og sendt til  

 medlemsforsikringsselskaberne som en henstilling om at indføre ensartede  

 sikringskrav i selskabernes forsikringsbetingelser.
 I det omfang henstillingen følges, indebærer dette, at alle forretninger,  

 der har bestemte typer varer til videresalg, udlejning m.v., skal opfylde  

 nogle nærmere definerede minimumskrav til indbrudssikring.
 KonkurrenceRådet har på et møde den 19. juni 1991 SKAFOR har i forbindelse  

 med udarbejdelsen af ens krav til sikring indsamlet materiale fra de  

 forskellige medlemsselskaber og på grundlag heraf foretaget en  

 systematisering af sammenhænge mellem varearter, forretningstyper,  

 sikringsforhold og tyveririsiko samt foretaget en objektivering af tekniske  

 muligheder for sikring.
KonkurrenceRådet finder ikke, at dette i sig selv udgør noget  

 konkurrenceretligt problem.
Set ud fra en effektivitetsynsvinkel kan det være  

 hensigtsmæssigt, at alle selskaber får det bedst mulige informationsgrundlag  

 for konkurrencemæssig ageren.
 KonkurrenceRådet finder heller ikke at etableringen af et standardprodukt  

 med nærmere definerede sikringskrav ved siden af øvrige produkter vil være  

 betænkeligt.
 KonkurrenceRådet finder, at det konkurrenceretlige problem består i, at  

 der på grundlag af den indsamlede information er udsendt en henstilling fra  

 SKAFOR, der har karakter af en binding for medlemmerne til alene at udbyde et  

 forsikringsprodukt med samme sikringskrav.
 KonkurrenceRådet finder, at der i henhold til konkurrencelovens § 11 skal  

 optages forhandlinger med SKAFOR med henblik på, at SKAFOR over for  

 medlemmerne understreger, at henstillingen om ens sikringskrav i relation til  

 erhvervsforsikringer, tyveriforsikringsdelen, ikke er bindende, og at det af  

 det udsendte materiale fra SKAFOR til medlemmerne om varegrupper,  

 sikringsforhold og tyveririsiko m.m klart skal fremgå, at det er op til det  

 enkelte forsikringsselskab selv at fastsætte betingelser om sikring og andre  

 forhold ud fra selskabets egen vurdering af sikringsbehov og markedsforhold  

 etc.
 KonkurrenceRådet har ved afgørelsen lagt vægt på, at SKAFORs regelsæt i  

 sin nuværende form medfører eller må antages at medføre en  

 konkurrencebegrænsning med skadelige virkninger, jf. konkurrencelovens § 11,  

 idet henstillingen om ens sikringskrav må antages at forhindre  

 markedsmekanismen i at frembringe et differentieret udbud af  

 forsikringsydelser, som er i overensstemmelse med kundernes præferencer.  

 ...«.
 3. Klagerens argumentation.
 Klageren har anført, at SKAFORs henstilling vedrørende fælles krav til  

 tyverisikring ikke kan anses for en konkurrencebegrænsning, der medfører  

 eller vil kunne medføre de i konkurrencelovens § 11 nævnte skadelige  

 virkninger for konkurrencen.
Inden for de seneste år er der hos forsikringstagerne sket en betydelig  

 brancheglidning.
En følge heraf har været, at det er blevet vanskeligere at  

 knytte sikringskravene til den enkelte branche.
Som konsekvens heraf har  

 SKAFOR fundet det rigtigt og nødvendigt at ændre kriteriet for sikringsvalg  

 fra »forretningstype« til »vareart«.
I SKAFORs egen brochure, som retter sig til kunderne, er  

 forsikringsselskabernes nye ensartede krav om indbrudssikring nærmere  

 beskrevet.
Det fremgår, at kravene til indbrudssikring er inddelt i 6  

 forskellige niveauer de såkaldte sikringsniveauer.
Brochuren indeholder en  

 nærmere begrundelse for reglerne, hvad de går ud på, og hvordan der  

 indbrudssikres.
Endvidere er de forskellige sikringsniveauer nærmere  

 beskrevet.
I forordet til »Retningslinier for forsikringsselskabernes regler for  

 Indbrudssikring« er bl.a. anført, at »SKAFOR har henstillet til  

 alle medlemmerne at følge regelsættet«.
I et afsnit med overskriften  

 minimumsregler er anført, at »regelsættet er minimumskrav, og at det er  

 muligt for det enkelte forsikringsselskab at skærpe kravene ....«.
I  

 regelsættet findes endvidere et skema, hvor sikringsniveauer og varegrupper  

 sammenholdes.
Skemaet er vedhæftet som bilag til nærværende kendelse.
Henstillingen har således ikke karakter af en binding for foreningens  

 medlemmer til kun at tilbyde forsikring med samme sikringskrav.
Der føres  

 ikke kontrol med, om henstillingen følges.
Hvis henstillingen ikke følges,  

 har dette heller ingen konsekvens i form af sanktion eller lignende.
Hertil  

 kommer, at henstillingen på ingen måde er fulgt op med tariffer for præmier.
En del af udgifterne ved tyveriforsikring består af kundens opfyldelse af  

 sikringskrav.
Fælles retningslinier for sikringskrav betyder, at  

 forsikringstagerne nu vil kunne sammenligne denne del af forsikringsudgiften.  

 Herved bliver forsikringsmarkedet mere gennemskueligt for forsikringstagerne,  

 og dermed fremmes konkurrencen på markedet.
Omkostningerne ved at skifte forsikringsselskab vil være lave, når der er  

 fælles sikringskrav.
Forsikringskunderne opnår herved mulighed for at tegne  

 den forsikring, der indeholder de foretrukne vilkår og den mest favorable  

 præmie.
Hertil kommer, at fælles sikringskrav har den fordel, at en kunde,  

 der ønsker at skifte forsikringsselskab, ikke skal afholde udgifter til  

 opfyldelse af nye sikringskrav.
Hvis dette var tilfældet, ville muligheden  

 for at skifte selskab være mindre attraktiv.
Et ensartet sikringsgrundlag gør det sædvanligvis mindre påkrævet for  

 forsikringsselskabet at besigtige en forretning, inden forsikring tegnes.
Er  

 der tale om skift af forsikringsselskab, og oplyser forsikringstageren, at  

 det tidligere selskabs krav fortsat er opfyldt, vil fornyet besigtigelse i  

 princippet være ufornøden.
Herved billiggøres forsikringstegning i tilfælde  

 af forsikringsskift.
Dette øger forsikringstagernes »mobilitet« og  

 dermed konkurrencen.
Effekten heraf må på et marked som det foreliggende, der  

 er præget af betydelig konkurrence mellem selskaberne, forventes at blive til  

 gavn for kunderne.
Standardisering kan også på områder, der ikke er lovreguleret, være med  

 til at skabe ønsket gennemsigtighed.
Herved lettes forbrugernes mulighed for  

 at drage sammenligninger.
At der ikke er lovgivet herom, kan således ikke  

 tages som udtryk for, at standardisering ikke er ønskelig set ud fra et  

 samfundsmæssigt synspunkt.
SKAFOR varetager ved sin virksomhed også samfundsmæssige opgaver.  

 Foreningen ser det som sin opgave at forebygge kriminalitet, hvilket bl.a.  

 sker ved at søge at vanskeliggøre indbrud.
Der bør derfor tages andre  

 samfundsmæssige hensyn end konkurrencehensyn i betragtning.
Tyveri er  

 forbundet med skadevirkninger også af både psykisk og menneskelig art for de  

 berørte.
Fælles sikringskrav er i den henseende ønskelig for at dæmme op for  

 tyveri.
SKAFORs regelsæt bygger i så henseende på et erfaringsgrundlag, der  

 er opbygget over en årrække.
 EFMinisterrådet har ved en forordning, EØF nr. 1534/91 af 31. maj 1991,  

 skabt hjemmel for, at der på forsikringsområdet kan indføres bl.a.  

 standardpolicebetingelser, jf. artikel 1 i forordningen.
 4. KonkurrenceRådets argumentation.
 Rådet har oplyst, at man også fra enkelte forsikringstagere har modtaget  

 klage over SKAFORs fælles krav til tyverisikring.
Bestemmelser om ens sikringskrav udelukker den fleksibilitet og  

 konkurrence forsikringsselskaberne imellem på sikringskrav, som hidtil har  

 været et væsentligt konkurrenceparameter.
Der gives ikke mulighed for at  

 afvige fra sikringskravene og tage individuelle hensyn til indbrudshyppighed,  

 geografisk beliggenhed og lokale forhold i øvrigt.
Der er derfor tale om en  

 konkurrencebegrænsende aftale, som har direkte skadelige virkninger for  

 konkurrencen.
 Det konkurrenceretlige problem består i, at der er udsendt en henstilling  

 fra SKAFOR, der har karakter af en binding for medlemmerne til alene at  

 udbyde et forsikringsprodukt med samme sikringskrav.
Rådet ønsker, det skal fremgå, at henstillingen ikke er bindende.
Da  

 ankesagen imidlertid er rejst, inden de af rådet ønskede forhandlinger blev  

 påbegyndt, har rådet ikke kunnet drøfte dette forhold med SKAFOR.
Der foreligger en konkurrencebegrænsende henstilling, der har de i  

 konkurrencelovens § 11 nævnte skadelige virkninger.
Henstillingen indebærer  

 en normering af adfærd, som har den konkurrencebegrænsende virkning, at der  

 er risiko for effektivitetsforringelse i form af forringede muligheder for  

 tilpasning på markedet.
Kravene til sikringsniveauet skal ikke længere fastsættes af  

 forsikringsselskaberne ud fra en vurdering af forsikringstagerens  

 individuelle forsikringsbehov.
SKAFORs henstilling om fælles sikringskrav  

 betyder, at selskaberne skal udbyde forsikringer med ens krav til niveauet  

 for sikring.
 Selv om henstillingen om ens sikringskrav ikke er kontrol eller  

 sanktionsbelagt, er det af væsentlig betydning, at det over for medlemmerne  

 er henstillet, at disse skal indføre de ensartede krav til sikringsniveau som  

 minimumskrav, og at kravene skal indføres i det enkelte selskabs  

 forsikringsbetingelser, samt at forsikringsbetingelserne i bestående  

 forsikringer skal ændres i overensstemmelser med de ændrede regler.
Ved ens sikringskrav udelukker forsikringsselskaberne sig selv fra  

 konkurrence på dette område.
Udbuddet af sikringskrav vil blive væsentligt  

 reduceret.
En erhvervsdrivendes forhold vil ikke blive individuelt vurderet  

 under hensyn til risikoforhold m.v. forhold som et konkurrerende  

 forsikringsselskab kunne tage hensyn til, hvis der ikke forelå en henstilling  

 om ens sikringskrav.
Et hensigtsmæssigt fungerende marked vil være karakteriseret af, at der  

 udbydes differentierede ydelser.
Hvis disse standardiseres, vil  

 konkurrencelovens formål om effektivitet gennem konkurrencefremme ikke  

 opfyldes.
I disse situationer indebærer lovens gennemsigtighedsbegreb som  

 middel til at fremme konkurrencen, at der skal tilvejebringes øget  

 information om de forskellige differentierede ydelser sammenholdt med priser  

 og andre forhold for derved bl.a. at forbedre efterspørgernes grundlag.
Lovbestemt standardisering er typisk begrundet i overordnede sikkerheds og  

 beskyttelseshensyn baseret på lovgivers vurdering af, at der på nogle områder  

 kan være sådanne særlige forhold, at der er grundlag for ved særlig lov at  

 fastlægge en indskrænkning i den almindelige markedsmekanisme.
Kun i særlige  

 tilfælde tjener lovbestemt standardisering gennemsigtighedsformål og da  

 typisk i form af oplysningspligt og krav til indholdet af oplysninger, jf.  

 f.eks. mærknings og skiltningsforskrifter.
Lovgiver har ikke fundet anledning til at fastsætte specielle regler på  

 tyverisikringsområdet.
Dette må tages som udtryk for, at der ikke foreligger  

 sådanne særlige forhold, der kan begrunde en afvigelse fra en almindelig  

 regulering af sikringsniveauet gennem markedsmekanismen.
Kriminalitetens psykiske følgevirkninger er ikke et konkurrenceretlig  

 relevant moment.
Manglen på speciel lovregulering på området indebærer, at  

 det må forudsættes, at de erhvervsdrivende selv kan og bør vurdere dette  

 forhold.
Det samfundsmæssigt »ønskelige« niveau for sikring skal  

 herefter opnåes ved markedsmekanismen.
Denne må formodes at frembringe det  

 resultat, der er mest effektivt, hvilket betyder mindst mulige omkostninger  

 og bedst mulig tilpasning til kundernes præferencer.
Rådets forordning, EØF nr. 1534/91, er en bemyndigelsesforordning om  

 gruppefritagelse for visse kategorier af aftaler, vedtagelser og samordnet  

 praksis på forsikringsområdet.
Kommissionen er herved bemyndiget til at  

 forhandle med de enkelte medlemsstater om det nærmere indhold af den  

 egentlige forordning.
En sådan forordning kan tidligst forventes at træde i  

 kraft i 1993, og det kan derfor vanskeligt afgøres, hvorledes SKAFORs  

 regelsæt vil være i relation hertil.
 5. Ankenævnets bemærkninger.
Retningslinierne for indbrudssikring inden for området for  

 erhvervsforsikring er efter deres indhold ikke bindende for SKAFORs  

 medlemmer, men må i praksis forventes at blive fulgt af medlemmerne, der  

 dækker næsten hele det danske marked for skadesforsikring.
Det må dog tages i  

 betragtning, at retningslinierne alene er udsendt til medlemmerne som  

 minimumskrav og således ikke resulterer i en fuldstændig standardisering af  

 kravene til indbrudssikring.
 Retningslinierne, der ikke vedrører præmiefastsættelsen, må som anført af  

 klageren antages at lette kundens mulighed både for at skifte til et andet  

 selskab og for umiddelbart at sammenligne de forskellige selskabers øvrige  

 forsikringsbetingelser.
På forsikringsmarkedet vil retningslinierne herved medvirke til at skærpe  

 konkurrencen med hensyn til andre forhold så som øvrige  

 forsikringsbetingelser, tarifering af præmier og service m.v.
Hertil kommer,  

 at der i forbindelse med både nytegning og selskabsskift er tale om en  

 rationaliserende ordning, der på et marked som det nævnte må påregnes at  

 ville komme kunderne til gode.
 På denne baggrund finder ankenævnet, at de omhandlede retningslinier, der  

 i forsikringsmæssig henseende er velbegrundede, ikke kan antages at ville  

 medføre sådanne skadelige virkninger for konkurrencen, at der i medfør af  

 konkurrencelovens § 11 er fornødent grundlag for at optage forhandling med  

 klageren med henblik på, at klageren over for sine medlemmer skal  

 understrege, at henstillingen om sikringskrav ikke er bindende.
 (* 1) Konkurrencerådet:
Dokumentation 1992-3, s. 216-223 (* 2) Konkurrencerådet:
