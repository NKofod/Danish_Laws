Vejledning til bekendtgørelse om  

 uddannelsen til Modelsnedker (Bekendtgørelse nr. 1195 af 15. december 2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
Dette udgør det samlede grundlag for skolernes og de  

 lokale uddannelsesudvalgs arbejde med de lokale undervisningsplaner.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Indholdsfortegnelse Forord Indholdsfortegnelse Uddannelsens mål Fokusområder Fagligt erhvervsrettede kompetencer Almene og personlige kompetencer Uddannelsens struktur Adgangskrav til hovedforløbet Skoleundervisningen m.v.
Præstationsstandarder Uddannelsesrettede områdefag Fagplan Hovedforløbets områdefag Specialefag Valgfrie specialefag Oversigt over valgfri specialefag Bedømmelses- og uddannelsesbeviser m.v.
Retningslinier for svendeprøve Tilvejebringelse af opgaver Rammer for prøveafvikling og -bedømmelse Iværksættelse af prøven Den praktiske prøve Samtale med eleven Karakterberegning Indstilling til ny svendeprøve Merit Fritagelse for undervisningen på uddannelsens grundforløb Suppleringskursus for voksne Fritagelse for undervisningen på uddannelsens hovedforløb  

 samt afkortelse af uddannelsestiden:
 Kompetenceafklaring:
Videregående uddannelser Kvalitetssikring af uddannelsen Kvalitetsparametre Uddannelsens mål Til bekendtgørelsens kapitel 1, §§1 og 2.
 Denne vejledning vedrører uddannelsen modelsnedker.  

 Vejledningen er en uddybelse af uddannelsesbekendtgørelsen  

 vedrørende struktur, indhold, praktikuddannelse samt den afsluttende  

 svendeprøve.
Fokusområder Fokusområder er betegnelsen på de delelementer i uddannelsen,  

 der lægges særlig vægt på i de forskellige perioder,  

 uddannelsen kan opdeles i.
 Undervisningen skal omfatte både praktisk og teoretisk undervisning  

 med henblik på at give eleven fornødne faglige, almene og  

 personlige kompetencer.
Valget af grundfag, områdefag og specialefag er fra det faglige  

 udvalgs side begrundet i udvalgets vurdering af efterspurgte kompetencer.  

 Fagene bør vægtes og periodiseres i forhold til  

 fokusområderne.
Oversigten over fokusområderne omfatter  

 grundforløb og hovedforløb set i forhold til uddannelsestiden,  

 og er udformet på baggrund af de faglige samt almene og personlige  

 kompetencer.
 Fokusområderne danner grundlag for det faglige udvalgs  

 målformuleringer og dermed grundlaget for skolens  

 tilrettelæggelse af undervisningen (den lokale undervisningsplan) i  

 samarbejde med det lokale uddannelsesudvalg.
 Skema over kompetencemæssige fokusområder for uddannelsen til  

 modelsnedker:
1. uddannelsesår 2. uddannelsesår 3. uddannelsesår 4. uddannelsesår Faglige kompetencer Vælge og anvende værktøjer i forhold til en given opgave Kan vælge værktøj og metoder under hensyn til  

 miljø og sikkerhedsmæssigforhold Kan vurdere og vælge et hensigtsmæssigt  kvalitetsniveau Kan udføre mere komplicerede arbejdsopgaver på rutineret  

 niveau Kan udføre komplicerede arbejdsopgaver på rutineret og  

 avanceret niveau Almene og personlige kompetencer Kan betjene og servicere kunder og kolleger Har rumlig forståelse Kan problemløse Kan samarbejde og bidrage til problemløsninger i forhold til  

 helheden i en arbejdsproces Er kreativ og har lyst og vilje til kontinuerligt at lære nyt Kan tage ansvar Kan planlægge opgaver og vurdere ressourcer i forhold til forbrug af  

 tid og penge (løn, materialer) Fagligt erhvervsrettede kompetencer Fagligt erhvervsrettede og alment faglige kompetencer er kompetencer  

 relaterer sig til såvel områdefag som grundfag inden for en  

 faglig fællesindgang eller på tværs af flere indgange samt  

 til specialefag, områdefag og/eller grundfag i de enkelte uddannelsers  

 hovedforløb.
Kompetencerne er beskrevet i brede og åbne termer  

 og kan bygge på nedenstående elementer:
·  

 	Teknologi og værktøj: Kan vælge  

 hensigtsmæssigt værktøj/teknologi/metode i forhold til en  

 given opgave og under hensyntagen til miljø og arbejdspladssikkerhed,  

 kompetencer, tid, økonomi og kvalitet.
Kan vedligeholde maskiner og  

 systemer samt diagnosticere fejl ved apparater, maskiner,  

 værktøj o.l.
 ·  

 	Motorik og perception: Kan se, høre, føle, smage og  

 lugte kvalitet af råvarer og færdige produkter, kan tilsvarende  

 opfatte personer, data mm. og bruge de indhentede informationer til vurdering  

 af, hvilke værktøjer mv. der skal anvendes i bearbejdelsen af  

 det foreliggende.
 ·  

 	Information: Kan tilegne sig og vurdere information, organisere og  

 vedligeholde forskellige datatyper, kan fortolke data og kommunikere og bruge  

 computere mv. til at finde og behandle data i forhold til en given opgave  

 eller et givet problem.
·  

 	Systemer: Kan forstå sociale, organisatoriske og teknologiske  

 systemer, kan overvåge og korrigere systemer.
Kan igangsætte  

 fejlfinding under uventede omstændigheder.
Kan bidrage til forbedring  

 af systemer.
 ·  

 	Ressourcebevidsthed: Kan planlægge og overskue en opgave og  

 allokere ressourcer i forhold til tid, penge, materialer, udstyr, lokaler og  

 mennesker.
Almene og personlige kompetencer Kompetencer, der vedrører udvikling af handlings- og  

 situationsorienterede muligheder.
Retter sig mod undervisningen i alle  

 uddannelsens fag på såvel grund- som hovedforløb og  

 beskrives i brede og åbne termer, som understøtter  

 helhedsorientering og mulighed for faglig toning.
Kompetencerne kan bygge  

 på nedenstående elementer:
·  

 	Sociale og personlige kompetencer: Evne til at kunne samarbejde;  

 kunne bidrage til udvikling af arbejdet; vise kreativitet samt lyst og evne  

 til kontinuerlig at lære nyt og tage ansvar.  Kunne arbejde i team,  

 betjene og servicere kolleger, kunder og andre interessenter.
Kunne  

 forhandle, arbejde med og forstå mennesker med forskellig social og  

 kulturel baggrund.
·  

 	Sproglige, matematiske og rumlige kompetencer: At kunne strukturere;  

 vurdere udsagn og data.
Formulere vurdere og forstå id er og  

 synspunkter, mundtligt og skriftligt; rumlig forståelse.
 ·  

 	Kognitive kompetencer: Omfatter blandt andet problemdiagnose og  

 problemløsning i forhold til nogle faglige problemstillinger;  

 forståelse af hvor og hvordan den enkelte bidrager til helheden i en  

 arbejdsproces; analytiske evne og evne til at løse uforudsete  

 problemer alene eller som en del af et team.
 ·  

 	Læringskompetencer: Indsigt i læringsprocessen, egne  

 lærings- og motivationsmæssige styrker og svagheder med det  

 formål at skabe et beredskab til livslang læring - at lære  

 at lære.
Uddannelsens struktur Til bekendtgørelsens kapitel 2, §§3 - 5.
 Uddannelsen kan indledes i praktikvirksomheden eller med et  

 grundforløb på skole i den erhvervsfaglige fællesindgang:  

Håndværk og teknik, hvor uddannelsen indgår i  

 uddannelsesfamilie 2: Træ- og plastfamilien.
 Eleven har adgang til uddannelsens hovedforløb, når eleven  

 har gennemført grundforløbet i den nævnte  

 fællesindgang samt de uddannelsesrettede områdefag (fagene, der  

 er særlige for hovedforløbet).
 Uddannelsen varer 4 år og omfatter et obligatorisk  

 grundforløb og et hovedforløb, der veksler mellem  

 skoleundervisning og praktikuddannelse.
De valgte grundfag fremgår af fagplanen for uddannelsen.
De enkelte  

 områdefag og specialefag er beskrevet med slutmål set i forhold  

 til hovedforløbet.
Valgsfagsmodulerne fordeles hensigtsmæssigt på de tre  

 skoleperioder.
Se i øvrigt efterfølgende model over  

 uddannelsens struktur.
I modelskitsen er der taget udgangspunkt i, at uddannelsens område-  

 og grundfag fordeles og planlægges og gennemføres ud fra  

 pædagogiske overvejelser i f.eks. temaer eller projekter Teori og praksis kombineres på de tre skoleperioder på  

 henholdsvis 10, 10 og 5 uger, i alt 25 uger.
De obligatoriske specialefag skal som hovedregel placeres  

 hensigtsmæssigt inden for de to sidste uddannelsesår.
Elever,  

 virksomheder og skolen begynder normalt planlægning af  

 specialefagsmodulerne i 2. halvår af 2. uddannelsesår.
 Specialefagene (bundne og valgfri) har en samlet varighed incl den  

 afsluttende eksamen (svendeprøven) på 9,5 uger.
 Model over uddannelsens struktur:
Modelsnedker 1. uddannelsesår 2. uddannelsesår 3. uddannelsesår 4. uddannelsesår Gr.
H H H G 20 uger G, O & S 10 uger G, O & S 10 uger O & S 5 uger Skoleperioder:
 Gr. = Grundforløb.
 H = Hovedforløbets tre skoleperioder på henholdsvis 10, 10 og  

 5 uger.
G = Grundfag O= Områdefag S = Specialefag.
Adgangskrav til hovedforløbet De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsens §5, dels af  

 grundforløbsbekendtgørelsens §9 med tilhørende  

 vejledning udsendt af Undervisningsministeriet (Vejledning til skolerne om  

 bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsens §9)).
 Skoleundervisningen m.v.
 Til bekendtgørelsens kapitel 3, §§9 - 14.
 Med hensyn til de ønsker, som det faglige udvalg stiller til  

 underbygning af den metodiske og indholdsmæssige fornyelse af  

 modelsnedkeruddannelsen, kan der navnlig peges på tre områder,  

 som må fremmes i forhold til de fremtidige elevers  

 uddannelsesforløb:
·  

 	En individualiseringen af forløb, indhold og form ·  

 	Et fokusskift fra undervisning til læring (fra det lærerne  

 gør - til det eleverne rent faktisk får lært) ·  

 	De ændrede og væsentlig mere fleksible organisationsformer af  

 undervisnings- og arbejdsformer Der skal derfor altid foreligge to sæt parallelle planer for den  

 enkelte elev, der skal spille sammen i et konkret uddannelsesforløb:  

 Et sæt lokale undervisningsplaner og elevens personlige  

 uddannelsesplan, således at forløbet er defineret i den  

 personlige uddannelsesplan som en udmøntning af rammen i sættet  

 af lokale undervisningsplaner.
 Elevens personlige uddannelsesplan skal udformes som et selvstændigt  

 dokument og vil indgå som et delelement i den uddannelsesbog,  

 som eleven skal være udstyret med, og som følger eleven gennem  

 hele erhvervsuddannelsen.
Præstationsstandarder Præstationsstandarderne har til formål at give en ramme for  

 beskrivelse, dokumentation og demonstration af niveauer og progression i  

 undervisningen i forhold til en given aktivitet og eller opgavesituation.
Der  

 opereres med tre niveauer, som relaterer sig til graden af kompleksitet i  

 fagbeskrivelsen.
 De tre niveauer:
 ·  

 	Begynderniveau: Eleven kan løse en opgave og udføre en  

 aktivitet i en kendt situation eller ud fra en kendt problemstilling eller  

 kan udføre en mere kompliceret aktivitet under vejledning.
·  

 	På dette niveau lægges der vægt på  

 følgende personlige kompetencer: Lyst til at sætte sig  

 ind i uddannelsens fundamentale kundskabs- og færdighedsområder  

 og til at udvikle ansvarlighed og grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
 ·  

 	Rutineniveau: Eleven kan planlægge og gennemføre eller  

 løse et problem i rutine- og/eller kendte situationer og omgivelser  

 alene og i samarbejde med andre.
·  

 	På dette niveau lægges der vægt på  

 følgende personlige kompetencer: Evne til selvstændigt at  

 sætte sig ind i mere komplicerede problemstillinger og til at  

 kommunikere med andre om løsningen heraf.
Yderligere lægges der  

 vægt på fleksibilitet og omstillingsevne.
·  

 	Avanceret niveau: Eleven kan vurdere et problem, kan planlægge,  

 løse og gennemføre en opgave eller løse et problem  

 også i ikke rutine situationer - alene og/eller i samarbejde med andre  

 under hensyntagen til opgavens art.
På dette niveau lægges der  

 vægt på følgende personlige kompetencer: Evne til  

 at tage selvstændigt ansvar og vise initiativ til selv at formulere og  

 løse faglige og sociale opgaver og problemer.
Yderligere lægges  

 der vægt på kvalitetssans og kreativitet.
Uddannelsesrettede områdefag Til bekendtgørelsens §9.
Fagplan Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår:
1. år 2. år 3. år 4. år Uddannelsesrettede områdefag - grundforløb Maskin- og værktøjskendskab * Fremstilling af emner * Sikkerhed ved epoxy, polyurethan og polyester * I alt i uger 5 uger Grundfag - hovedforløb Materialeforståelse, 1,0 uge * * Stil, form og farver, 1,0 uge * Virksomhedslære og innovation, 1,0 uge * Samfundsfag niveau F, 1,5 uge * * I alt 5 uger Områdefag - hovedforløb Faglig kommunikation * * Maskinbetjening * * Overfladebehandling * Fremstilling af enkelte modelemner * Cnc-styret fræsning * * Klargøring og støbning af plastmodeller * * I alt 7,5 uger Specialefag - hovedforløb Bundne specialefag (7,9 uger) Fremstilling af form * * Fremstilling af komplekse modelemner * * Måltagning * * * Udvidet tegningsforståelse * * * Valgfri specialefag (1,6 uge) Svejsning i aluminium, 1 uge * * Slibning og finish, 0,6 uge * * Brug og vedligeholdelse af håndværktøj, 0,4 - 0,6  

 uge * * Sprøjtemaling, 0,4 uge * * Truckhåndtering, 0,2 uge * * Udvidet maskinteknik, 0,6 - 1,0 uge * * Prototyper af emner, 1 uge * * I alt 9,5 uger Valgfag 3 uger Total - antal uger på hovedforløbet 25 uger * markeringerne angiver hvornår kompetencerne er opnået i  

 fagene, og ikke en fordeling.
 Med hensyn til valg af grundfag og brede områdefag i  

 grundforløbet i den erhvervsfaglige fællesindgang:  

 Håndværk og teknik, hvor uddannelsen indgår i  

 uddannelsesfamilie 2: Træ- og plastfamilien, henvises til  

 grundforløbsbekendtgørelsens fagbilag.
 Grundforløbet indeholder områdefag, der er  

 særlige for hovedforløbet med følgende supplerende  

 mål og indhold (overordnede mål, niveau og vejledende  

 uddannelsestid fremgår af bekendtgørelsen):
1) Maskin- og værktøjskendskab Niveau Begynder Varighed og placering 2,0 uge Mål og øvrige rammer ·  

 	Eleven kan anvende og vedligeholde de mest almindelige  

 håndværktøjer, der anvendes inden for industriens  

 træ- og plastfag.
 ·  

 	Eleven kan anvende de i branchen mest anvendte maskiner til bearbejdning  

 og sammenføjning.
 ·  

 	Eleven udviser ansvarlig omgang med maskiner og værksteder med  

 hensyn til sikkerhed og orden.
 Kvalifikationerne opnås gennem manuel og maskinel udførelse  

 af enkle brancherelaterede opgaver efter tegning.
Praktikregler Eleven kan overskue enkle arbejdsprocesser samt vælge  

 værktøjer og maskiner inden for industriens træ- og  

 plastfag.
 Eleven kan vælge en for branchen sikkerhedsmæssig forsvarlig  

 fremgangsmåde til udførelse af de stillede opgaver.
Merit 2) Fremstilling af emner Niveau Begynder Varighed og placering 2,5 uger Mål og øvrige rammer · Eleven kan udføre produktionsopgaver, tegning og kalkulation af  

 emner som er typiske for de maritime håndværksfag og  

 modelsnedkerfaget.
· Eleven kan arbejde både individuelt og i grupper.
· Eleven kan fremstille og målsætte en tegning.
· Eleven kan fremstille enkle emner til skibe (i træ og plast),  

 modeller, sejl og presenninger med de for branchen typiske  

 værktøjer og maskiner efter egne og eksisterende tegninger.
· Eleven kan udvælge, bedømme og bearbejde egnede materialer  

 til den enkelte opgaves formål.
 Eleven er bevidst om omkostninger i forbindelse med materiale- og  

 tidsforbrug.
 Eleven opnår bevidsthed om sin egen rolle i  

 gruppesammenhænge.
Praktikregler Eleven kan selvstændigt løse simple produktionsopgaver inden  

 for industriens træ- og plastfag med bevidsthed om materialevalg og  

 økonomi.
 Eleven kan tage ansvar i gruppearbejde.
3) Sikkerhed ved epoxy, polyuretan og polyester Niveau Arbejdstilsynets kursusbeskrivelse Varighed og placering 0,5 uge Mål og øvrige rammer ·  

 	Eleven opnår Arbejdstilsynets lovbefalede kursusbevis, som  

 lovliggør at eleven arbejder med de omfattede materialer.
 ·  

 	Eleven kan arbejde efter arbejdstilsynets regler på området  

 og opnår bevidsthed om sikkerhedsmæssige problemer.
Praktikregler Eleven opnår Arbejdstilsynets kursusbevis.
Merit Tidligere opnåelse af kursusbevis.
Hovedforløbets områdefag Til bekendtgørelsens §11.
 Hovedforløbet omfatter følgende områdefag med  

 supplerende mål og indhold (overordnede mål, niveau og vejledende  

 uddannelsestid fremgår af bekendtgørelsen):
1) Faglig kommunikation Niveau Rutine Varighed og placering 1 uge på 2. uddannelsesår 1 uge på 3. uddannelsesår Mål og øvrige rammer ·  

 	Eleven bliver bevidst om sprogets brug og muligheder, både i  

 teknisk/faglige, almene og personlige sammenhænge.
 ·  

 	Eleven udvikler sin færdighed i at forstå og formidle dansk i  

 skrift og tale og engelsk i tale.
 ·  

 	Eleven udtrykker sig mundtligt i et enkelt og sammenhængende sprog  

 omkring faglige og erhvervsmæssige forhold.
 ·  

 	Eleven kan udvælge kommunikationsformer og -metoder, der er  

 afpasset modtageren, herunder forskellige præsentations-,  

 rapporterings- og informationsformer.
 ·  

 	Eleven er i stand til at søge og anvende relevante informationer  

 på dansk og engelsk bl.a. ved hjælp af forskellig  

 informationsteknologi.
Praktikregler Eleven kan anvende sine sproglige færdigheder i både faglige  

 og personlige kommunikative situationer.
 Eleven kan på en forståelig og hensigtsmæssig måde  

 redegøre for (dokumentere) planlægnings- og fremstillingsopgaver  

 over for kolleger og kunder.
Merit 2) Maskinbetjening Niveau Rutine Varighed og placering 0,5 uge på 2. uddannelsesår, enkle maskiner 0,5 uge på 3. uddannelsesår, komplekse maskiner Mål og øvrige rammer ·  

 	Eleven kan selvstændigt betjene, de mest almindelige  

 stationære maskiner i branchen, herunder også drejebænke.
 ·  

 	Eleven kan arbejde med praktiske opgaver, der indeholder opstilling med  

 forskellige holdere til værktøj, opstilling med forskellige  

 typer værktøjer samt opstilling med rundbord.
 ·  

 	Eleven kan vælge skærehastighed på  

 værktøjerne.
 ·  

 	Eleven arbejder sikkerhedsmæssig ansvarligt ved maskinerne.
 ·  

 	Eleven er bevidst om kvaliteten i arbejdet.
 ·  

 	Eleven er i stand til at vurdere, hvornår manuel eller maskinel  

 bearbejdning er mest fordelagtig.
Praktikregler Eleven kan betjene branchens maskiner under hensyn til  

 værkstedspraksis, sikkerhed og kvalitet.
 Eleven kan efter 2. år udføre enkle opstillinger på  

 fræser.
 Eleven kan efter 3. år selvstændigt udføre mere  

 komplicerede opstillinger  på overfræseren.
Merit 3) Overfladebehandling Niveau Begynder Varighed og placering 0,5 uge på 2. uddannelsesår Mål og øvrige rammer ·  

 	Eleven opnår ved teoretisk gennemgang og praktiske opgaver i  

 forbindelse med fremstilling af modelemner i træ og plast en bevidsthed  

 om vigtigheden af  kvaliteten i arbejdet.
 ·  

 	Eleven kan under vejledning udføre finish på model- og  

 plastemner.
 ·  

 	Eleven kan vælge anvendelig overfladebehandling på  

 modelemner.
 ·  

 	Eleven kan redegøre for og anvende korrekt fremgangsmåde ved  

 afpudsning, slibning, ilægning af hulkeler og lakering.
Praktikregler Eleven kan udføre finish på model- og plastemner og kender  

 til vigtigheden af en god overflade ved afformning af modeller i  

 støberi.
 Eleven er i stand til at udføre en kvalitetsmæssig god  

 overfladebehandling.
Merit 4) Fremstilling af enkle modelemner Niveau Begynder Varighed og placering 2 uger på 2. uddannelsesår Mål og øvrige rammer ·  

 	Eleven kan under vejledning, og ud fra tegninger fremstille, dreje og  

 udføre bænkopgaver.
Eleven tegner oprids.
Eleven arbejder med  

 drejning på hånd- eller maskinbænk, opsætning af  

 todelt model, drejning af model og positiv kærne.
·  

 	Eleven arbejder med at tegne oprids i målestok 1:1 med  

 bearbejdning, slip og anviser.
Eleven løser opgaven ved at oplime,  

 bearbejde maskinelt og manuelt, ved at sammenføje modelemner og samle  

 kærnekasser samt  faste og løse kasse sider og løse  

 indlæg.
 ·  

 	Eleven udfører finish på model og plastemner.
 ·  

 	Eleven arbejder med et sammenhængende fremstillingsforløb og  

 får derved indsigt i og erfaring med produktion af træmodeller  

 med kærner.
 ·  

 	Eleven planlægger forud og løbende for derved at opnå  

 overblik over produktionsforløbet.
Praktikregler Eleven kan under vejledning, fremstille enkle modeludstyr, med  

 tilhørende kærnekasser.
Eleven er bevidst om materialevalg og  

 økonomi.
Merit 5) Cnc-styret fræsning Niveau Begynder Varighed og placering 0,5 uge på 2. uddannelsesår 0,5 uge på 3. uddannelsesår Mål og øvrige rammer ·  

 	Eleven kan efter tegning planlægge  

 operationsrækkefølge, udarbejde program, programmere, editere og  

 simulere et fræseforløb.
 ·  

 	Eleven arbejder med cad/cam og kan konvertere tegninger til ISO  

 koder.
 ·  

 	Eleven kan indlæse program, opmåle værktøjsdata,  

 opspænde, bearbejde og nedtage emne fra fræser.
 ·  

 	Eleven arbejder med ISO koder og normalt forekommende  

 programmeringsformer.
 ·  

 	Eleven udbygger sit kendskab til andre fagområder, som indgår  

 i cnc- styret fræsning såsom materialeforståelse,  

 tegningsforståelse, måltagning og overfladebehandling.
Praktikregler Eleven kan overskue arbejdsprocessen.
 Eleven udfører selvstændigt de stillede opgaver og kan  

 betjene cnc-fræseren sikkerhedsmæssig.
Merit 6) Klargøring og støbning af plastmodeller Niveau Rutine Varighed og placering 0,5 uge på 2. uddannelsesår 0,5 uge på 3. uddannelsesår Forudsætninger Bevis for kursus i sikkerhed, arbejdsmiljø, epoxy og  

 isocyanat.
Mål og øvrige rammer ·  

 	Eleven kan klargøre modeludstyr til afstøbning og kan  

 voksbehandle overfladerne.
 ·  

 	Eleven har kendskab til forskellige plastmaterialer.
 ·  

 	Eleven kan blande plastmaterialerne og udstøbe.
 ·  

 	Eleven kan afforme emnerne efter hærdning.
 ·  

 	Eleven lærer både ved teoretisk gennemgang og praktisk  

 arbejde om fremstilling af  plastmodeller og plastkærnekasser.
 ·  

 	Eleven opnår viden om de sikkerhedsmæssige aspekter i  

 forbindelse med de forskellige materialer.
Praktikregler Eleven kan selvstændigt fremstille modelemner i plast uden  

 støbefejl.
Merit Specialefag Til bekendtgørelsens §12.
 Hovedforløbet omfatter følgende bundne specialefag  

 med supplerende mål og indhold (overordnede mål, niveau og  

 vejledende uddannelsestid fremgår af bekendtgørelsen):
1) Fremstilling af form Niveau Rutine Varighed og placering 0,5 uge på 3. uddannelsesår 0,5 uge på 4. uddannelsesår Mål og øvrige rammer ·  

 	Eleven kan redegøre for modeludstyret brugt i støberiet og  

 har forståelse for princippet i benyttelse af  kærne/anviser.
 ·  

 	Eleven anvender eget fremstillet modeludstyr til at forme efter.
 ·  

 	Eleven kan arbejde med formning efter andre modeller, indløbs  

 systemer, fremstilling af kerner, samling af form, støbning af emner,  

 fjernelse af indløb og tappe samt rensning af gods.
 ·  

 	Eleven opnår gennem teori og praksis viden om støbe- og  

 formematerialer samt værktøj.
Praktikregler Eleven kan efter instruktion fremstille forme efter modeller.
 Kærnerne skal kunne anvendes ved støbning.
Eleven kan fremstille en færdig form til et stykke gods med  

 kærne.
Godstykkelserne skal overholde de opgivne mål.
Merit 2) Fremstilling af komplekse modelemner Niveau Avanceret Varighed og placering 1,4 uger på 3. uddannelsesår 1,5 uge på 4. uddannelsesår Mål og øvrige rammer 3. uddannelsesår ·  

 	Eleven kan ud fra tegninger udføre modeludstyr af mere kompleks og  

 vanskelig art.
 ·  

 	Eleven kan arbejde med dreje- og bænkopgaver.
 ·  

 	Eleven kan tegne oprids i målestok 1:1 med bearbejdning, slip og  

 anviser.
 ·  

 	Eleven kan fremstille model og kærner, hele eller delt.
 ·  

 	Eleven kan fremstille kærnekasser af træ eller positiv  

 kærne til afstøbning i plast og evt. løsdele.  

 Kærnerne skal sammensættes ved samling af form i  

 støberi.
4. uddannelsesår ·  

 	Eleven arbejder med større sammenhængende  

 fremstillingsforløb  indsigt, hvorved eleven får erfaring med  

 produktion af modeludstyr af mere kompleks og vanskelig art.
·  

 	Eleven arbejder med modeludstyr, der består af modeller og  

 kærnekasser med sammensatte kærner.
Eleven kommer med forslag til  

 opgavens løsning.
 ·  

 	Eleven vælger selvstændigt modeludstyrets udformning,  

 opstillinger, og bearbejdningsmetode.
 ·  

 	Eleven vælger opsætningsteknik og -værktøj samt  

 fremstillingsteknik og -metode.
Praktikregler Eleven kan selvstændigt fremstille modeludstyr af mere kompleks og  

 vanskelig art med tilhørende kærnekasser.
Eleven er bevidst om  

 materialevalg og økonomi.
Merit 3) Måltagning Niveau Avanceret Varighed og placering 0,5 uge på 2. uddannelsesår 0,5 uge på 3. uddannelsesår 0,5 uge på 4. uddannelsesår Mål og øvrige rammer ·  

 	Eleven kan arbejde individuelt på opridset, som er elevens egen  

 arbejdstegning.
 ·  

 	Eleven kan tegne oprids i fuld størrelse med svind og kan  

  påføre bearbejdning, slip, delelinie og anviser.
Praktikregler Eleven har en dyb indsigt i opmærkning.
 Eleven kan tegne et oprids, der danner et sikkert grundlag for  

 fremstilling af  model og kærnekasse.
Merit 4) Udvidet tegningsforståelse Niveau Avanceret Varighed og placering 1,0 uge på 2. uddannelsesår 0,5 uge på 3. uddannelsesår 1,0 uge på 4. uddannelsesår Mål og øvrige rammer ·  

 	Eleven kan tegne modeltegninger, der også viser hvordan  

 modeludstyret skal fremstilles.
 ·  

 	Eleven fremstiller tegninger, der inkluderer slip, bearbejdning og  

 deleflade.
 ·  

 	Eleven tegner kærnekasser eller markerer, hvor mange kærner,  

 der hører til.
 ·  

 	Eleven kan anvende tegneprogram.
 ·  

 	Eleven arbejder individuelt med de praktiske opgaver.
Praktikregler Eleven har indgående indsigt i modelfremstilling.
 Eleven kan selvstændigt tegne modeltegninger, således at det  

 kan se, hvordan modeludstyret skal fremstilles.
Merit Generelle almene og personlige kompetencer:
Målene for de til område- og specialefagene knyttede almene og  

 personlige kompetencer skal nås af alle elever.
De generelle  

 kompetencer er ikke navngivet i fagplanen og er således ikke beskrevet  

 med et fast tidsforbrug, idet undervisningen forudsættes integreret i  

 de valgte områdefag.
Niveau Rutine Varighed og placering Integreret i fagene Mål og øvrige rammer Innovatør ·  

 	Eleven har kendskab til etablering og drift af egen virksomhed.
Eleven  

 udvikler en id  til et anvendeligt produkt og foretager en opstart af egen  

 virksomhed under hensyntagen til økonomi, miljø,  

 planlægning og gældende love.
Fleksibilitet ·  

 	Det vægtes at eleven under udførelsen af det praktiske  

 arbejde udviser fleksibel arbejdsadfærd under udførelsen af  

 arbejdsopgaver i projektorganiserede undervisningsforløb og kan  

 indgå og arbejde i selvfungerende grupper i en "åben  

 værksteds-model".
Ansvarlighed ·  

 	Eleven tager ansvar for egen og medansvar for gruppens arbejdsproces.  

 Eleven påtager sig ansvar for egen og medansvar for gruppens  

 arbejdsresultater.
Medansvar for egen lærling ·  

 	Eleven udviser vilje til at lære gennem selvindlærende  

 arbejdsadfærd.
·  

 	Eleven definerer selv indsatsområder i forhold til  

 uddannelsesmål og tages selvstændigt initiativ til at bearbejde  

 information til viden Praktikregler Der lægges vægt på, at eleven får lejlighed til  

 at ·  

 	Udvise fleksibilitet og ansvarlighed.
 ·  

 	Være informationssøgende og er bevidst om egen læring  

 ved udførelsen af de stillede arbejdsopgaver.
Merit Valgfrie specialefag Til bekendtgørelsens §13.
Som et led i skole uddannelsen og inden for rammerne af den fastsatte tid  

 for denne vælger eleven og praktikvirksomheden undervisning i valgfri  

 specialefag, der vurderes at have særlig interesse eller  

 beskæftigelsesmæssig relevans.
For modelsnedker kan der  

 vælges 1,6 uge.
Oversigt over valgfri specialefag 1) Svejsning i aluminium Niveau Begynder Målgruppe Modelsnedkere og sejlmagere Varighed og placering 1 uge Mål og indhold ·  

 	Eleven gennemgår sikkerhedskursus i forbindelse med svejsning i  

 aluminium og lærer begyndende færdigheder i forbindelse med  

 MIG-svejsning.
Slutkompetence Merit 2) Slibning og finish Niveau Rutine Målgruppe Bådebyggere/skibstømrere, modelsnedkere og sejlmagere.
Varighed og placering 0,6 uge Mål og indhold ·  

 	Eleven får erfaring med slibning af overflader i træ og  

 plast, med efterfølgende bejdsning, spartling, lakering, grundig,  

 mellemslibning og slutbehandling.
 ·  

 	Der lægges vægt på at illustrere forarbejdets betydning  

 for slutresultatet, med der arbejdes også med valg af behandling af de  

 forskellige materialer over og under vandlinien.
Slutkompetence Eleven er i stand til at udføre kvalitetsbetonet overfladefinish  

 på træ og plast.
Merit 3) Brug og vedligeholdelse af håndværktøj Niveau Begynder Målgruppe Sejlmagere, bådebyggere/skibstømrere, modelsnedkere.
Varighed og placering 0,4 - 0,6 uge Mål og indhold ·  

 	Eleven arbejder med opsætning, indstilling og brug af  

 håndværktøjer inden for de maritime  

 håndværksfag og modelsnedkerfaget.
Slutkompetence Eleven har udvidet sin indsigt i værktøjer til at indeholde  

 værktøjer fra andre fag.
Merit 4) Sprøjtemaling Niveau Begynder Målgruppe Bådebyggere/ skibstømrere, modelsnedkere og sejlmagere.
Varighed og placering 0,4 uge Mål og indhold ·  

 	Eleven lærer værktøjer, teknikker, sikkerhed og  

 miljø samt vedligeholdelse af værktøjer i forbindelse med  

 sprøjtemaling gennem praktisk arbejde og teoretisk gennemgang.
Slutkompetence Eleven kan betjene og vedligeholde sprøjteudstyr til  

 overfladebehandling på forsvarlig måde.
Merit 5) Truckhåndtering Niveau Begynder Målgruppe Bådebygger/skibstømrer, modelsnedker og sejlmagere Varighed 0,2 uge Mål og indhold ·  

 	Eleven bliver bekendt med de regler, der er for kørsel med  

 gaffeltruck/gaffelstablere.
 ·  

 	Eleven bliver bekendt med det lovpligtige kursus, der kræves for  

 stort set al kørsel med gaffeltruck/gaffelstablere.
 ·  

 	Eleven får indsigt i og kan anvende gaffeltruck/gaffelstablere,  

 hvor løftehøjden er højest 1 meter.
 ·  

 	Eleven bliver bekendt med sikkerhedsforskrifter og faremomenter ved  

 kørsel med gaffeltruck, hvor løftehøjden er  

 højest 1 meter.
Slutkompetence Eleven kan på forsvarlig vis betjene en gaffeltruck, hvor  

 løftehøjden er højest 1 meter.
Merit 6) Udvidet maskinteknik Niveau Rutine Målgruppe Bådebyggere/ skibstømrere, modelsnedkere og sejlmagere.
Varighed og placering 0,6 - 1,0 uge Mål og indhold ·  

 	Eleven får erfaring i betjening og opsætning af  

 skærende maskiner i træværkstedet med vægt på  

 sikkerhed.
Slutkompetence Eleven kan anvende, indstille og opsætte maskiner i  

 træværkstedet.
Merit 7) Prototyper af emner Niveau Rutine Målgruppe Bådebygger/skibstømrer, modelsnedker og sejlmagere Varighed 1 uge.
Mål og indhold ·  

 	Eleven kan fremstille emner efter eget design/redesign, skitse eller  

 tegning.
 ·  

 	Eleven er bevidst om ide, kvalitet og udførelse.
 ·  

 	Eleven får erfaring i at finde brugbare løsninger og  

 materialer til den stillede opgave ud fra funktionen, holdbarhed, form og  

 udseende.
Slutkompetence Eleven kan vælge materialer og produktionsproces, fremstille en  

 "mock-up" eller et funktions og brugbart emne ud fra den stillede opgave.
Merit Endvidere kan eleven og virksomheden fra samme oversigt vælge  

 moduler til erhvervsrettet påbygning af op til 4 ugers varighed jf.  

 hovedbekendtgørelsens §15, stk.4.
 Erhvervsrettet påbygning gennemføres udover det for  

 uddannelsen normerede skoleuger.
 Bedømmelses- og uddannelsesbeviser m.v.
 Til bekendtgørelsens Kapitel 4, §§19 - 26.
Retningslinier for svendeprøve Grundlaget for modelsnedkeruddannelsen er beskrivelserne om mål og  

 øvrige rammer, der er udarbejdet af branchernes repræsentanter,  

 godkendt af det faglige udvalg og fastsat i uddannelsesbekendtgørelsen  

 af Undervisningsministeriet.
 Beskrivelserne er dermed det fælles grundlag for undervisning og  

 praktik igennem hele uddannelsesforløbet og er derfor også  

 grundlaget for svendeprøvebedømmelsen.
 Efterfølgende regler er således bindeleddet mellem  

 beskrivelserne og den konkrete svendeprøve.
Tilvejebringelse af opgaver Opgaverne stilles af skolen efter samråd med det faglige udvalg.
Det  

 faglige udvalg udarbejder forslag til opgaver for svendeprøven.  

 Svendeprøven bedømmes ud fra de regler, der er fastlagt i  

 gældende uddannelsesbekendtgørelse under afsnittet "Afsluttende  

 bedømmelse" og beskrivelserne med mål og øvrige rammer  

 for modelsnedkeruddannelsen.
Rammer for prøveafvikling og -bedømmelse Den faglige prøve gennemføres tidligst 6 måneder  

 før udlæringsdatoen for alle elever og afvikles på teknisk  

 skole i forbindelse med det afsluttende skoleophold.
Bedømmelsen  

 foretages af 2 censorer (skuemestre) repræsenterende henholdsvis  

 arbejdsgiver- og arbejdstagersiden i det faglige udvalg og eksaminator (en  

 lærer udpeget af skolen) jf. bekendtgørelse om eksamensordning  

 på erhvervsskoler m.v.
 Skuemestrene skal være til stede under prøven, der  

 gennemføres i løbet af den sidste skoleperiode.
 Ved bedømmelsen anvendes 13-skalaen, jf. bekendtgørelse om  

 karakterskala og anden bedømmelse.
Iværksættelse af prøven Skuemestrene indvarsles til prøvebedømmelse ca. 3-4 uger  

 før den afsluttende eksamen (svendeprøven), idet  

 iværksættelsespapirerne tilsendes fra Metalindustrien  

 Lærlingeudvalg.
Skolen modtager kopi af  

 iværksættelsespapirerne.
 For skolens lærere/tilsynsførende og censorerne gælder  

 den lokale skolebedømmelsesplan og skolens eksamensregulativ  

 vedrørende svendeprøveaflæggelsen.
Den praktiske prøve Rammerne for værkstedsopgaven er beskrevet i  

 uddannelsesbekendtgørelsen med hensyn til tidsforbrug samt  

 indhold.
 Den praktiske prøve afholdes indenfor sidste skoleperiodes sidste 3  

 uger med en varighed af 75 klokketimer.
 Prøven anses for færdigudført, når eleven melder  

 klar og værktøj m.v. er rengjort og på plads.
 Ved bedømmelsen af den praktiske prøve giver de to  

 skuemestre og læreren samlet  n karakter efter votering for hvert af  

 følgende bedømmelseskriterier:
·  

 	Teknisk faglige kvalifikationer ·  

 	Almene og personlige kvalifikationer - jf. uddannelsesbekendtgørelsen De nævnte kompetencer inddrages i bedømmelsen via  

 nedenstående fokuspunkterne:
·  

 	Overholdelse af mål og tegningsangivelser samt helhedsindtryk Samtale med eleven I forbindelse med bedømmelsen af værkstedsopgaven  

 gennemføres en samtale med eleven, hvor eksaminator og censorer har  

 mulighed for at stille afklarende spørgsmål jf.  

 Bekendtgørelse om eksamensordning på erhvervsskoler m.v.
Samtalen, der skal omhandle den aktuelle opgave, må ikke have  

 karakter af mundtlig eksamination.
Formålet med samtalen er alene at  

 give eleven lejlighed til at redegøre for den anvendte arbejdsproces  

 og den valgte metode.
Elevens redegørelse indgår som element i  

 den samlede vurdering af værkstedsopgaven.
Karakterberegning For at bestå svendeprøven kræves, at karakteren for  

 værkstedsopgaven er mindst 6.
 Den endelige svendeprøvekarakter fastsættes efter afrunding  

 til et tal i 13-skalaen, dog således, at karaktererne 6 og 13 ikke kan  

 fremkomme ved forhøjelse og karakteren 00 ikke ved nedrunding.
 I tilfælde hvor eksaminator og de to censorer ikke kan opnå  

 enighed i voteringen følges gældende regler i  

 Bekendtgørelse om eksamensordning på erhvervsskoler m.v.
Karakterskalaer 13-skalaen Definitioner for anvendelse af 13-skalaen er følgende:
 13:
for den usædvanlig selvstændige og udmærkede  

 præstation 11:
for den udmærkede og selvstændige præstation 10:
for den udmærkede, men noget rutineprægede  

 præstation 09:
for den gode præstation, der ligger lidt over middel 08:
for den middelgode præstation 07:
for den ret jævne præstation, der ligger lidt under  

 middel 06:
for den netop acceptable præstation 05:
for den usikre og ikke tilfredsstillende præstation 03:
for den meget usikre, meget mangelfulde og utilfredsstillende  

 præstation 00:
 for den helt uantagelige præstation.
Verbal 5-trinsskala Særdeles tilfredsstillende udført gives ved et  

 gennemsnit på 13. Der kan ikke anvendes afrunding for opnåelse af  

 karakteren 13.
 Meget tilfredsstillende udført gives ved et samlet  

 gennemsnit på mellem 10 og 11.
 Tilfredsstillende udført gives ved et samlet gennemsnit  

 på mellem 7 og 9.
 Nogenlunde tilfredsstillende udført gives ved et  

 samlet gennemsnit på mindst 6.
 Ikke tilfredsstillende udført gives ved et  

 karaktergennemsnit på mindre end 6.
 Den afsluttende eksamen (svendeprøven) bedømmes ud fra de  

 regler, der er fastsat i gældende uddannelsesbekendtgørelse,  

 Bekendtgørelse om eksamensordning på erhvervsskoler m.v.,  

 Bekendtgørelse om karakterskala og anden bedømmelse og de  

 beskrivelser, der findes i denne vejledning.
 Skuemestrene og skolen indsender oplysning om svendeprøvekarakteren  

 til det faglige udvalg, hvorefter karakteren påføres  

 svendebrevet.
Indstilling til ny svendeprøve Skolen og det faglige udvalg skal tilbyde elever, der ikke består  

 den afsluttende svendeprøve en ny prøve, i det tilfælde  

 at eleven ikke har opnået mindst karakteren 6.
 Eleven kan kun deltage i  n omprøve, idet skolen efter samråd  

 med det faglige udvalg dog kan tillade en ny omprøve, hvis  

 særlige omstændigheder foreligger.
Merit Regler for afkortelse af uddannelsestiden i henhold til  

 bekendtgørelse om uddannelsen modelsnedker §6 samt fritagelse for dele  

 af skoleundervisningen i henhold til samme bekendtgørelse §8.
Fritagelse for undervisningen på uddannelsens  

 grundforløb Fritagelse for undervisningen på grundforløbet eller dele  

 heraf tildeles af teknisk skole på baggrund af dokumenteret tidligere  

 gennemført uddannelse eller relevant erhvervserfaring.  

 Grundforløbet modregnes i uddannelsestiden med 6 måneder uanset  

 den faktisk anvendte tid til opfyldelse af slutmålene.
Suppleringskursus for voksne For personer der er fyldt 25 år, kan det faglige udvalg i samarbejde  

 med skolen tilrettelægge et suppleringskursus af en varighed på  

 indtil 4 uger.
 Suppleringskurset har til formål at eleverne på baggrund af  

 forudgående uddannelse og erhvervserfaring opnår kvalifikationer  

 svarende til slutmålene for grundforløbet.
Fritagelse for undervisningen på uddannelsens hovedforløb  

 samt afkortelse af uddannelsestiden Afkortelse af uddannelsestiden i uddannelsens hovedforløb samt  

 fritagelse for dele af skoleundervisningen kan foretages på baggrund af  

 tidligere gennemført uddannelse.
 Yderligere afkortelse i uddannelsens hovedforløb kan foretages af  

 det faglige udvalg på baggrund af konkret ansøgning vedlagt  

 dokumentation for relevant erhvervserfaring.
Kompetenceafklaring Elever kan gennemføre et kompetenceafklarende forløb  

 på en teknisk skole med det formål at opnå individuel  

 fritagelse for dele af skoleundervisningen.
 Efter gennemført kompetenceafklarende forløb fremsendes  

 ansøgning om fastsættelse af uddannelsens varighed, bilagt  

 teknisk skoles konklusioner, til det faglige udvalg.
Videregående uddannelser Ved eventuel videreuddannelse kan elevens valg af niveau i en række  

 fag inden for modelsnedkeruddannelsen have betydning.
 Dette gælder også valget af valgfri specialefag og/eller fag i  

 erhvervsrettet eller studierettet påbygning.
 Det er derfor vigtigt, at eleven tidligt i sit uddannelsesforløb  

 orienteres om disse muligheder og derved får mulighed for at erhverve  

 de fornødne adgangskvalifikationer.
 Typiske muligheder for videreuddannelses for elever med et svendebrev  

 inden for modelsnedkeruddannelsen vil være:
1) Kortere Videregående Uddannelser 2) Diplomingeniør For yderlige informationer henvises til de respektive  

 uddannelsesinstitutioner og uddannelsesbekendtgørelser.
Kvalitetssikring af uddannelsen Kvalitetssikring udføres i henhold til Bekendtgørelse om  

 erhvervsuddannelser §4.
 Det Faglige Udvalg for Industriens Træ- og Plastfag og  

 Uddannelsesstyrelsen vurderer og tilretter løbende kvaliteten af  

 uddannelsens indhold og gennemførelse.
 Vurderingen og tilretningen, der er centreret om nedennævnte  

 parametre, foretages bl.a. på grundlag af tilbagemeldinger fra skoler  

 og erhvervsvirksomheder inden for det beskæftigelsesområde,  

 uddannelsen retter sig mod.
Kvalitetsparametre 1. Opfyldelse af uddannelsens formål og mål ·  

 	Det faglige udvalg tager løbende initiativer til at bringe  

 uddannelsens afsluttende prøver i overensstemmelse med de aktuelle  

 uddannelsesmål.
 ·  

 	Udvalget får oplyst alle eksamensresultater og har faste rutiner  

 for behandling af dumpesager.
 ·  

 	Udvalget uddanner og har løbende dialog med såvel fagets  

 skuemestre som de organisationsudpegede medlemmer af de lokale  

 uddannelsesudvalg.
2. Uddannelsens bredde, herunder den faktiske anvendelse af de givne  

 tilvalgsmuligheder ·  

 	Det faglige udvalg foretager løbende tilretning af  

 uddannelsesbredden, således at variationsmulighederne for de valgfrie  

 specialefag og eventuel erhvervsrettet påbygning afspejler elevernes og  

 virksomhedernes kompetence- og kvalitetsbehov.
 3. Uddannelsens relevans i relation til udviklingen i de  

 beskæftigelsesområder, uddannelsen retter sig mod.
·  

 	De generelle udviklingstendenser følges løbende inden for  

 det beskæftigelsesområde, uddannelsen retter sig mod.
På  

 baggrund heraf foretages de fornødne justeringer af uddannelsens  

 mål og øvrige rammer.
 ·  

 	Specifikke tilretninger og mindre geografiske variationer i uddannelsen  

 sikres gennem de lokale uddannelsesudvalgs medvirken ved udformning af de  

 lokale undervisningsplaner.
4. Praktikkvaliteten ·  

 	Kvaliteten af praktikuddannelsen sikres gennem det faglige udvalgs  

 procedurer for godkendelse af praktikvirksomheder og behandling af  

 klagesager.
 ·  

 	Information til og samarbejde med praktikvirksomhederne varetages  

 på lokalt plan af de lokale uddannelsesudvalg.
