 En gårdejer har i en ombygget lade indrettet 5 ferielejligheder, der i  

 henhold til 1-årige udlejningsaftaler formidles udlejet gennem et  

 sommerhusudlejningsbureau.
I udlejningsaftalen er det bl.a. fastsat, i hvilke uger bureauet kan  

 disponere over lejlighederne; ejeren er i de aftalte perioder afskåret fra  

 selv at disponere over dem.
Desuden er det fastsat i aftalen, hvilken pris  

 pr. uge bureauet - afhængig af årstiden - skal afregne til ejeren for den  

 udlejning, der gennemføres af bureauet.
Der skal ikke ske betaling for de  

 perioder, hvor lejlighederne ikke har kunnet udlejes.
 Nævnet fandt, at bureauet efter den med gårdejeren indgåede  

 udlejningsaftale ikke kan anses som lejer af de omhandlede ferielejligheder,  

 men må betragtes som formidler af udlejningen, dvs har dispositionsretten i  

 de aftalte perioder.
 Nævnet traf derfor afgørelse om, at den omhandlede udlejning omfattes af  

 afgiftspligten, jf. de tidligere nævnsafgørelser nr. 599 og nr. 635  

 (næstsidste afsnit), idet udlejningen finder sted for kortere perioder end 1  

 måned.
 Se også Mn.635, Mn.712, Mn.794 og Mn.848.
