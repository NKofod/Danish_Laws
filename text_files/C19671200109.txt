(Til stiftsøvrighederne samt  

 overtilsynene for kirkerne i københavn og på Frederiksberg) Ministeriets opmærksomhed er blevet henledt på, at skader på kirkernes  

 træinventar, herunder orgler, som følge af udtørring i de senere år er  

 forekommet i stigende omfang.
 Sådanne udtørringsskader, der ofte vil være meget bekostelige at udbedre  

 og som kan være uoprettelige, hvor det drejer sig om gammelt, værdifuldt  

 inventar, opstår erfaringsmæssigt navnlig i kirker, der til stadighed holdes  

 opvarmet.
 En nylig stedfunden undersøgelse af årsagerne til fremkomsten af skader af  

 denne art har givet til resultat, at skadernes opståen beror på følgende  

 forhold:
Atmosfærisk lufts tilbøjelighed og evne til at opsuge vanddamp vokser som  

 bekendt stærkt med luftens temperatur og bliver f. eks. 4-doblet ved  

 opvarmning fra 0 grd til 20 grd C.
Dette forhold i forbindelse med, at der  

 altid foregår en vis udskiftning af rummets luft med yderluften gennem  

 uundgåelige utætheder i de omgivende flader (navnlig ved vinduer, døre,  

 bræddelofter etc), er den direkte årsag til udtørringen.
Faren for udtørring er derfor i første række afhængig af forskellen mellem  

 temperaturen inde i kirken og i det frie.
Jo større denne forskel er, des  

 mere fugtighed vil den indtrængende yderluft optage fra kirkerummet og føre  

 med sig ud igen.
Endvidere vil udtørringen vokse med luftskiftet, d.v.s. med  

 størrelsen af utætheder og med vindstyrken.
Er yderluften eksempelvis 0 grd C. og helt mættet med fugtighed, vil dens  

 mætningsgrad efter indtrængning i kirkerummet og opvarmning til + 20 grd C.  

 ifølge foranstående være faldet til 1/4, hvilket udtrykkes ved, at den  

 indtrængende lufts relative fugtighed er faldet fra 100 pct. til 25 pct.  

 Træværk indstiller sit fugtighedsindhold efter den omgivende lufts relative  

 fugtighed, der derfor må holdes over en vis grænse, såfremt skader som følge  

 af træets ,svind' skal undgås.
Ved hjælp af et hygrometer kan man konstatere  

 luftens relative fugtighed (RF), der i almindelighed ikke må ligge under 50  

 pct., såfremt man vil være sikret mod udtørringsskader.
 Da den i de senere år i vidt omfang gennemførte modernisering af kirkernes  

 varmeanlæg, herunder etablering af fjernvarmeforsyning og installation af  

 helautomatiske oliefyr, har haft til følge, at mange kirker nu holdes  

 opvarmet til stadighed, hvorved som nævnt faren for fremkomsten af  

 udtørringsskader væsentligt forøges, skal man bede menighedsrådene drage  

 omsorg for, at nedenstående, i samråd med boligministeriet udarbejdede  

 anvisninger, der har til formål at søge beskadigelser af denne art undgået,  

 fremtidig nøje følges:
1. Da udtørringsfaren er nøje forbundet med den  

 varmemængde, der tilføres kirken, må det gælde som en hovedregel for alle  

 kirker, der rummer sårbart inventar, at der udvises den størst mulige  

 mådeholdenhed med opvarmningen, såvel hvad angår temperaturens højde som  

 længden af den tid, hvori kirken holdes opvarmet.
Dette må navnlig haves for  

 øje ved lave ydertemperaturer, især hvis disse ledsages af blæst, idet  

 udtørringsfaren under disse forhold er størst.
 Temperaturen bør normalt ikke overstige 18 grd C.
Alle åbninger til det frie må holdes lukket, når temperaturen ude er  

 lavere end inde i kirken, og det er af stor vigtighed, at kirken i øvrigt er  

 tæt - specielt ved vinduer, døre og trælofter.
Orgelblæsere må ikke tage  

 deres luft fra det frie, men fra kirkerummet.
 2.Alt efter driftsformen af varmeanlægget må der i øvrigt forholdes som  

 følger:
Hvor kirken kun opvarmes til brug 1 a 2 gange om ugen og i den øvrige tid  

 henstår uopvarmet, vil der i almindelighed ikke være fare for udtørring.
Dog  

 må det ved luftopvarmningsanlæg, der er forsynet med friskluftsspjæld påses,  

 at dette holdes lukket i særlig kolde perioder.
 Sker opvarmningen så hyppigt, at kirken ikke når at køle af imellem  

 opvarmningerne, kan der være risiko for skadelig udtørring, og der må da  

 forholdes som anført under b).
Hvis kirken holdes under stadig opvarmning, løber man en stor risiko for  

 at fremkalde udtørringsskader.
For at undgå dette, må der, når kirken er ude  

 af brug, holdes en ret lav rumtemperatur, afhængig af den udvendige  

 temperatur.
Der må da anskaffes et hygrometer, som ophænges i kirken, til  

 konstatering af luftens relative fugtighed, der i fyringsperioden normalt bør  

 ligge omkring 50-60 pct. og aldrig være lavere end 45 pct.
Dette vil i  

 almindelighed kunne opnås ved at holde rumtemperaturen udenfor brugstiderne  

 på højst + 8 grd C. ved ydertemperaturer ned til 0 grd C.
Ved lavere  

 ydertemperaturer må rumtemperaturen sænkes, eller der må tilføres rummet  

 ekstra fugtighed f.eks. ved fordampningsbakker eller lignende.
 Hygrometret, der må være af god kvalitet, må ikke anbringes på en ydervæg,  

 men skal ophænges på en indervæg af træ eller eventuelt på orgelhuset, og må  

 justeres (regenereres) 2 gange om året, såfremt det drejer sig om et  

 hårhygrometer.
Apparatet, hvis installation kræver ministeriets godkendelse, må normalt  

 være udstyret med automatik til opretholdelse af en i forvejen fastsat  

 fugtighedsgrad.
Det må endvidere være således indrettet, at kalkstøv  

 hidrørende fra vandet ikke kan føres ud i luften, og det må være sikret mod  

 at kunne forvolde vandskade i kirken.
Installationen kræver, at kirken  

 eftergås for utætheder ved vinduer, døre, lofter etc.
 Ved driften af befugtningsapparatet må følgende iagttages:
Fugtigheden må i fyringsperioden normalt holdes på 50-60 pct.
RF, idet den  

 sænkes med ydertemperaturen for at undgå for stærk dugdannelse på ruderne.  

 Ved lave kuldegrader må den af samme grund, og fordi også andre  

 kondenseringsproblemer under sådanne forhold kan opstå, sænkes til sin  

 laveste værdi, 45 pct.
 I øvrigt må de ovenfor under punkt 1 anførte hovedregler, hvorefter der  

 bør udvises størst muligt mådehold med opvarmningen, navnlig under ugunstige  

 ydre forhold, og hvorefter rumtemperaturen normalt ikke bør overstige 18 grd  

 C, også iagttages i tilfælde, hvor særligt befugtningsanlæg er installeret.
 Det fornødne antal eksemplarer af nærværende cirkulære vedlægges til  

 omdeling blandt provstiudvalgene og menighedsrådene (2 eksemplarer til hvert  

 råd), for de ikke-selvejende kirkers vedkommende kirkeejerne.
 Kirkeministeriet, den 15. juni 1967.
P.
M.
V.
Aug.
Roesen. / Arne Truelsen.
