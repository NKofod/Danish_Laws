Betænkning afgivet af Beskæftigelsesudvalget den 26. maj 2021 Betænkning over Forslag til folketingsbeslutning om ændret skattefradrag for kontingenter til fagforeninger [af Karsten Hønge (SF) m.fl.]:
1. Indstillinger Et flertal i udvalget (S, V, DF, RV, KF, NB og LA) indstiller beslutningsforslaget til forkastelse ved 2. (sidste) behandling.
 Et mindretal i udvalget (EL, SF og ALT) indstiller beslutningsforslaget til vedtagelse uændret.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget er store tilhængere af fagforeninger og den danske model.
Venstre er tilhængere af, at mennesker selvstændigt og uden tvang går sammen i fællesskaber, som bedst tjener deres interesser, da dette er en manifestation af det enkelte menneskes frie valg.
Dette kan udelukkende lade sig gøre, fordi vi i Danmark har foreningsfrihed.
Det betyder, at alle har retten til at vælge, om de vil være medlem af en forening eller ej  og hvilken forening, de vil være medlem af.
Foreningsfrihed er en af hjørnestenene i et demokratisk samfund.
Det gælder også, når det kommer til fagforeninger.
Venstre mener, at det enkelte menneske er bedst til at vurdere, hvilke foreninger der bedst understøtter vedkommendes egne omstændigheder.
 Særligt de såkaldte røde fagforeninger vil blive meget bedre stillet med SFs forslag om at ændre på skattefradraget for fagforeningskontingenter.
Venstre var også imod forslaget, da det blev fremsat første gang i 2018, og det har partiet ikke ændret holdning til siden da.
Venstre mener fortsat, at foreningsfriheden er en af hjørnestenene i et demokratisk samfund og en forudsætning for den danske model, og derfor kan Venstre ikke støtte forslaget.
Dansk Folkeparti Dansk Folkepartis medlemmer af udvalget mener, at et skattefradrag skal gælde for alle, der betaler til en fagforening.
Der skal ikke gøres forskel på folks ret til skattefradrag, uanset hvilken fagforening man er medlem af.
3. Udvalgsarbejdet Beslutningsforslaget blev fremsat den 5. marts 2021 og var til 1. behandling den 17. maj 2021. Beslutningsforslaget blev efter 1. behandling henvist til behandling i Beskæftigelsesudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 3 bilag på beslutningsforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om beslutningsforslaget.
Bjørn Brandenborg (S) Bjarne Laustsen (S) fmd.
Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Mads Andersen (KF) Birgitte Bergman (KF) Lars Boje Mathiesen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
