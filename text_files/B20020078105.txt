Bekendtgørelse om udarbejdelse af individuelle kontrakter  

  

 i medfør af lov om integration af udlændinge i Danmark I medfør af § 19, stk. 4, i lov om integration  

 af udlændinge i Danmark (integrationsloven), jf. lovbekendtgørelse nr. 643 af  

 28. juni 2001, med de ændringer der følger af lov nr. 364 af 6. juni 2002,  

 fastsættes:
Kapitel 1 Formål og personkreds § 1.  

  

 Kommunalbestyrelsen  

 skal efter integrationslovens § 19, stk. 1, i samarbejde med en  

 udlænding omfattet af lovens § 16 udarbejde en individuel kontrakt om  

 den  

 pågældende udlændings deltagelse i et introduktionsprogram.
§ 2.  

  

 Formålet  

 med integrationsloven er blandt andet, at udlændinge hurtigst muligt bliver  

 selvforsørgende.
Udarbejdelsen af den individuelle kontrakt skal derfor tage  

 sit udgangspunkt i den enkelte udlændings forudsætninger og mulighed for  

 hurtigst muligt at komme i ustøttet beskæftigelse.
 § 3.  

  

 Den  

 individuelle kontrakt skal medvirke til at fastholde og understrege såvel  

 kommunalbestyrelsens som den enkelte udlændinges ansvar og pligter i  

 forbindelse med udlændingens integration i det danske samfund, herunder  

 udlændingens ansvar for hurtigst muligt at blive selvforsørgende.
 Stk. 2.  

  

 Udlændinge,  

 der modtager introduktionsydelse, skal efter behov tilbydes deltagelse i  

 kursus  

 i samfundsforståelse, danskundervisning og aktivering.
 Stk. 3.  

  

 Udlændinge,  

 der ikke modtager introduktionsydelse, skal efter behov tilbydes deltagelse i  

 kursus i samfundsforståelse og danskundervisning.
 § 4.  

  

 Den  

 individuelle kontrakt har til formål, at kommunalbestyrelsen på et tidligt  

 tidspunkt i samarbejde med udlændingen og med baggrund i dennes  

 forudsætninger  

 og ønsker samt udlændingens og arbejdsmarkedets behov fastlægger et konkret  

 og  

 individuelt forløb for udlændingens introduktionsperiode.
 Stk. 2.  

  

 Den  

 individuelle kontrakt skal sikre kvaliteten af den enkelte udlændings  

 introduktionsprogram, således at de enkelte dele af introduktionsprogrammet  

 er  

 konkret og individuelt afpasset i forhold til udlændingens aktuelle  

 kvalifikationer og ressourcer.
Stk. 3.  

  

 For  

 udlændinge, der modtager introduktionsydelse, skal den individuelle kontrakt  

 være målrettet mod, at udlændingen hurtigst muligt opnår beskæftigelse eller  

 en  

 uddannelse, som hurtigt vil kunne bringe udlændingen i beskæftigelse eller  

 øge  

 udlændingens mulighed herfor.
For udlændinge, der ikke modtager  

 introduktionsydelse, skal kontrakten ligeledes være målrettet mod at  

 udlændingen hurtigst muligt opnår beskæftigelse eller en uddannelse, som  

 hurtigt vil kunne bringe udlændingen i beskæftigelse eller øge udlændingens  

 mulighed  

 herfor, hvis udlændingen ønsker dette.
Kapitel 2 Kontraktens udarbejdelse og indgåelse § 5.  

  

 Den  

 individuelle kontrakt indgås skriftligt og underskrives af  

 kommunalbestyrelsen  

 og udlændingen.
 Stk. 2.  

  

 Kommunalbestyrelsen kan benytte en af ministeren for flygtninge, indvandrere  

 og  

 integration udarbejdet standardkontrakt, der er optrykt som bilag til denne  

 bekendtgørelse.
 § 6.  

  

 Den  

 individuelle kontrakt skal være indgået inden én måned efter, at  

 kommunalbestyrelsen har overtaget ansvaret for den pågældende udlænding.
 Stk. 2.  

  

 I det  

 omfang det ikke er muligt inden én måned at foretage en fuldstændig afklaring  

 af udlændingens kompetencer, forudsætninger og behov, jf. §§ 8-10, skal  

 den individuelle kontrakt alene indeholde en beskrivelse af de aktiviteter,  

 der  

 kan iværksættes på det foreliggende grundlag samt en målsætning for, hvordan  

 en  

 endelig afklaring skal foretages, og hvornår afklaringen skal foreligge.
 Stk. 3.  

  

 Vil det  

 ikke som følge af den pågældende udlændings personlige forhold være  

 hensigtsmæssigt inden for én måned at indgå en individuel kontrakt med  

 nærmere  

 fastlæggelse af indholdet af og målet for et introduktionsprogram, kan  

 kontrakten bestå af en konstatering af dette samt en målsætning for, hvornår  

 udlændingen skal påbegynde sin deltagelse i et introduktionsprogram, og for  

 hvordan programmet skal forløbe, når mulighederne herfor er til stede.
 Stk. 4.  

  

 Personlige  

 forhold som nævnt i stk. 3 kan være sådanne ganske særlige grunde, der  

 gør, at kommunalbestyrelsen helt kan undlade at tilbyde en udlænding  

 deltagelse  

 i et introduktionsprogram eller udskyde udlændingens deltagelse heri, jf.  

 integrationslovens § 20, stk. 2, § 21, stk. 4, og  

 § 23, stk. 8. Dette kan være tilfældet, hvis udlændingen på grund  

 af  

 fysiske eller psykiske handicap, torturoplevelser, stærke traumer eller  

 lignende ikke er i stand til at deltage i introduktionsprogrammet med  

 udbytte,  

 eller hvis udlændingen på grund af længerevarende sygdom, graviditet, barsel,  

 manglende anvisning af børnepasning eller lignende ikke har mulighed for at  

 tage  

 imod tilbuddet.
 § 7.  

  

 Den  

 individuelle kontrakt kan indgås for en kortere eller længere periode, dog  

 ikke  

 længere end introduktionsprogrammet varer, jf. integrationslovens § 16,  

 stk. 4.
 § 8.  

  

 I  

 forbindelse med udarbejdelsen af den individuelle kontrakt skal  

 kommunalbestyrelsen inddrage det relevante sprogcenter med henblik på at  

 sikre,  

 at udlændingen indplaceres på det niveau for danskundervisning, der svarer  

 til  

 den pågældendes aktuelle færdigheder, at der arbejdes efter fælles mål og for  

 at sikre sammenhængen, herunder den tidsmæssige sammenhæng, med de øvrige  

 dele  

 af udlændingens introduktionsprogram.
 Stk. 2.  

  

 Kommunalbestyrelsen skal efter behov inddrage Center for Vurdering af  

 Udenlandske Uddannelser (CVUU) og uddannelsesinstitutioner samt  

 organisationer,  

 virksomheder m.v., der forestår aktiviteter i forbindelse med gennemførelsen  

 af  

 introduktionsprogrammer med henblik på at sikre, at udlændingens  

 introduktionsprogram bliver så sammenhængende, målrettet og effektivt som  

 muligt.
 § 9.  

  

 For  

 udlændinge, der modtager introduktionsydelse, skal kommunalbestyrelsen, inden  

 den individuelle kontrakt indgås, foretage en konkret og individuel vurdering  

 af udlændingens situation med henblik på at fastlægge den pågældendes  

 aktuelle  

 færdigheder, forudsætninger og behov.
 Stk. 2.  

  

 I denne  

 vurdering skal kommunalbestyrelsen blandt andet inddrage udlændingens  

 tidligere  

 uddannelse og beskæftigelse samt udlændingens familiemæssige og sociale  

 baggrund.
 Stk. 3.  

  

 For  

 udlændinge, der ikke modtager introduktionsydelse, skal kommunalbestyrelsen,  

 inden den individuelle kontrakt indgås, foretage en vurdering efter  

 stk. 1, såfremt udlændingen ønsker at opnå beskæftigelse, jf. § 4,  

 stk. 3.
 Stk. 4.  

  

 Kommunalbestyrelsen  

 kan overlade vurderingen af udlændingens kompetencer til andre, jf.  

 integrationslovens  

 § 5.
 § 10.  

  

 Den individuelle kontrakt udarbejdes i samarbejde mellem kommunalbestyrelsen  

 og  

 udlændingen.
Stk. 2.  

  

 Indholdet  

 af den individuelle kontrakt skal drøftes med udlændingen.
Det skal i den  

 forbindelse drøftes, hvilke mål og delmål der skal opstilles, samt hvilke  

 aktiviteter og hvilket tidsmæssigt forhold mellem aktiviteterne der bedst  

 imødekommer udlændingens behov og øger den pågældendes muligheder for  

 hurtigst  

 muligt at opnå de opstillede mål.
 Stk. 3.  

  

 Der skal  

 tages hensyn til udlændingens ønsker i det omfang, disse er realistiske i  

 forhold til den pågældendes færdigheder, forudsætninger og behov.
 Stk. 4.  

  

 Ved  

 fastlæggelsen af den individuelle kontrakts indhold skal kommunalbestyrelsen  

 i  

 relevant omfang endvidere inddrage hensynet til arbejdsmarkedets behov med  

 henblik på at sikre, at udlændingens introduktionsprogram målrettes, således  

 at  

 udlændingens muligheder for hurtigst muligt at opnå beskæftigelse øges mest  

 muligt.
 Stk. 5.  

  

 Kommunalbestyrelsen skal tilrettelægge udlændingens deltagelse i  

 introduktionsprogrammet på en sådan måde, at der tages hensyn til den enkelte  

 udlændings særlige behov, herunder særlige behandlingsbehov eller behov som  

 følge af handicap.
 § 11.  

  

 Kan  

 der ikke mellem kommunalbestyrelsen og udlændingen opnås enighed om indholdet  

 af udlændingens introduktionsprogram, fastlægger kommunalbestyrelsen  

 indholdet  

 heraf.
 Stk. 2  

                                                                      .  

                                                                            Kom  

 Kommunalbestyrelsens afgørelse efter stk. 1 kan indbringes for det sociale  

 nævn, jf. integrationslovens § 53, stk. 2.
 § 12.  

  

 Overtager  

 en kommunalbestyrelse i en anden kommune efter integrationslovens § 18  

 ansvaret for en udlændings introduktionsprogram, skal denne  

 kommunalbestyrelse  

 indgå en ny individuel kontrakt med den pågældende.
Kapitel 3 Kontraktens indhold og opfyldelse § 13.  

  

 Den  

 individuelle kontrakt skal beskrive den pågældende udlændings kompetencer og  

 mål, herunder eventuelle delmål.
Kontrakten skal i relevant omfang beskrive  

 udlændingens beskæftigelses- og eventuelle uddannelsesmål.
Kontrakten skal  

 endvidere fastsætte indholdet af de aktiviteter, der skal sikre, at de i  

 kontrakten opstillede mål gennemføres, jf. integrationslovens § 16,  

 stk. 2 og 6.
 § 14.  

  

 Kommunalbestyrelsen  

 skal løbende påse, at den individuelle kontrakt overholdes og minimum hver 3.  

 måned foretage opfølgning på kontraktens indhold og målsætning i forhold til  

 den pågældende udlændings aktuelle færdigheder, forudsætninger og behov.
Stk. 2.  

  

 Den  

 individuelle kontrakt skal revideres, hvis det viser sig, at der er behov  

 herfor, herunder hvis udlændingens kompetencer ikke har været tilstrækkeligt  

 afklaret, eller hvis udlændingen ikke har haft mulighed for at opfylde  

 kontrakten.
Kontrakten kan endvidere revideres, hvis arbejdsmarkedets behov  

 ændrer sig.
 Stk. 3.  

  

 Ændring af  

 den individuelle kontrakt kan ske ved påtegning på den oprindelige kontrakt  

 med  

 underskrift af såvel kommunalbestyrelsen som den pågældende udlænding eller  

 ved  

 udarbejdelse af en ny kontrakt.
 § 15.  

  

 Kommunalbestyrelsen skal i relevant omfang sikre, at de aktiviteter, der  

 fastlægges i den individuelle kontrakt, er egnede til at opfylde målsætningen  

 om hurtigst muligt at kvalificere udlændingen til arbejdsmarkedet herunder  

 ved  

 uddannelse, som hurtigt vil kunne bringe udlændingen i beskæftigelse eller  

 øge  

 udlændingens muligheder herfor.
 § 16.  

  

 Kommunalbestyrelsen  

 og udlændingen har pligt til at opfylde den individuelle kontrakt.
 Stk. 2.  

  

 Kan  

 kommunalbestyrelsen af årsager, den ikke har indflydelse på, ikke opfylde den  

 individuelle kontrakt, skal kommunalbestyrelsen tilbyde udlændingen  

 deltagelse  

 i en anden aktivitet, der så vidt muligt svarer til den oprindeligt aftalte  

 aktivitet.
 § 17.  

  

 Af  

 den individuelle kontrakt skal det fremgå, at udlændingen kan klage over  

 kommunalbestyrelsens manglende overholdelse af kontrakten til det sociale  

 nævn,  

 jf. integrationslovens 53, stk. 2.
 § 18.  

  

 Af  

 den individuelle kontrakt skal det fremgå, hvilke sanktioner der efter  

 lovgivningen gælder, hvis udlændingen afviser deltagelse i eller uden gyldig  

 grund udebliver fra en eller flere af de aktiviteter, der er aftalt i  

 kontrakten.
 Stk. 2.  

  

 Af den  

 individuelle kontrakt skal det tillige fremgå, hvilken betydning manglende  

 opfyldelse af kontrakten kan få for udlændingens mulighed for at blive  

 meddelt  

 tidsubegrænset opholdstilladelse.
 Stk. 3.  

  

 Kommunalbestyrelsen skal foretage en konkret og individuel vurdering af, om  

 der  

 foreligger rimelig grund til manglende opfyldelse af den individuelle  

 kontrakt.
Kapitel 4 Ikrafttræden § 19.  

  

 Bekendtgørelsen  

 træder i kraft den 1. oktober 2002.
Ministeriet for Flygtninge, Indvandrere og  

 Integration, den 16. september 2002 Bertel Haarder /Peter S.
Willadsen Kontrakt Vedrørende  

______________________ deltagelse i et introduktionsprogram.
Cpr.nr.  

___________________________ Dato for kommunalbestyrelsens overtagelse af  

 integrationsansvaret:
 Tidspunkt for påbegyndelse af introduktionsforløb:
 Dato for kontraktens udløb:
I.
Opholdsoplysninger m.v.
 Er omfattet af integrationsloven som:
A.
Flygtning m.v., jf.  

 integrationslovens § 54 B.
Familiesammenført til  

 en flygtning m.v., jf. integrationslovens § 55 C.
Familiesammenført til  

 andre, jf. integrationslovens § 56 II.
Familiemæssige og sociale forhold Civilstand:
 Evt. ægtefælles eller samlevers beskæftigelse:
 Børn:
 Børnepasning:
 Forhold vedrørende familiens situation, der kan have  

 betydning for introduktionsprogrammet:
III.
Forudsætninger Uddannelsesbaggrund:
 Grunduddannelse (folkeskole, ungdomsuddannelse):
   

 	  

    

 Erhvervsuddannelse  

 (faglig eller videregående uddannelse):
 Erhvervserfaring:
 Andre kompetencer (eksempelvis  

 sprog):
 Gennemført kompetenceafklaring  

 i Danmark:
IV.
Helbredsmæssige og andre  

 forhold, der kan have betydning for introduktionsprogrammet Aktuel helbredstilstand:
 Er der igangsat/aftalt  

 behandling, hvis behov herfor:
 Evt. andre forhold af  

 betydning for introduktionsprogrammet:
V.
Målsætning om beskæftigelse  

 eller uddannelse Overordnet mål:
 Delmål:
VI.
Introduktionsprogrammet Programmets indhold:
 det kommende halve år:
 Det kommende år:
 På længere sigt:
 De aftalte aktiviteters nærmere indhold:
 Behov for kompetenceafklaring:
VII.
Opfølgning Der følges op på indholdet af denne kontrakt senest  

 den _______________ Der skal følges op på kontrakten mindst  

 hver 3. måned.
 Kontrakten skal revideres, hvis der sker  

 ændringer af betydning for det tilbudte introduktionsprogram, herunder hvis  

 det  

 viser sig, at deltagerens kompetencer ikke har været tilstrækkeligt afklaret,  

 hvis deltageren ikke har haft mulighed for at opfylde kontrakten, eller hvis  

 arbejdsmarkedets behov ændrer sig.
VIII.
Manglende opfyldelse af kontrakten Opfylder kommunalbestyrelsen ikke sin del  

 af kontrakten, kan kommunalbestyrelsens manglende opfyldelse påklages til det  

 sociale nævn, jf. integrationslovens § 53, stk. 2.
 Opfylder en deltager, som modtager  

 introduktionsydelse, ikke helt eller delvist kontrakten ved at afvise  

 deltagelse i eller ved uden gyldig grund at udeblive fra en eller flere dele  

 af  

 det tilbudte introduktionsprogram, skal kommunalbestyrelsen træffe beslutning  

 om nedsættelse eller ophør af deltagerens introduktionsydelse i  

 overensstemmelse med integrationslovens §§ 30 og 31.
 Opfylder en deltager, som ikke modtager  

 introduktionsydelse, ikke helt eller delvist kontrakten ved uden gyldig grund  

 at udeblive fra deltagelse i tilbudt danskundervisning, kan dette medføre  

 udelukkelse fra deltagelse i undervisningen.
 Manglende deltagelse i  

 introduktionsprogrammet uden gyldig grund kan endvidere betyde, at deltageren  

 ikke vil kunne få meddelt tidsubegrænset opholdstilladelse, jf.  

 udlændingelovens § 11, stk. 6.
___________________ den  

______________ _____________________________  

 kommunalbestyrelse forpligter sig herved til at stille det aftalte  

 introduktionsprogram til rådighed for deltageren.
 _____________________________  

 forpligter sig herved til at deltage i det af kommunalbestyrelsen opstillede  

 introduktionsprogram.
