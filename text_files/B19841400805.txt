 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Skælskør Nor vildtreservat i Vestsjællands  

 amt.
 § 1. Vildtreservatet omfatter:
a.
Skælskør Nor.
b.
De landarealer, der er beliggende i en afstand af indtil 50 meter fra  

 den del af Skælskør Nor, som er beliggende syd for en ret linie fra  

 nordgrænsen af Skælskør Kommunes lystskov (skellet mellem matr. nr. 7 a,  

 Borreby Dyrehave, Boeslunde og matr. nr. 6  c, Tranderup By, Boeslunde) på  

 Norets vestside, til udløbet af afvandingsgrøften på Norets østside, nord for  

 Hesselby Huse (skellet mellem matr. nr. 8 a, Hesselby By, Eggeslevmagle og  

 matr. nr. 2 a, Båslunde By, Eggeslevmagle).
 § 2. På den del af det i § 1, litra a nævnte vandområde, som er  

 beliggende syd for den i § 1, litra b nævnte rette linie er det forbudt at  

 udøve jagt på eller på anden måde at ombringe, indfange eller forjage fugle.
 Stk. 2. På den del af det i § 1, litra a nævnte vandområde, som er  

 beliggende nord for den i § 1, litra b nævnte rette linie er jagt fra  

 motordrevet fartøj forbudt.
 Stk. 3. På de i § 1, litra b nævnte landarealer er det forbudt at udøve  

 jagt på eller på anden måde at ombringe, indfange eller forjage svømme- og  

 vadefugle.
 Stk. 4. Færdsel med ladt skydevåben er forbudt på den del af  

 vildtreservatets vandområde, som er beliggende syd for den i § 1, litra b  

 nævnte rette linie.
 § 3. Sejlads med højere hastighed end 5 knob (ca. 9 km/t) er forbudt.
 § 4. Det er forbudt at indsamle eller ødelægge æg.
 § 5. Landbrugsministeriets Vildtforvaltning kan, når særlige forhold  

 taler derfor, dispensere fra bestemmelserne i §§ 2, 3 og 4 nærmere af  

 Landbrugsministeriet fastsatte retningslinier.
 § 6. Overtrædelse af bestemmelserne i §§ 2, 3 og 4 straffes i medfør af §  

 51, stk. 4 i lov om jagt og vildtforvaltning med bøde, for så vidt strengere  

 straf ikke er forskyldt efter den øvrige lovgivning.
 § 7. Bekendtgørelsen træder i kraft den 1. december 1984 og gælder til og  

 med den 30. november 1994.
 § 8. Landbrugsministeriets bekendtgørelse af 27. november 1979 om  

 Skælskør Nor vildtreservat ophæves.
 Landbrugsministeriet, den 20. november  

 1984.
