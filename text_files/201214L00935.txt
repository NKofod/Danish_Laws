Betænkning afgivet af Klima-, Energi- og Bygningsudvalget den 16. maj 2013 Betænkning over Forslag til lov om ændring af lov om fremme af vedvarende energi, lov om elforsyning og ligningsloven (Rammer for kystnære havvindmøller og revision af værditabs- og køberetsordningerne m.v.) [af klima-, energi- og bygningsministeren (Martin Lidegaard)]:
1. Ændringsforslag Klima-, energi- og bygningsministeren har stillet 19 ændringsforslag til lovforslaget.
2. Udvalgsarbejdet Lovforslaget blev fremsat den 6. februar 2013 og var til 1. behandling den 19. februar 2013. Lovforslaget blev efter 1. behandling henvist til behandling i Klima-, Energi- og Bygningsudvalget.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i høring, og klima-, energi- og bygningsministeren sendte den 27. september 2012 dette udkast til udvalget, jf. (2011-12) KEB alm. del  bilag 369. Et supplerende udkast til lovforslag blev efterfølgende sendt i høring, og klima-, energi- og bygningsministeren sendte den 28. november 2012 dette udkast til udvalget, jf.
KEB alm. del  bilag 67. Den 8. februar 2013 sendte klima-, energi- og bygningsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Brancheforeningen for Husstandsvindmøller, Videncentret for Landbrug og Vindmølleindustrien.
 Klima-, energi- og bygningsministeren har over for udvalget kommenteret de skriftlige henvendelser til udvalget.
Deputationer Endvidere har Brancheforeningen for Husstandsvindmøller og Vindmølleindustrien over for udvalget mundligt redegjort for deres holdning til lovforslaget.
Spørgsmål Udvalget har stillet 6 spørgsmål til klima-, energi- og bygningsministeren til skriftlig besvarelse, som denne har besvaret.
3. Udtalelse fra klima-, energi- og bygningsministeren Klima-, energi- og bygningsministeren har over for udvalget oplyst følgende:
Lovforslaget indeholder ikke en forøgelse af rammen for den PSO-finansierede garantifond.
Det er for tidligt at tage stilling til en eventuel udvidelse af fondens størrelse, da der indtil videre kun er ganske få sager, hvor det kan konstateres, om lånene misligholdes og dermed udløser garantien, eller om det viser sig, at projekterne klarer sig igennem på egen hånd.
Ordningen forventes evalueret af Energistyrelsen inden sommeren 2015. Viser der sig herefter et behov for en forøgelse af puljen, er jeg indstillet på dette, såfremt der er enighed herom i forligskredsen.
4. Indstillinger Et flertal i udvalget (udvalget med undtagelse af LA) indstiller lovforslaget til vedtagelse med de stillede ændringsforslag.
 Et mindretal i udvalget (LA) indstiller lovforslaget til forkastelse ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
5. Ændringsforslag med bemærkninger Ændringsforslag Til § 1 Af klima-, energi- og bygningsministeren, tiltrådt af et flertal (udvalget med undtagelse af LA):
 1) I den under nr. 4 foreslåede § 7 indsættes efter stk. 2 som nyt stykke:
»Stk. 3. Ved opstilling af vindmøller i et område, der i en VVM-tilladelse er godkendt til opstilling af prototypevindmøller, skal taksationsmyndigheden i sin vurdering lægge til grund, at der opstilles det maksimale antal vindmøller af de maksimale dimensioner, som VVM-tilladelsen for området giver mulighed for.
Dette skal endvidere fremgå af annoncering m.v. efter § 9. Opstilling af nye vindmøller eller ændringer af eksisterende vindmøller inden for samme område giver kun mulighed for at pålægge opstilleren yderligere værditabsbetaling, såfremt ændringerne sker på baggrund af ny VVM-tilladelse.
Tilsvarende gælder ved vurdering af værditab for prototypehavvindmøller, dog således, at det er etableringstilladelsen efter § 25, som fastsætter rammerne for opstillingen af vindmøller.« Stk. 3 og 4 bliver herefter stk. 4 og 5.
[Værditabet opgøres »en gang for alle« for prototypemøller] 2) I den under nr. 4 foreslåede § 9 udgår i stk. 1, 2. pkt., »og 7«.
[Korrektion af henvisning] 3) I det under nr. 4 foreslåede § 9, stk. 2, udgår 5. pkt., og i stedet indsættes:
»Energinet.dk indhenter adresseoplysninger på ejere af bygninger, der helt eller delvis er beliggende i en afstand af op til seks gange møllehøjden og registreret i BBR, og videregiver disse til opstilleren.
Kommunen giver efter anmodning Energinet.dk registeradgang hertil i nødvendigt omfang.« [Valgfrihed ved indhentning af adresseoplysninger] 4) I det under nr. 4 foreslåede § 13, stk. 6, ændres i 2. pkt. »først« til: »tidligst«, og 4. og 5. pkt. udgår.
[Ensretning af sprogbrug og fjernelse af overflødig tekst] 5) I den under nr. 4 foreslåede § 15 a ændres i stk. 1 »afslutter« til: »er forpligtet til at afslutte«.
[Lovteknisk ændring] 6) I den under nr. 4 foreslåede § 15 a udgår stk. 3.
 Stk. 4 bliver herefter stk. 3.
[Fjernelse af ugyldighedsregel af lovtekniske grunde] 7) I den under nr. 4 foreslåede § 17 ændres i stk. 1 og 2 »solgt« til: »afsat«.
[Ensretning af sprogbrug] 8) I den under nr. 5 foreslåede affattelse af § 13 ændres i stk. 6, 2. pkt., »først« til: »tidligst«.
[Ensretning af sprogbrug] 9) I den under nr. 28 foreslåede affattelse af § 41 affattes stk. 3 således:
»Stk. 3. Der ydes et pristillæg til vindmøller omfattet af stk. 1 nettilsluttet den 20. november 2012 eller senere, som fastsættes således, at pristillægget og den efter § 51 stk. 2, nr. 1, fastsatte markedspris tilsammen udgør 250 øre pr. kWh for vindmøller med en installeret effekt på 10 kW eller derunder og tilsammen udgør 150 øre pr. kWh for vindmøller med en installeret effekt på over 10 kW.
Pristillægget ydes i 20 år fra nettilslutningstidspunktet.« [Nedsættelse af foreslået pristillæg til nye husstandsvindmøller på over 10 kW] 10) Nr. 32 affattes således:
»32. I § 51, stk. 4, indsættes efter »§§«: »35 b,«.« [Lovteknisk ændring] 11) Nr. 40-42 udgår, og i stedet indsættes:
 »40. § 72, nr. 1 og 2, ophæves, og i stedet indsættes:
»1) undlader at udbyde ejerandele efter § 13, stk. 1, 2) iværksætter udbud af ejerandele uden at indhente godkendelse efter § 13, stk. 8, 3) undlader at afgive erklæring eller afgiver urigtig erklæring efter § 14, stk. 2, 4) overdrager vindmøller uden forudgående tilladelse efter § 17, stk. 2, 5) etablerer og driver anlæg efter §§ 22, 24, 25 og 29 uden tilladelse, 6) tilsidesætter vilkår i en godkendelse eller tilladelse efter de i nr. 2, 4 og 5 nævnte bestemmelser,«.
Nr. 3-5 bliver herefter nr. 7-9.« [Ændring af straffebestemmelser] Til § 2 12) Efter nr. 1 indsættes som nye numre:
 »01. I § 8 a, stk. 1, ændres »§§ 36-50« til: »§§ 35 a, 35 b, 36, 37, 37 a, 38-43, 43 a og 44-50«.
02. I § 9 ændres »§§ 36-49« til: »§§ 35 a, 35 b, 36, 37, 37 a, 38-43, 43 a og 44-49«.« [Korrektion i forhold til manglende henvisninger] 13) Efter nr. 3 indsættes som nyt nummer:
 »03. § 54, stk. 8, 5. pkt., ophæves, og i stedet indsættes:
»Energinet.dks fastsættelse og udmeldelse af priser for forsyningspligtig el i områder, hvor den tidligere bevillingshaver har opnået bevilling uden udbud efter § 34 a, sker efter principperne i § 72, stk. 1-4, 6 og 7, med de nødvendige modifikationer.
I områder, hvor den tidligere bevillingshaver har opnået bevilling ved udbud efter § 34 a, fastsætter og offentliggør Energinet.dk priser for forsyningspligtig el efter principperne i § 71 a, stk. 1-3, ved anvendelse af det tillæg, som den tidligere bevillingshaver har tilbudt ved udbuddet, med de nødvendige modifikationer.«« [Teknisk ændring] Til § 5 14) I nr. 1 indsættes efter »§ 2, nr. 1,«: »3 og 4,«.
[Konsekvensændring] Til § 6 15) I nr. 1 ændres », 2 og 11« til: »og 2«.
[Konsekvensændring] Til § 7 16) I stk. 1, 8 og 9 ændres »1. maj 2013« til: »15. juni 2013«.
[Udskydelse af ikrafttrædelsestidspunktet] 17) I stk. 4 ændres to steder »1. maj 2013« til: »1. juli 2013«.
[Ændring af virkningstidspunkt for ændringer i værditabsordningen] 18) Stk. 5 og 6 affattes således:
»Stk. 5. § 13, stk. 2, nr. 4 og 5, i lov om fremme af vedvarende energi som affattet ved denne lovs § 1, nr. 4, og § 13, stk. 2, nr. 5 og 6, som affattet ved denne lovs § 1, nr. 5, har virkning for vindmøller, der er nettilsluttet den 1. september 2013 eller senere.
Forsøgsmøller, der er nettilsluttet inden den 1. september 2013, eller som opstilles på baggrund af en forundersøgelsestilladelse efter § 22 a i lov om fremme af vedvarende energi, jf. lovbekendtgørelse nr. 1074 af 8. november 2011, kan undtages efter § 13, stk. 2, i lov om fremme af vedvarende energi, jf. lovbekendtgørelse nr. 1074 af 8. november 2011.
Stk. 6. § 13, stk. 1, § 13, stk. 2, nr. 1-3, § 13, stk. 3-8, og §§ 14, 15 og 16 i lov om fremme af vedvarende energi som affattet ved denne lovs § 1, nr. 4, § 13, stk. 1, § 13, stk. 2, nr. 1, 2 og 4, og § 13, stk. 3-8, som affattet ved denne lovs § 1, nr. 5, og § 1, nr. 34, har virkning for udbud af ejerandele i vindmøller, der er annonceret den 15. juni 2013 eller senere. § 13, stk. 6, 3. pkt., finder dog ikke anvendelse, hvis mødet er afholdt inden den 15. juni 2013. Udbud af ejerandele i vindmøller, der er annonceret inden den 15. juni 2013, behandles efter §§ 13-16 og § 54, stk. 1, nr. 3, i lov om fremme af vedvarende energi, jf. lovbekendtgørelse nr. 1074 af 8. november 2011.« [Korrektion af virkningstidspunkt] 19) I stk. 11 ændres », jf. lovbekendtgørelse nr. 1075 af 8. november 2011, som ændret ved § 1 i lov nr. 1390 af 23. december 2012,« til: »som affattet ved denne lovs § 1, nr. 28,«.
[Korrektion af henvisning] Bemærkninger Til nr. 1 Områder, der er udlagt til forsøg med og afprøvning og demonstration af nye typer vindmøller, er områder, hvor der må forventes at ske udskiftning og ændring af en eller flere vindmøller over tid.
Der kan derfor opstå tvivl om, under hvilke betingelser ejere kan kræve, at taksationsmyndigheden foretager en ny vurdering af værditabet.
Ændringsforslaget indebærer, at værditabsbetalingen ved opstilling af prototypevindmøller i et forsøgsområde gøres op ved opstilling af første mølle i området, og at der ikke kan tilkendes yderlige værditabsbetaling, så længe efterfølgende opstillinger og ændringer finder sted inden for rammerne af den oprindelige VVM-tilladelse.
Når »ændringer« er udtrykkeligt nævnt i selve bestemmelsen, skyldes dette, at ombygninger af eksisterende møller eller udskiftning af væsentlige dele heraf ikke skal udløse ny værditabsbetaling, så længe disse ændringer kan udføres inden for rammerne af den gældende VVM-tilladelse.
Af VVM-tilladelsen for et forsøgsområde vil maksimale rammer i forhold til højde, støj m.v., inden for hvilke udskiftninger og ændringer kan finde sted, fremgå.
Ved prototyper forstås møller, som er prototypecertificeret efter regler fastsat af klima-, energi- og bygningsministeren, eller som efter klima-, energi- og bygningsministerens afgørelse må betegnes som prototypemøller.
Der henvises til bemærkningerne til VE-lovens § 13, stk. 2, nr. 4 og 5, som foreslået ved det fremsatte lovforslags § 1, nr. 4. Klima-, energi- og bygningsministeren har fastsat regler om prototypecertificering af vindmøller, jf. bekendtgørelse nr. 73 af 31. januar 2013. Serie 0-møller, der er møller fra første produktionsserie, foreslås således ikke omfattet af ændringsforslaget.
Ved vurderingen af værditabet ved opstilling af vindmøller i et sådant område skal taksationsmyndigheden efter forslaget lægge til grund, at der opstilles det maksimale antal vindmøller af de maksimale dimensioner, som VVM-tilladelsen for området giver mulighed for.
En regel efter samme principper findes i loven om testcenteret for store vindmøller ved Østerild.
Kræver opstilling af nye prototypemøller eller ændring af eksisterende prototypemøller, at der gives en ny VVM-tilladelse, er der efter forslaget mulighed for, at ejere kan få vurderet værditabet på baggrund af rammerne i den nye VVM-tilladelse.
Det sker efter lovens almindelige regler om værditab i §§ 6-12 som foreslået ved det fremsatte lovforslags § 1, nr. 4.
Ved opstilling af prototypemøller på havet, hvor der også udarbejdes en VVM-redegørelse som led i forundersøgelserne, som ligger til grund for etableringstilladelsen efter § 25, gælder tilsvarende regler.
Det vil fremgå af etableringstilladelsen, hvad der gives tilladelse til.
Til nr. 2 Henvisningen til § 13, stk. 7, er overflødig, hvorfor det foreslås, at henvisningen udgår.
Til nr. 3 Det fremgår af det fremsatte lovforslags § 9, stk. 2, 5. pkt.: »Energinet.dk indhenter adresseoplysninger fra CPR på ejere af bygninger, der helt eller delvis er beliggende i en afstand af op til seks gange møllehøjden og registreret i BBR og videregiver disse til opstiller.« Det har imidlertid vist sig, at det ikke i alle situationer vil være muligt  eller hensigtsmæssigt  at finde den pågældende adresse i CPR.
Oplysningen vil ofte skulle findes i det fælleskommunale ejendomsstamregister (ESR), som kommunerne ejer.
Gennem Den Offentlige Informationsserver (OIS) kan oplysningen om ejers adresse i ESR indhentes med kommunernes tilladelse eller med anden hjemmel.
Hertil kommer, at justitsministeren den 14. december 2012 har fremsat forslag til lov om ændring af lov om retsafgifter, tinglysningsafgiftsloven og lov om tinglysning (L 107), som bl.a. indebærer, at opslag i tinglysningssystemet gøres afgiftsfri.
Opslag i tinglysningssystemet vil være en anden måde at skaffe de nødvendige ejeroplysninger på.
Opstillerens pligt til at underrette med brev gælder alene i forhold til ejere af bygninger, der ligger inden for seks gange møllehøjden.
Der skal ikke ske skriftlig underretning til ejere, såfremt bygningen ligger uden for grænsen, heller ikke såfremt visse udendørsarealer til bygningen ligger inden for grænsen.
Dette skal ses i sammenhæng med, at ejere af beboelsesejendomme, der ligger inden for seks gange møllehøjden fra opstillingen, uden gebyr kan anmelde krav om værditabsbetaling, jf. forslag til § 9, stk. 5. Ligger beboelsesejendommen uden for grænsen, skal der betales gebyr for indbringelse af krav, selv om noget af beboelsesejendommens naturlige udendørsareal  der indgår i vurderingen af et eventuelt værditab, jf. § 6, stk. 2  måtte ligge inden for grænsen.
Ændringsforslaget indebærer, at Energinet.dk kan vælge at indhente oplysningerne på den mest hensigtsmæssige og økonomiske måde.
Sker dette gennem et kommunalt ejet register, har kommunen efter forslaget pligt til at give Energinet.dk adgang hertil.
Dette sker mod sædvanlig betaling, hvis dette kræves, og der er således ikke tale om, at bestemmelsen giver Energinet.dk  og dermed opstiller  en særlig gebyrfrihed. Ændringsforslaget pålægger derfor ikke kommunerne nogen økonomisk byrde.
Til nr. 4 og 8 Der er tale om lovtekniske ændringer i form af ensretning af sprogbrug og fjernelse af tekst, som ved en fejl er skrevet to gange.
Til nr. 5 Opstiller er forpligtet til at afslutte udbuddet ved accept af købstilbud fra købsberettigede personer.
Selve forpligtelsen er imidlertid kun kommet til udtryk i bemærkningerne til § 15 a i det fremsatte lovforslag.
Det foreslås derfor, at forpligtelsen sættes direkte ind i lovteksten.
Til nr. 6 Det foreslås, at § 15 a, stk. 3, hvorefter aftaler om salg af andele med personer, der ikke er købsberettigede, er ugyldige, hvis de indkomne bud ved budfristens udløb oversteg antallet af udbudte andele, udgår.
Begrundelsen for ændringsforslaget er, at bestemmelsen findes overflødig henset til, at en opstiller eller køber af andele under alle omstændigheder ikke vil kunne støtte ret på en aftale, som er indgået i strid med loven.
Hvis køber efterfølgende videresælger andele, som er erhvervet i strid med loven, til en godtroende erhverver, vil denne heller ikke kunne støtte ret på aftalen, jf. gældsbrevslovens § 27. Der henvises i den forbindelse til forslaget til § 13, stk. 5, 4. pkt., hvor der stilles krav om, at det skal fremgå af aktieselskabets vedtægter, at der ikke er tale om omsætningspapirer.
Der henvises i øvrigt til bemærkningerne til § 13, stk. 5, 4. pkt.
Såfremt opstiller i strid med lovens ordning har afsat andele til andre end de købsberettigede, der burde have modtaget accept af deres købstilbud, jf. forslaget til § 16, vil de købsberettigede have krav på at erhverve andele i overensstemmelse med købstilbuddet, efter omstændighederne i form af enten andele, som er solgt til en uberettiget køber, eller tilsvarende ikkeafsatte andele.
Det bemærkes endvidere, at Energinet.dk får mulighed for at give påbud om accept af købstilbud fra købsberettigede personer, jf. forslag til § 15 a, stk. 4, som bliver stk. 3.
 En godtroende aftalepart, som ikke kan støtte ret på sin aftale, vil efter omstændighederne have ret til erstatning efter de almindelige erstatningsretlige regler.
Til nr. 7 Der er tale om lovtekniske ændringer i form af ensretning af sprogbrug.
Til nr. 9 Med ændringsforslaget nedsættes det foreslåede pristillæg med 100 øre pr. kWh til nye husstandsmøller med en installeret effekt på over 10 kW, således at tillægget og markedsprisen tilsammen udgør 150 øre pr. kWh.
Nedsættelsen er foreslået af Brancheforeningen for Husstandsmøller for i større udstrækning at tage hensyn til, at de mindre husstandsmøller er relativt dyrere og derfor vil have vanskeligt ved at konkurrere med de lidt større husstandsmøller, såfremt der ydes samme pristillæg.
Forslaget indebærer, at de økonomiske forhold for nye husstandsmøller med en installeret effekt på over 10 kW forringes lidt, hvorfor der må forventes en lidt langsommere udbygning heraf.
Det er imidlertid aftalt mellem regeringen (Socialdemokraterne, Radikale Venstre og Socialistisk Folkeparti) og Venstre, Dansk Folkeparti, Enhedslisten og Det Konservative Folkeparti, at der i 2015 skal ske en revurdering af pristillægget.
Denne revurdering skal ske tidligere, hvis den samlede udbygning med nye husstandsmøller efter 20. november 2012 overstiger 2,5 MW.
Til nr. 10 Der er tale om en lovteknisk ændring, idet det ikke er nødvendigt at ændre i hele opremsningen, når det alene drejer sig om at indsætte § 35 b.
Til nr. 11 Straffebestemmelserne foreslås ændret, således at det udtrykkeligt fremgår af § 72, nr. 1, at det er strafbart at undlade at udbyde ejerandele efter køberetsordningen.
Herudover fremgår det af ændringsforslaget, at tilsidesættelse af vilkår for en tilladelse efter §§ 22, 24, 25 og 29 vil kunne straffes, ligesom det kan ske efter det gældende § 72, nr. 2. Denne straffebestemmelse er faldet ud ved en fejl.
Det præciseres endvidere, at undladelse af at afgive erklæring eller afgivelse af urigtig erklæring efter § 14, stk. 2, kan straffes med bøde. § 14, stk. 2, vedrører den ansvarserklæring, som de ansvarlige for udbudsmaterialet skal afgive.
Endelig er der foretaget enkelte lovtekniske ændringer.
Til nr. 12 Der er tale om konsekvensændringer. § 8 a i lov om elforsyning indeholder mulighed for at nedsætte betalingen til offentlige forpligtelser fra egenproducenter af elektricitet, og § 9 i lov om elforsyning præciserer omfanget af de offentlige forpligtelser, som elforbrugerne skal afholde.
Begge bestemmelser indeholder henvisninger til støtteordninger i VE-loven, som også er omfattet af § 8, stk. 1, i lov om elforsyning.
Der skal derfor også henvises til de støtteordninger, som foreslås indsat i §§ 35 b og 37 a i VE-loven.
Herudover inkorporerer ændringsforslagene henvisninger til det nye pristillæg til vindmøller i § 35 a, og det nye pristillæg til elektricitet produceret ved biogas og forgasningsgas fremstillet ved biomasse i § 43 a, som blev indsat ved § 2, nr. 3 og 4, i lov nr. 576 af 18. juni 2012, men som endnu ikke er sat i kraft.
Til nr. 13 Ændringsforslaget vedrører en teknisk ændring, der er nødvendig, som følge af at der ved lov nr. 1352 af 23. december 2012 er blevet indført en ny prisregulering for forsyningspligtig el leveret af en elhandelsvirksomhed, der har opnået bevilling til forsyningspligtig virksomhed ved udbud, jf. § 71 a i lov om elforsyning.
Det fremgår af § 54, stk. 8, i lov om elforsyning, at klima-, energi- og bygningsministeren i visse situationer kan pålægge Energinet.dk midlertidigt at videreføre en forsyningspligtig aktivitet.
Det gældende § 54, stk. 8, 5. pkt., bestemmer, at Energinet.dk i disse tilfælde fastsætter og udmelder priser for forsyningspligtig el efter principperne i § 72, stk. 1-4, 6 og 7, med de nødvendige modifikationer. § 72 indeholder den prisregulering, der gælder for forsyningspligtig el i områder, hvor bevillingshaveren har opnået bevillingen uden udbud efter § 34 a.
Ved alene at henvise til § 72, stk. 1-4, 6 og 7, i det gældende § 54, stk. 8, 5. pkt., tages der ikke højde for, at der fremover vil kunne opstå situationer, hvor Energinet.dk vil kunne blive pålagt midlertidigt at videreføre den forsyningspligtige aktivitet i områder, hvor forsyningspligten har været i udbud, og hvor prisreguleringen derfor sker efter § 71, stk. 1-3.
 I disse tilfælde vil det ikke være teknisk muligt for Energinet.dk at fastsætte og udmelde priser efter bestemmelserne i § 72, fordi profilomkostningen for bevillingsområdet, der indgår i prisreguleringen efter § 72, ikke kendes.
Det foreslås derfor, at Energinet.dk i disse tilfælde fastsætter og offentliggør priser for forsyningspligtig el efter principperne i § 71 a, stk. 1-3, under anvendelse af det tillæg, som den tidligere bevillingshaver har tilbudt ved udbuddet, med de nødvendige modifikationer.
Heri ligger, at Energinet.dk, som det også er muligt efter det gældende § 54, stk. 8, 5. pkt., hvorefter Energinet.dk fastsætter priser efter principperne i § 72, stk. 1-4, 6 og 7, »med nødvendige modifikationer«, kan indregne de nødvendige ekstraomkostninger, som overtagelsen af driften medfører, i det omfang de ikke kan dækkes af tillægget.
Energitilsynets kontrol af priserne vil i disse tilfælde ske efter § 77, stk. 1, således at Energitilsynet vil kunne påse, at Energinet.dk ikke misbruger muligheden for at indregne nødvendige ekstraomkostninger i priserne.
I forhold til de nærmere rammer for udførelsen af den forsyningspligtige aktivitet af Energinet.dk henvises der i øvrigt til forarbejderne til det gældende § 54, stk. 8 (2005-06, lovforslag nr.
L 156). De der beskrevne principper vil også finde anvendelse, når Energinet.dk overtager forsyningspligtaktiviteten i et område, hvor prisreguleringen sker efter § 71 a.
Til nr. 14 Ved ændringsnumrene 01 og 02, jf. ændringsforslag nr. 12, ændres de bestemmelser, som § 2, nr. 3 og 4, i lov nr. 576 af 18. juni 2012 vedrører.
Indholdet af § 2, nr. 3 og 4, i lov nr. 576 af 18. juni 2012 er indeholdt i ændringsforslagene.
§ 2, nr. 3 og 4, i lov nr. 576 af 18. juni 2012 er endnu ikke sat i kraft, da de berører bestemmelser, som indeholder elementer af statsstøtte.
Bestemmelserne er efter ændringsnumrene 01 og 02 ikke længere relevante, hvorfor de foreslås ophævet.
Til nr. 15 Der er tale om en lovteknisk ændring på baggrund af ændringsforslag nr. 10. § 1, nr. 11, i lov nr. 1390 af 23. december 2012 skal ikke ophæves, da lovforslagets § 1, nr. 32, efter den foreslåede ændring ikke længere berører § 1, nr. 11, i lov nr. 1390 af 23. december 2012.
Til nr. 16 Ikrafttrædelsestidspunktet foreslås udskudt til den 15. juni 2013. Dette skyldes, at det ikke er muligt at få vedtaget lovforslaget så betids, at loven kan træde i kraft den 1. maj 2013.
Til nr. 17 Det foreslås i det fremsatte lovforslag, at ændringerne i værditabsordningen skal have virkning for vindmøller, for hvilke det offentlige møde om værditab i § 9 afholdes den 1. maj 2013 eller senere.
Den 1. maj 2013 er ikrafttrædelsesdatoen i det fremsatte lovforslag.
Afholdes mødet før ikrafttrædelsen, vil de hidtidige regler gælde.
Ved at lade skæringstidspunktet følge ikrafttrædelsesdagen er der ikke taget højde for, at de nye regler indeholder et krav om, at opstiller fremover også skal give individuel og skriftlig meddelelse om bl.a. tidspunktet for afholdelse af det offentlige møde om værditab.
Denne indkaldelse ligger i sagens natur forud for det offentlige møde.
For at sikre en hensigtsmæssig overgang til de nye regler foreslås det derfor, at de nye regler først får virkning for vindmøller, hvor mødet er afholdt den 1. juli 2013 eller senere.
Herved udskydes virkningen af de nye regler med ca. 14 dage i forhold til lovens ikrafttræden, idet ikrafttrædelsesdatoen samtidig foreslås udskudt til den 15. juni 2013, jf. ændringsforslag nr. 16.
Til nr. 18 Der er tale om lovtekniske præciseringer i stk. 5. Der er ikke tilsigtet ændringer i overgangsreglens indhold.
I forhold til stk. 6 foretages ligeledes en række lovtekniske præciseringer i forhold til virkningstidspunktet.
De nye regler om fremgangsmåden ved et udbud skal fortsat have virkning for udbud af ejerandele i vindmøller, der annonceres den 15. juni 2013 eller senere.
Dette gælder også for relaterede bestemmelser om retten til pristillæg og klagemulighed.
I forhold til klagemuligheden følger dette imidlertid direkte af henvisningen til VE-lovens § 13, stk. 8, i VE-lovens § 66, jf. det fremsatte lovforslags § 1, nr. 39, hvorfor det ikke er nødvendigt at nævne denne bestemmelse i overgangsbestemmelsen.
Henvisningen til § 1, nr. 39, udgår derfor.
VE-lovens § 13, stk. 6, 3. pkt., indsætter et nyt krav om, at Energinet.dk skal orientere om udbuddet på mødet om værditab, jf. § 9, stk. 1 og 2. Dette møde afholdes før annonceringen af udbuddet.
Det foreslås derfor, at det fremgår af lovteksten, at hvis mødet er afholdt inden den 15. juni 2013, finder denne bestemmelse ikke anvendelse.
Opstiller vil skulle indhente godkendelse efter § 13, stk. 8, selv om Energinet.dk allerede måtte have godkendt udbudsmaterialet efter det gældende § 13, stk. 4.
 Endelig foreslås det fortsat, at udbud af ejerandele i vindmøller, som er annonceret inden lovens ikrafttræden, færdiggøres efter de gældende regler i VE-lovens §§ 13-16. Det foreslås dog tilføjet, at dette også gælder i forhold til det gældende § 54, stk. 1, nr. 3, i VE-loven. § 54, stk. 1, nr. 3, som affattet ved dette lovforslags § 1, nr. 34, skal således alene have virkning for udbud af ejerandele, der annonceres den 15. juni 2013 eller senere, jf. også forslaget til 1. pkt.
 Det bemærkes endvidere, at henvisningen til §§ 13-16 og § 54, stk. 1, nr. 3, sammenholdt med bestemmelsen om, at alene § 13, stk. 1, § 13, stk. 2, nr. 1-3, § 13, stk. 3-8, og §§ 14, 15 og 16 har virkning for udbud af vindmølleandele, der annonceres den 15. juni 2013 eller senere, betyder, at de nye regler i §§ 14 a og 15 a, den ændrede § 17 og det nye § 54, stk. 3, også finder anvendelse på udbud, som er annonceret inden lovens ikrafttræden den 15. juni 2013.
Til nr. 19 Der henvises i det fremsatte lovforslag ved en fejl til § 41, stk. 2, i den gældende lovgivning som ændret ved lov nr. 1390 af 23. december 2012. Der skal i stedet henvises til § 41, stk. 2, som affattet ved lovforslagets § 1, nr. 28, som viderefører den gældende afregning på 60 øre pr. kWh. § 41, stk. 2, som affattet ved § 1, nr. 2, i lov nr. 1390 af 23. december 2012, og som ikke er trådt i kraft, er samtidig foreslået ophævet ved det fremsatte lovforslags § 6, nr. 1.
Overgangsreglen medfører således, at der ikke kan ydes forhøjet pristillæg efter det fremsatte lovforslags § 41, stk. 3, til vindmøller med en installeret effekt på 6 kW eller derunder, som er tilsluttet i perioden fra den 20. november 2012 til den 31. december 2013, hvis ejeren har indgået bindende aftale om køb af vindmøller senest den 19. november 2012 og netvirksomheden senest den 20. december 2012 har modtaget Energinet.dks stamdatablanket i udfyldt stand fra installatøren med henblik på registrering i et register oprettet efter § 85 a, stk. 2, nr. 2, i lov om elforsyning.
Disse anlæg får i stedet pristillæg efter det fremsatte lovforslags § 41, stk. 2, som viderefører den gældende afregning på 60 øre pr. kWh.
 Baggrunden for overgangsreglen er, at vindmøller, som er berettiget til nettoafregning på årsbasis i henhold til regler fastsat efter elforsyningsloven, ikke også skal omfattes af det forhøjede pristillæg i VE-loven for den del af elektriciteten, som afregnes som leveret til det kollektive elforsyningsnet.
Julie Skovsby (S) Jens Joel (S) Karin Gaardsted (S) Jesper Petersen (S) Pernille Rosenkrantz-Theil (S) Jeppe Kofod (S) Flemming Møller Mortensen (S) Rasmus Helveg Petersen (RV) Lone Loklindt (RV) Lotte Rod (RV) Steen Gade (SF) fmd.
Jonas Dahl (SF) Per Clausen (EL) Frank Aaen (EL) Lars Dohn (EL) Thomas Danielsen (V) nfmd.
Henrik Høegh (V) Jacob Jensen (V) Lars Christian Lilleholt (V) Ellen Trane Nørby (V) Ulla Tørnæs (V) Eyvind Vesselbo (V) Mikkel Dencker (DF) Jens Henrik Thulesen Dahl (DF) René Christensen (DF) Kim Christiansen (DF) Villum Christensen (LA) Mike Legarth (KF) Vivi Kier (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 135 Bilagsnr.
