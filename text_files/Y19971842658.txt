Told- og Skattestyrelsen oplyser at der ikke skal betales  

 arbejdsmarkedsbidrag af pensionsbidrag til staten for personale ved  

 tilskudsinstitutioner under Undervisningsministeriet med  

 tjenestemandspensionsret Told- og Skattestyrelsen er blevet gjort opmærksom på, at der hersker  

 nogen usikkerhed om, hvorvidt der skal betales arbejdsmarkedsbidrag af  

 pensionsbidragene vedr. tjenestemandslignende personale med  

 tjenestemandspensionsret, som er ansat inden for Undervisningsministeriets  

 område ved tilskudsberettigede skoler, institutioner mv., og som er optaget i  

 Efterlønskassen for lærere i friskolen og efterskolen, Pensionskassen af 1925  

 for de private eksamensskoler, Pensionskassen for Erhvervsskoler og  

 Pensionskassen for Højskoler, Landbrugsskoler og Husholdningsskoler mv.
 Styrelsen skal hertil bemærke, at de omhandlede pensionsbidrag ikke er  

 omfattet af pensionsbeskatningslovens § 19 og er derfor ikke omfattet af  

 bidragsgrundlaget efter § 8, stk. 1, litra c, i lov om arbejdsmarkedsfonde.
De pågældende pensionskasser er i øvrigt statsgaranterede (Finanslovens §  

 36) og medlemmerne er berettiget til tjenestemandspension efter lovgivningen  

 herom, dvs. der er ingen sammenhæng mellem pensionsbidragene og  

 pensionsudbetalingerne.
Pensionsudbetalingerne er derfor heller ikke omfattet  

 af bidragsgrundlaget efter § 8, stk. 1, litra d.
 Endvidere kan styrelsen henlede opmærksomheden på en afgørelse truffet af  

 Ankenævnet for Bidrag til Arbejdsmarkedsfondene - gengivet i TfS 1996, 546 -  

 som indeholder en principiel stillingtagen til bidragspligtens og  

 -grundlagets rækkevidde i forhold til tjenestemandspensioner og  

 tjenestemandslignende pensionsordninger og opstiller retningslinier for  

 sondringen mellem disse, der har betydning for administrationen af  

 arbejdsmarkedsfondsloven på dette punkt.
