Højesterets dom af 27. juni 1979 Ved en af Østre Landsret den 4. oktober 1978 afsagt dom fik  

 Vejdirektoratet tilkendt et skønsmæssigt fastsat erstatningsbeløb på 12 mio.  

 kr af Københavns amtsråd i anledning af, at Fiskebækbroen (ved Farum), som  

 amtsrådet havde påtaget sig at projektere og lade opføre for Vejdirektoratet,  

 styrtede sammen, hvorefter Vejdirektoratet måtte antage private firmaer til  

 oprydning, projektering og udførelse af en ny bro.
Under sagen gjorde Vejdirektoratet gældende, at der udover  

 erstatningsbeløbet, som efter påstanden var opgjort til et højere beløb end  

 det tilkendte, skulle betales afgift til Vejdirektoratet (med en sats på 15  

 pct), idet det udførte arbejde med udbedring af skaderne på den  

 sammenstyrtede bro var afgiftspligtigt.
Det forhold, at arbejdet var udført  

 for staten, kunne efter Vejdirektoratets opfattelse ikke medføre nogen  

 ændring i, at afgiften af udbedringsomkostningerne måtte betragtes som en del  

 af tabet.
Amtsrådet påstod, at der ikke skulle tillægges afgift af  

 erstatningsbeløbet.
Amtsrådet henviste til, at momsregistrerede virksomheder,  

 der udsættes for skadegørende handlinger på varer og driftsmidler, herunder  

 bygninger, har fradragsret for afgiften af genanskaffelsesprisen eller  

 reparationsomkostningerne, og at staten i den foreliggende sammenhæng bør  

 ligestilles med en momsregistreret virksomhed.
 Ved den omhandlede Østre Landsrets dom bestemtes, at der af de af  

 amtsrådet anførte grunde ikke var grundlag for i tabsopgørelsen at medregne  

 udgifter, der skyldes tillæg af afgift.
 Sagen blev herefter indbragt for Højesteret alene for så vidt angår  

 spørgsmålet om afgift af erstatningsbeløbet.
Ved dom afsagt den 27. juni 1979 blev amtsrådet dømt til at betale  

 Vejdirektoratet afgift (1,8 mio kr) af erstatningsbeløbet.
Dette skete med  

 den begrundelse, at det forhold, at skadelidte er en statslig myndighed eller  

 institution, ikke berettiger til at holde staten tilfaldende afgifter, som  

 skaden og dens genoprettelse udløser i henhold til derom gældende regler, og  

 som ellers skulle indgå i tabsopgørelsen, uden for denne.
Højesteret fandt,  

 at der i reglerne om merværdiafgift ikke er holdepunkter for, at noget andet  

 skal gælde for merværdiafgiftens vedkommende.
