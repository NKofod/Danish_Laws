Et enfamiliehus var nedbrændt og genopført for forsikringsselskabets  

 regning.
Ved lejeberegningen for genopførelsesåret blev forholdet anset for  

 at falde uden for bestemmelsen i ligningslovens § 15 B, stk. 3, og lejeværdi  

 blev godkendt beregnet efter § 15 B, stk. 1, dvs. senest ansatte  

 ejendomsværdi forud for indkomstårets begyndelse.
 Civilingeniør A klagede for indkomståret 1984 over, at de stedlige  

 skattemyndigheder i medfør af ligningslovens § 15 B, stk. 3, havde opgjort  

 lejeværdien af hendes enfamilieshus til 34.645 kr., medens hun ved opgørelsen  

 af den selvangivne indkomst i medfør af ligningslovens § 15 B, stk. 1, alene  

 havde medregnet 7.000 kr.
 Det fremgik af sagens oplysninger, at den pågældende ejendom var nedbrændt  

 i december 1983, og at den blev genopbygget i løbet af 1. halvår af 1984 for  

 ca. 1,5 mio. kr., der var bekostet af forsikringsselskabet.
Klagerens revisor påstod principielt lejeværdien ansat som selvangivet ud  

 fra det synspunkt, at klageren burde stilles, som om branden ikke var  

 indtruffet, da der blot havde været tale om retablering af klagerens bolig  

 uden personlige økonomiske omkostninger.
Han påstod således lejeværdien  

 beregnet på grundlag af den senest forud for indkomstårets begyndelse ansatte  

 ejendomsværdi, jf. ligningslovens § 15 B, stk. 1.
 Subsidiært påstod revisoren lejeværdien beregnet på grundlag af  

 grundværdien forud for indkomståret 1984 med tillæg af 80% af den pr. 1.  

 april 1985 ansatte bygningsværdi eller 742.900 kr.
 Statsskattedirektoratet udtalte sig under sagens behandling til støtte  

 for, at den af de stedlige skattemyndigheder foretagne beregning af  

 lejeværdien for indkomståret 1984 var i overensstemmelse med bestemmelserne i  

 ligningslovens § 15 B, stk. 3, og at den helårlige lejeværdi burde beregnes  

 på grundlag af grundværdien pr. 1. april 1983 med tillæg af 80% af de  

 afholdte byggeomkostninger på 1,5 mio. kr.
Landsskatteretten fandt ved afgørelsen at måtte hense til, at den  

 omhandlede situation, hvor der var tale om genopførelse af en nedbrændt  

 ejendom, hverken var omfattet af lovteksten i ligningsloven eller lovens  

 forarbejder.
Landsskatteretten fandt dernæst, at forholdet faldt uden for  

 området for anvendelse af bestemmelserne i ligningslovens § 15 B, stk. 3, og  

 da retten efter de i øvrigt fremkomne oplysninger kunne tiltræde, at  

 lejeværdien blev opgjort i henhold til den principiale påstand, blev den  

 påklagede ansættelse nedsat med forhøjelsen på 27.545 kr.
 LV 1988, G 2.1.1.
