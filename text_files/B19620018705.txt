 I henhold til § 2 i lov nr. 196 af 7. juni 1958 om autorisation af  

 elektroinstallatører m.v. (installatørloven) udfærdiges følgende  

 bestemmelser:
 Godkendte prøver.
 § 1.  Følgende prøver og eksaminer er godkendt som  

 prøver for elektroinstallatører.
A.
Elektroinstallatørprøven af 1952, jfr. §§ 3-13.
B.
Andre prøver og eksaminer:
I.
Afgangsprøven ved elektroteknikum, jfr. § 14.
II.
Danmarks Ingeniørakademis eksamen for elektroingeniører af afdeling P  

 og T, jfr. § 15.
III.
Den polytekniske Læreanstalt, Danmarks tekniske Højskoles eksamen for  

 elektroingeniører af afdeling P og T, jfr. § 16.
IV.
Udvidet maskinmestereksamen, jfr. § 17.
V.
Elektroinstallatørprøven for maskinister, jfr. § 18.
 VI. »Højspændingsprøven«, jfr. § 19.
VII.
Den kommunale elektroinstallatørprøve, jfr. § 20.
VIII.
De af Københavns Belysningsvæsen i årene 1903-1909 afholdte  

 installatørprøver, jfr. § 21.
IX.
Prøver aflagt for elektricitetskommissionen eller elektricitetsrådet,  

 jfr. § 22.
 Afholdelsen af den under V nævnte prøve ophører ved udgangen af 1962, og  

 afholdelsen af de under VI-IX nævnte prøver er ophørt, men personer, som har  

 bestået en af disse under V-IX nævnte prøver, bevarer de derved erhvervede  

 rettigheder, jfr. de respektive paragraffer.
 § 2.  En person, der har bestået en af de i § 1 nævnte  

 prøver eller eksaminer, har på de i de respektive efterfølgende bestemmelser  

 anførte betingelser ret til - under iagttagelse af bestemmelserne i lov nr.  

 196 af 7. juni 1958 om autorisation af elektroinstallatører m.v. - at påtage  

 sig udførelsen af arbejder, der omfattes af nævnte lov.
A.
Elektroinstallatørprøven af 1952.
 § 3.  Prøven afholdes af de skoler, som af  

 ministeriet for offentlige arbejder har fået tilladelse dertil (* 1).  

 Andragender om tilladelse til prøvens afholdelse indsendes til ministeriet  

 for offentlige arbejder.
 Prøven afholdes under kontrol af en eksamenskommission bestående af  

 7 medlemmer, der udnævnes af ministeriet for offentlige arbejder for en  

 periode af 5 år efter indstilling af de respektive institutioner og  

 organisationer:
1 medlem som repræsentant for elektricitetsrådet, 2 medlemmer som repræsentanter for Danske Elværkers Forening, 2 medlemmer som repræsentanter for Elektroinstallatørforeningen for  

 København og Elektroinstallatørforeningen for provinsen, 1 medlem som repræsentant for Dansk Elektrikerforbund, 1 medlem som repræsentant for tilsynet med den tekniske undervisning.
 Formand for eksamenskommissionen er elektricitetsrådets repræsentant.
 Udgiften ved eksamenskommissionens virksomhed afholdes af  

 elektricitetsrådet, jfr. dog § 13.
 § 4.  Eksamenspensum til prøven, herunder  

 laboratorieprøven, fastsættes af eksamenskommissionen.
 Skolernes plan for den samlede undervisning, der i det mindste skal  

 dække til samlede eksamenspensum og skal være tilrettelagt med henblik på  

 normalt at kunne gennemføres på 1 år dagskole eller 3 år aftenskole,  

 forelægges eksamenskommissionen til godkendelse.
 § 5.  Ingen kan underkaste sig prøven uden at være  

 indstillet af den pågældende skole.
 § 6.  Adgang til prøven kan af skolerne kun gives til  

 den, der opfylder de nedenfor anførte to betingelser:
 1. Den pågældende skal ved attester godtgøre at have  

 mindst følgende praktiske, elektrotekniske uddannelse (jfr. i øvrigt § 11,  

 pkt. 1):
 For elektrikere:
 1 års arbejde som elektriker efter bestået svendeprøve som elektriker.
 For elektromekanikere:
 1 års arbejde som elektriker efter bestået svendeprøve som  

 elektromekaniker.
 For maskinmestre med den almindelige maskinisteksamen eller med  

 maskinmestereksamen:
 1 års arbejde i stærkstrømsteknisk virksomhed.
 Under arbejde i stærkstrømsteknisk virksomhed regnes også arbejde ved  

 drift af elektricitetsværk i skib.
 2. Den pågældende skal - om fornødent ved attester -  

 godtgøre at have gennemgået et af eksamenskommissionen foreskrevet  

 laboratoriekursus.
Er en skole i tvivl om, hvorvidt attesterne er tilstrækkelige, indsendes  

 disse til eksamenskommissionen, som endeligt afgår sagen.
Kommissionen er i  

 øvrigt berettiget til at kræve attesterne indsendt til prøvelse.
 § 7.  Tidspunktet for prøvens afholdelse fastsættes af  

 eksamenskommissionen, der ligeledes stiller opgaverne og spørgsmålene til  

 prøven, jfr. § 8, sidste stykke.
 § 8.  Prøven omfatter:
A.
En laboratorieprøve.
B.
En praktisk prøve.
C.
En skriftlig prøve.
D.
En mundtlig prøve.
A.
Laboratorieprøven omfatter 1 opgave.
 Til besvarelsen gives 6 timer, hvoraf højst 4 timer anvendes til  

 opstilling, forsøg og målinger, medens den resterende tid er forbeholdt til  

 rapportens udarbejdelse.
 Har eksaminanden gennemgået det i henhold til § 6, pkt. 2, krævede  

 laboratoriekursus i forbindelse med anden undervisning end et til  

 elektroinstallatørprøven af 1952 oprettet kursus, underkastes den pågældende  

 dog to laboratorieprøver, der bedømmes samlet.
B.
Den praktiske prøve omfatter 1 projekteringsopgave, fortrinsvis  

 vedrørende projektering og kalkulation af en lavspændingsinstallation.
Til besvarelsen gives 8 timer.
Bøger og andre hjælpemidler må benyttes ved  

 prøven.
 Karakteren for denne prøve tæller dobbelt.
C.
Den skriftlige prøve omfatter 3 opgaver, hvoraf mindst een særlig  

 berører installatørers praktiske arbejde.
 Til besvarelsen gives 5 timer.
D.
Den mundtlige prøve omfatter 4 spørgsmål.
 Der afholdes 2 eksaminationer, som hver omfatter 2 spørgsmål, og der gives  

 1 karakter ved hver eksamination.
Ved laboratorieprøven og de mundtlige eksaminationer trækker hver  

 eksaminand sine spørgsmål inden for de af eksamenskommissionen affattede  

 opgaver.
Eksamenskommissionen affatter til hver prøve opgaverne til den  

 praktiske og den skriftlige prøve.
 § 9.  I henhold til § 8 gives følgende antal  

karakterer efter den af handelsministeriet for anvendelse ved de  

 tekniske skoler godkendte karakterskala (* 2):
 Ingen af disse karakterer kan overføres fra en tidligere prøve.
 Prøven er bestået , når karakteren »godt« er opnået både  

 som gennemsnit af de under pkt. b, c og d nævnte 5 karakterer og som  

 gennemsnit af alle de under pkt. a-e nævnte 7 karakterer, jfr. i øvrigt § 11,  

 pkt. 2.
§ 10.  Efter bestået prøve udfærdiges for den  

 pågældende enten eksamensbevis, der giver den pågældende den i § 2 nævnte ret, eller foreløbigt vidnesbyrd, der ikke giver sådan ret.
 Eksamensbevis udfærdiges kun, såfremt de i § 11 anførte to betingelser for  

 at opnå sådant bevis begge er opfyldt.
 Foreløbigt vidnesbyrd kan senere ved indsendelse af dette til skolen  

 ombyttes med eksamensbevis, når betingelserne for at opnå dette er opfyldt.
 Jfr. i øvrigt § 12.
 § 11.  Følgende betingelser for efter bestået  

 prøve at opnå  eksamensbevis (jfr. § 10) skal være opfyldt:
 1. Den pågældende skal ved attester over for skolen  

 godtgøre at have mindst følgende praktiske, elektrotekniske uddannelse, der  

 indbefatter den i § 6, pkt. 1, som betingelse for adgang til prøven krævede  

 praktiske uddannelse:
 For elektrikere:
 3 års arbejde i stærkstrømsteknisk virksomhed efter bestået svendeprøve  

 som elektriker, heraf mindst 1 år som elektriker.
 For elektromekanikere:
 3 års arbejde i stærkstrømsteknisk virksomhed efter bestået svendeprøve  

 som elektromekaniker, heraf mindst 2 år som elektriker.
 For maskinmestre med den almindelige maskinisteksamen eller med  

 maskinmestereksamen:
2 års arbejde i stærkstrømsteknisk virksomhed, heraf mindst 1 år som  

 elektriker, Under arbejde i stærkstrømsteknisk virksomhed regnes også arbejde ved  

 drift af elektricitetsværk i skib.
 Om fordelingen af den krævede elektrikerpraksis på forskellige  

 arbejdsområder fastsætter eksamenskommissionen nærmere regler.
2. Den pågældende skal over for skolen dokumentere at  

 have bestået en af eksamenskommissionen godkendt prøve i bogføring.
Prøven er  

 bestået, når der er opnået en karakter af mindst »godt« efter den i  

 § 9 nævnte skala eller en efter eksamenskommissionens afgørelse dermed  

 ækvivalent karakter efter en anden skala.
 Kun kurser af et omfang, der mindst svarer til undervisningen i bogføring  

 ved de frivillige mesterprøver for håndværksmestre, godkendes af  

 kommissionen.
Er en skole i tvivl om, hvorvidt attesterne er tilstrækkelige, indsendes  

 disse til eksamenskommissionen, som endeligt afgør sagen.
Kommissionen er i  

 øvrigt berettiget til at kræve attesterne indsendt til prøvelse.
 § 12.  Skolerne fører en af eksamenskommissionen  

 autoriseret  protokol over de afholdte prøver, hvori samtlige  

 eksaminander og deres karakterer indføres.
Eksamensbevis udfærdiges af den opgældende skole og underskrives af  

 eksamenskommissionen.
Foreløbigt vidnesbyrd udstedes af skolerne.
 § 13.  Censorerne ved prøverne beskikkes efter  

 eksamenskommissionens indstilling af ministeriet for offentlige arbejder, der  

 ligeledes fastsætter det vederlag, som de skoler, der afholder prøverne,  

 herfor yder de pågældende.
B.
Andre prøver og eksaminer.
I.
Afgangsprøven ved elektroteknikum.
 Prøven afholdes i overensstemmelse med de af undervisningsministeriet  

 herfor godkendte regler.
 § 14.  Bestået prøve giver den i § 2 nævnte ret, når  

 diplomet, der af skolen er udfærdiget for den pågældende, er forsynet med  

 bemærkning herom.
Nævnte bemærkning påføres diplomet af elektricitetsrådet, når den  

 pågældende over for rådet dokumenterer at have enten bestået svendeprøve som elektriker, eller arbejdet som ingeniør i stærkstrømsteknisk virksomhed, fortrinvis  

 beskæftiget ved installationsteknisk arbejde i 1/2 år for stærkstrømsingeniører, 1 år for svagstrømsingeniører.
II.
Danmarks Ingeniørakademis eksamen for elektroingeniører af afdeling P  

 og T.
 Eksamen afholdes efter derom af undervisningsministeriet given  

 bemyndigelse.
 § 15.  Bestået eksamen giver den i § 2 nævnte ret, når  

 diplomet, der af skolen er udfærdiget for den pågældende, er forsynet med  

 bemærkning herom.
Nævnte bemærkning påføres diplomet af elektricitetsrådet, når den  

 pågældende over for rådet dokumenterer at have enten bestået svendeprøve som elektriker, eller arbejdet som ingeniør i stærkstrømsteknisk virksomhed, fortrinvis  

 beskæftiget ved installationsteknisk arbejde i 1/2 år for stærkstrømsingeniører (afd.
P), 1 år for svagstrømsingeniører (afd.
T).
III.
Den polytekniske Læreanstalt, Danmarks tekniske Højskoles eksamen for  

 elektroingeniører af afdeling P og T.
 Eksamen afholdes i overensstemmelse med de af undervisningsministeriet  

 herom fastsatte regler.
 § 16.  Bestået eksamen giver den i § 2 nævnte ret, når  

 diplomet, der af skolen er udfærdiget for den pågældende, er forsynet med  

 bemærkning herom.
Nævnte bemærkning påføres diplomet af elektricitetsrådet, når den  

 pågældende over for rådet dokumenterer at have enten bestået svendeprøve som elektriker, eller arbejdet som ingeniør i stærkstrømsteknisk virksomhed, fortrinvis  

 beskæftiget ved installationsteknisk arbejde i 1/2 for stærkstrømsingeniører (afd.
P), 1 år for svagstrømsingeniører (afd.
T).
IV.
Udvidet maskinmestereksamen.
 Eksamen afholdes i overensstemmelser med de af undervisningsministeriet  

 herfor godkendte bestemmelser.
 § 17.  Bestået eksamen giver den i § 2 nævnte ret, når  

 der af direktøren for maskinmesteruddannelsen er udfærdiget et bevis for den  

 pågældende, forsynet med bemærkning herom.
 Nævnte bevis kan opnås, når eksaminanden over for direktøren dokumenterer  

 at opfylde følgende to betingelser:
 1. Den pågældende skal have arbejdet 2 år i  

 stærkstrømsteknisk virksomhed, heraf mindst 1 år som elektriker.
 Under arbejde i stærkstrømsteknisk virksomhed regnes også arbejde ved  

 drift af elektricitetsværk i skib.
 Om fordelingen af den krævede elektrikerpraksis på forskellige  

 arbejdsområder fastsætter direktøren for maskinmesteruddannelsen regler, der  

 i det mindste dækker de krav, der ved elektroinstallatørprøven af 1952  

 stilles angående elektrikerpraksis for maskinmestre.
2. Den pågældende skal have bestået en af direktøren  

 for maskinmesteruddannelsen godkendt prøve i bogføring.
Prøven er bestået,  

 når der er opnået en karakter af mindst »godt« efter den i § 9  

 nævnte skala eller en efter direktørens afgørelse dermed ækvivalent karakter  

 efter en anden skala.
 Kun kurser af et omfang, der mindst svarer til undervisningen i bogføring  

 ved de frivillige mesterprøver for håndværksmestre, godkendes af direktøren.
 Elektricitetsrådet er berettiget til at føre kontrol med afholdelsen af  

 eksamen og udfærdigelsen af eksamensbeviser.
V.
Elektroinstallatørprøven for maskinister.
 Sålænge denne prøve endnu opretholdes, (se § 1), afholdes den efter de af  

 handelsministeriet derom udgivne bestemmelser.
 § 18.  Bestået eksamen giver den i § 2 nævnte ret, når  

 eksamensbeviset, der af direktøren for maskinmesteruddannelsen er udfærdiget  

 for den pågældende, er forsynet med bemærkning herom.
Nævnte bemærkning kan af direktøren påføres eksamensbeviset (eventuelt ved  

 ombytning af dette), når eksaminanden dokumenterer at opfylde de betingelser  

 herfor, som er eller var gældende på udfærdigelsestidspunktet.
De for tiden  

 gældende betingelser er følgende:
Den pågældende skal have arbejdet 1 år (mindst) ved elektrisk montage og kunne fremlægge bevis for at  

 besidde den fornødne færdighed derved, samt 1 år ved drift af elektricitetsværk i skib eller på land.
 Elektricitetsrådet er berettiget til at føre kontrol med afholdelsen af  

 prøven og udfærdigelsen af eksamensbeviser.
 VI. »Højspændingsprøven«.
 Prøven afholdtes (se § 1) ved de tekniske skoler i Helsingør og Ålborg,  

 Håndværkerskolen i Sønderborg og Københavns Maskinskole.
 § 19.  Bestået prøve giver den i § 2 nævnte ret,  

 medmindre der på det af vedkommende skole udfærdigede bevis findes en  

 bemærkning om, at de af ministeriet stillede krav til praktisk uddannelse  

 ikke er opfyldt.
 En sådan bemærkning kan annulleres ved senere påtegning fra skolen, når  

 det godtgøres, at den pågældende efter bestået prøve har gennemgået en  

 praktisk uddannelse i elektrikerfaget af en varighed, der mindst er halvdelen  

 af den tid, som vedkommende inden prøven manglede i at have gennemgået 1 års  

 elektrikeruddannelse, jfr. ministeriet for offentlige arbejders bekendgørelse  

 af 17. januar 1939 om godkendelse af prøver for elektroinstallatører, § 3,  

 stk. 2.
VII.
Den kommunale elektroinstallatørprøve.
 Prøven afholdtes (se § 1) efter vedtagelse af kommunalbestyrelserne i  

 København, Frederiksberg, Gentofte, Århus, Odense, Esbjerg, Ålborg og  

 Sønderborg.
 § 20.  De af eksamensbestyrelsen for Den kommunale  

 elektroinstallatørprøve udstedte eksamensbeviser giver den i § 2 nævnte ret,  

 uanset at det i bevisernes tekst er anført, at prøven kun giver ret til at  

 påtage sig udførelsen og vedligeholdelsen af lavspændingsanlæg og sekundære  

 højspændingsinstallationer med undtagelse af røntgenanlæg.
De af eksamensbestyrelsen udstedte »Foreløbige Vidnesbyrd« giver  

 fremdeles ikke ret til at udøve installatørvirksomhed.
Sådanne vidnesbyrd kan  

 af eksamenskommissionen for Elektroinstallatørprøven af 1952 (jfr. § 3)  

 ombyttes med beviser, der giver den i § 2 nævnte ret, når de indsendes til  

 kommissionen tillige med fyldestgørende attester for en praktisk uddannelse,  

 der opfylder de krav herom, som var gældende, da det foreløbige vidnesbyrd  

 blev udstedt.
Ifølge de senest for prøven gældende bestemmelser af 11. marts  

 1944 kræves, at den pågældende, foruden den praktiske uddannelse, der var  

 forlangt for at kunne indstille sig til prøven, har gennemgået følgende  

 praktiske uddannelse:
 For elektrikere:
 2 års arbejde som elektriker ved udførelse og vedligeholdelse af  

 almindelige lys- og kraftinstallationer. 1 år er dog tilstrækkeligt, dersom  

 den pågældende har aflagt en af handelsministeriet godkendt svendeprøve i  

 elektrikerfaget.
 For maskinmestre med maskinisteksamen:
1 års tjeneste ved drift af elektricitetsværk i skib eller på land eller  

 have gennemgået et 240 timer kursus på vedkommende skoles laboratorium i  

 betjening og undersøgelse af elektriske maskiner og tavleanlæg, samt 1 års arbejde (mindst) ved udførelse og vedligeholdelse af almindelige  

 lys- og kraftinstallationer.
VIII.
De af Københavns Belysningsvæsen i årene 1903-1909 afholdte  

 installatørprøver.
 § 21.  Bestået prøve giver den i § 2 nævnte ret.
IX.
Prøver aflagt for elektricitetskommissionen eller elektricitetsrådet.
 § 22.  Installatører, som af elektricitetskommissionen  

 eller elektricitetsrådet har fået udstedt eksamensbevis i overensstemmelse  

 med bestemmelserne i bekendtgørelse af 6. oktober 1909 eller § 9 i  

 bekendtgørelse af 17. januar 1939 om godkendelse af prøver for  

 elektroinstallatører eller efter særlig af ministeriet for offentlige  

 arbejder given tilladelse, har den i § 2 nævnte ret.
 Installatører uden eksamen.
 § 23.  Personer, som ikke har bestået nogen af de i §  

 1 nævnte installatørprøver, men som i henhold til indenrigsministeriets  

 bekendtgørelse af 30. juli 1937 om overgangsbestemmelser for  

 elektroinstallatører har udøvet installatørvirksomhed inden for et bestemt  

 område, er kun berettigede til inden for samme område at påtage sig  

 udførelsen og vedligeholdelsen af lavspændingsanlæg og sekundære  

 højspændingsinstallationer.
 Ved nærværende bekendtgørelses ikrafttræden bortfalder ministeriet for  

 offentlige arbejders bekendtgørelse nr. 172 af 14. maj 1952 om prøver for  

 elektroinstallatører.
 Ministeriet for offentlige arbejder, den  

 15. maj 1962.
 Kai Lindberg.
/J.
Bang Christensen.
(* 1) De tekniske skoler i Ålborg, Århus, Esbjerg, Helsingør og Odense, Københavns Maskinskole og Håndværkerskolen i Sønderborg.
(* 2) ug = 7, ug- = 6, mg = 5, mg- = 4, g = 3, g- = 2, tg = 1, tg- = 0, mdl. = -1, mdl.- = -3, slet = -5.
