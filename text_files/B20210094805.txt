Bekendtgørelse om ændring af bekendtgørelse om den grundlæggende maritime uddannelse § 1 I bekendtgørelse nr. 1609 af 13. december 2016 om den grundlæggende maritime uddannelse, som ændret ved bekendtgørelse nr. 908 af 27. juni 2017, foretages følgende ændringer:
 1. Indledningen affattes således:
»I medfør af § 12, § 13, stk. 1, § 15, § 23, stk. 1, og § 24 i lov om maritime uddannelser, jf. lovbekendtgørelse nr. 781 af 8. august 2019, som ændret ved lov nr. 363 af 9. marts 2021, fastsættes efter bemyndigelse i henhold til § 1, nr. 42, 43, 44, 45, 46, 48, 53, 54, 64, 71 og 72, i bekendtgørelse nr. 397 af 9. marts 2021 om delegation af uddannelses- og forskningsministerens beføjelser til Uddannelses- og Forskningsstyrelsen:« 2. Overalt i bekendtgørelsen ændres »Forsknings- og Uddannelsesstyrelsen« til: »Uddannelses- og Forskningsstyrelsen«.
 3. § 9, stk. 2, nr. 4, affattes således:
»4) De maritime dele af HF-Søfart og maritim stx, jf. bilag 3 og 4.« 4. I § 13, stk. 4, nr. 2, ændres »gyldigt sundhedsbevis for søfarende og fiskere uden begrænsninger« til: »sundhedsbevis, der er gyldigt til den tjeneste, uddannelsen giver ret til«.
 5. I § 13, stk. 6, ændres »gyldigt sundhedsbevis for søfarende og fiskere, der er gyldig for den tjeneste, som uddannelsen berettiger til« til: »sundhedsbevis, der er gyldigt til den tjeneste, uddannelsen giver ret til«.
 6. Overskriften til kapitel 8 affattes således:
 7. § 23 affattes således:
 »§ 23. Det særligt tilrettelagte forløb (HF-Søfart og stx maritim) skal som supplement til formålet i § 1 forberede eleverne til en videregående uddannelse målrettet de maritime erhverv.
Stk. 2. Elever, der er optaget på en hf-uddannelse eller en almen studenteksamen (stx-uddannelse), jf. lov om de gymnasiale uddannelser, kan sideløbende optages på den grundlæggende maritime uddannelse.
Uddannelsesinstitutionen skal sørge for de nærmere rammer for sådanne forløb.
Stk. 3. Uanset adgangskravene i § 13, stk. 2-3 og stk. 4, nr. 1 og 3, kan elever, der er optaget på en hf-uddannelse eller en stx-uddannelse, optages sideløbende på den grundlæggende maritime uddannelse.
Såfremt den grundlæggende maritime uddannelse gennemføres på et skoleskib, eller eleven skal deltage i den nautiske valgfagslinje med offshoremodul, jf. bilag 4, skal eleven dog være skikket til udkig, jf. § 13, stk. 4, nr. 3.
 Stk. 4. Elever, der sideløbende med en hf-uddannelse eller en stx-uddannelse også er optaget på den grundlæggende maritime uddannelse, skal deltage i valgfag svarende til 1 semester udover den grundlæggende maritime uddannelses indledende emner, jf. § 3, stk. 2, nr. 1. Eleven kan vælge såvel maritime valgfag som valgfag, der udbydes som enkeltfag ved et VUC, jf. bilag 4. Forløbet indeholder ikke praktik.
 Stk. 5. En uddannelsesinstitution, der udbyder det særligt tilrettelagte forløb (HF-Søfart eller maritim stx), skal udbyde mindst en af de valgfagslinjer, der fremgår af bilag 4.
 Stk. 6. Hvis en uddannelsesinstitution udbyder det særligt tilrettelagte forløb (HF-Søfart eller maritim stx), skal der udarbejdes en særskilt studieordning for forløbet, der skal opfylde kravene i §§ 16-17 og beskrive sammenhængen til hf-uddannelsen og stx-uddannelsen.
Stk. 7.  De øvrige regler i denne bekendtgørelse finder tilsvarende anvendelse for den maritime del af de særligt tilrettelagte forløb.« 8. Overskriften til bilag 4 affattes således:
§ 2 Bekendtgørelsen træder i kraft den 1. juni 2021.
