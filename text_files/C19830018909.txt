 Som bilag til indenrigsministeriets cirkulære nr. 9 af 16. januar 1981 om  

 vejledende retningslinier for visitation af patienter til lands- og  

 landsdelssygehuse m.v. er optaget en vejledende oversigt over lands- og  

 landsdelsfunktioner og deres placering inden for det somatiske sygehusvæsen.  

 I cirkulærets afsnit 3.1. er det anført, at der i takt med udviklingen  

 foretages en revision af denne vejledende oversigt over lands- og  

 landsdelsfunktioner, og hvor de varetages, samt at revisionen indtil videre  

 sker ved sundhedsstyrelsens foranstaltning.
Under henvisning hertil har sundhedsstyrelsen foretaget en revision af den  

 vejledende oversigt.
Den reviderede oversigt, der er optaget som bilag til  

 dette cirkulære, træder således i stedet for oversigten i bilag til  

 indenrigsministeriets cirkulære.
Oversigten er nanvlig blevet revideret ved:
- at man har tilstræbt en mere nuanceret beskrivelse af lands- og  

 landsdelsfunkttionernes placering i sygehusvæsenet, - at der er sket en uddybning af beskrivelsen af ortopædisk kirurgi, - at der er optaget nye lands- og landsdelsdiagnoser såsom synsnedsættelse  

 hos multihandicappede under oftalmologien og onkologi under pædiatrien.
 Oversigten over lands- og landsdelsfunktioner er revideret af det under  

 sundhedsstyrelsens centrale planlægnings- og visitationsudvalg nedsatte  

 visitationsudvalg og drøftet efterfølgende i planlægnings- og  

 visitationsudvalget.
 Der henvises i øvrigt til indenrigsministeriets cirkulære af 16. januar  

 1981, afsnit 3, hvor der nærmere er redegjort for denne oversigt og det  

 grundlag, hvorpå den er udarbejdet m.v.
Sundhedsstyrelsen, den 22. november 1983 SØREN K.
SØRENSEN /B.
Erlich-Eriksen Bilag Revideres vejledende oversigt over lands- og landsdelsfunktioner Indholdsfortegnelse Indledning Kirurgisk blok Fagområde Endokrinologi, kirurgisk Gastroenterologi og hepatologi, kirurgisk Gynækologi og obstetrik Kæbekirurgi Neurokirurgi Oftalmologi Ortopædisk kirurgi Otologi Plastikkirurgi Thoraxkirurgi, karkirurgi og nyretransplantation Urologi Medicinsk blok Fagområde Cardiologi Endokrinologi, medicinsk Fysiurgi/reumatologi Gastroenterologi og hepatologi, medicinsk Hæmatologi Lungemedicin Nefrologi Neuromedicin Øvrige fagområder:
Epidemiske sygdomme, medicinsk toxikologi, dermatologi, radioterapi og  

 onkologi, arbejdsmedicin, allergologi Børneblok Fagområde Pædiatri Børnekirurgi Indledning I dette bilag indeholdes en vejledende oversigt over lands- og  

 landsdelsfunktioner (-diagnoser) inden for det somatiske sygehusvæsen med  

 angivelse af de sygehusvæsener/sygehuse, der i større omfang varetager de  

 pågældende lands- og landsdelsfunktioner for patienter fra fremmede  

 amtskommuner.
 Lands- og landsdelsfunktionerne er i oversigten hovedinddelt på blokke og  

 derunder på fagområder, jfr. indholdsfortegnelse.
For hver funktion eller gruppe af funktioner er anført de sygehuse, der i  

 større omfang varetager de pågældende funktioner for patienter fra fremmede  

 amtskommuner.
Der vil sædvanligvis ikke være tvivl om, hvilken afdeling m.v.  

 på de anførte sygehuse, der varetager de pågældende funktioner.
I nogle  

 tilfælde er det dog fundet hensigtsmæssigt tillige at angive afdelingen.
 Endelig er der i dette bilag anvendt følgende symbolfortegnelser for de  

 sygehuse, der varetager lands- og landsdelsfunktioner i større omfang for  

 pateienter fra fremmede amtskommuner i stedet for afkrydsning som i det  

 tilsvarende bilag til indenrigsministeriets cirkulære af 16. januar 1981:
