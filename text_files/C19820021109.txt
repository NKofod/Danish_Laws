A.
Indledende bemærkninger Ved lov nr. 197 af 18. maj 1982 om ændring af afskrivningsloven og  

 forskellige andre skattelove (Pristalsregulering af afskrivningsgrundlaget  

 m.v.) er der gennemført ændrede regler om opgørelsen af  

 afskrivningsgrundlaget for aktiver, der er anskaffet den 1. januar 1982 eller  

 senere.
Endvidere er der ved lov nr. 270 af 9. juni 1982 (Personbiler m.v.)  

 sket en ændring af den beløbsgrænse, der gælder for afskrivning på visse  

 biler og blandede driftsmidler. Ændringen har virkning for biler og  

 driftsmidler, der anskaffes den 1. januar 1983 eller senere.
Endelig er  

 afskrivningsloven ændret ved lov nr. 246 af 9. juni 1982 om ændring af  

 forskellige skattelove (Avancebeskatning af fast ejendom m.v.). Dette er sket  

 som en konsekvens af de regler, der blev gennemført ved lov nr. 247 af 9.  

 juni 1982 om beskatning af fortjeneste ved afståelse af fast ejendom.
 Afskrivningsloven er med de seneste ændringer optrykt som  

 lovbekendtgørelse nr. 487 af 1. september 1982.
 Ændringslovene indeholder følgende væsentlige ændringer i forhold til den  

 tidligere affattelse af afskrivningsloven, der fremgår af lovbekendtgørelse  

 nr. 424 af 10. august 1981.
1. I dette cirkulære sammenfattes og ajourføres  

 tidligere udsendte cirkulærer til afskrivningsloven.
Endvidere beskrives de  

 ændringer, der er gennemført ved lov nr. 197 af 18. maj 1982 om ændring af  

 afskrivningsloven og forskellige andre skattelove (Pristalsregulering af  

 afskrivningsgrundlaget m.v.) og lov nr. 270 af 9. juni 1982 (Personbiler  

 m.v.).
 Cirkulæret indeholder følgende afsnit:
A.
Indledende bemærkninger (punkt 1-2).
B.
Maskiner, inventar og lignende driftsmidler, der udelukkende benyttes  

 erhvervsmæssigt (lovens afsnit I) (punkt 3-31).
C.
Maskiner, inventar og lignende driftsmidler, der benyttes både til  

 erhvervsmæssige og til private formål (lovens afsnit II) (punkt 32-43).
D.
Overgangsregler vedrørende maskiner, inventar og lignende driftsmidler,  

 der benyttes helt eller delvis erhvervsmæssigt (punkt 44-63).
E.
Skibe til erhvervsmæssig brug (lovens afsnit III) (punkt 64-77).
F.
Overgangsregler vedrørende skibe (punkt 78-81).
G.
Bygninger (lovens afsnit IV) (punkt 82-156).
H.
Overgangsregler vedrørende bygninger (punkt 157-172).
I.
Forskudsafskrivning på visse anskaffelser af maskiner m.v. og bygninger  

 (lovens afsnit IV A) (punkt 173-180).
J.
Dræningsanlæg på jordbrugsbedrifter (lovens afsnit IV B) (punkt  

 181-182).
K.
Almindelige bestemmelser (lovens afsnit V) (punkt 183-198).
L.
Dødsbobeskatning (punkt 199-214).
M.
Bekendtgørelsen om kontantværdiansættelse af overdragelsessummer og om  

 oplysningspligt efter afskrivningsloven (punkt 215-221).
Cirkulærets afsnit B, C, E, G, I, J og K tager sigte på de formuegoder,  

 der afskrives efter reglerne i lovbekendtgørelse nr. 487 af 1. september 1982  

 om skattemæssige afskrivninger m.v., der indeholder de seneste ændringer til  

 afskrivningsloven.
Det drejer sig som hovedregel om formuegoder, der er  

 anskaffet efter den 31. december 1981. Visse regler om afskrivning på biler  

 m.v. anvendes dog først, når anskaffelsen er sket efter den 31. december  

 1982, jfr. nærmere i cirkulærets pkt. 56.
 En beskrivelse af de tidligere regler og overgangssituationer, der er  

 opstået før gennemførelsen af de seneste lovændringer, findes i de tidligere  

 udsendte cirkulærer til afskrivningsloven.
Afsnittene D, F og H i dette cirkulære omhandler de overgangssituationer,  

 der skyldes lovændringerne om pristalsregulering af afskrivningsgrundlaget og  

 loven om personbiler m.v.
Afsnit L omtaler særlige bestemmelser i sammenhæng  

 med dødsbobeskatningen, og endelig omhandler afsnit M den bekendtgørelse, der  

 er udstedt med hjemmel i afskrivningslovens § 19A om kontantværdiansættelse  

 af overdragelsessummer og § 44 om oplysningspligt.
2. Lovens regler om skattemæssige afskrivninger m.v.  

 ved indkomstopgørelsen anvendes i henhold til lovens § 1 på maskiner,  

 inventar og lignende driftsmidler, der benyttes erhvervsmæssigt, på skibe til  

 erhvervsmæssig brug, på erhvervsmæssigt benyttede bygninger og på  

 dræningsanlæg på jordbrugsbedrifter.
Endvidere gælder reglerne, når sådanne  

 aktiver benyttes til forsøgs- eller forskningsvirksomhed, som er knyttet til  

 den skattepligtiges erhverv.
 Uden for lovens område falder bl.a. afskrivning på ombygningsudgifter i  

 lejede lokaler og afskrivning på rationaliseringsudgifter.
Indledning til afsnittene B, C og E Efter saldometoden beregnes den årlige afskrivning med en vis procent af  

 den restværdi, som aktivet ved indkomstårets begyndelse er opført til  

 (anskaffelsessummen - tidligere foretagne afskrivninger).  

 Afskrivningsgrundlaget nedsættes således hvert år med den afskrivning, der er  

 foretaget det foregående år.
Afskrivning på driftsmidler og skibe, der  

 udelukkende benyttes erhvervsmæssigt, sker efter saldometoden.
Der er dog  

 indført regler, hvorefter saldoværdien gennem pristalsregulering påvirkes af  

 et ændret prisniveau. Årets salgssummer fragår i saldoen inden  

 pristalsregulering og afskrivning, medens købesummer først indgår i  

 saldoværdien efter pristalsreguleringen.
Kun fem sjettedele af årets  

 købesummer er afskrivningsberettigede.
Den sidste sjettedel tillægges derfor  

 efter afskrivning og indgår i den saldoværdi, der ved årets slutning  

 overføres til næste indkomstår.
Afskrivning på driftsmidler, der både benyttes erhvervsmæssigt og privat,  

 sker efter lignende principper.
Sådanne driftsmidler afskrives dog særskilt.
 Reglerne om den formueskattepligtige værdi af driftsmidler og skibe, der  

 benyttes erhvervsmæssigt, fremgår af ligningslovens § 18 A, jfr. cirkulære af  

 17. november 1982 om ændringer i ligningsloven.
B.
Maskiner, inventar og lignende driftsmidler, der udelukkende benyttes  

 erhvervsmæssigt ("rene" driftsmidler, lovens afsnit I) 3. Reglerne i dette afsnit om skattemæssige  

 afskrivninger anvendes på maskiner, inventar og lignende driftsmidler,  

 herunder biler, andre transportmidler (bortset fra skibe) og andet rullende  

 materiel.
Reglernes anvendelse er betinget af, at driftsmidlerne udelukkende  

 benyttes erhvervsmæssigt eller til forsøgs- eller forskningsvirksomhed, der  

 er knyttet til den skattepligtiges erhverv, jfr. lovens § 1. For de nævnte  

 aktiver benyttes i det følgende udtrykket "driftsmidler". Hvis  

 driftsmidlerne udelukkende benyttes til private formål, kan der ikke  

 afskrives.
Benyttes driftsmidlerne både til erhvervsmæssige og til private  

 formål, anvendes de særlige afskrivningsregler i lovens afsnit II.
4. Skattemæssig afskrivning skal efter lovens § 2,  

 stk. 1, foretages som en saldoafskrivning på de samlede driftsmidler, der  

 hører til den skattepligtiges virksomhed.
Der kan således ikke (bortset fra  

 de særlige driftsmidler i lovens § 6A) holdes enkelte driftsmidler uden for  

 afskrivningsgrundlaget.
Angående driftsmidler om bord på skibe henvises til  

 omtalen i punkt 66.
Saldoafskrivning skal foretages for hver virksomhed for sig.
En  

 skattepligtig, der driver flere virksomheder, kan ikke benytte en fælles  

 saldoafskrivning for disse.
Fremkommer der i en af virksomhederne en negativ  

 saldo (jfr. nærmere herom nedenfor i punkt 19), kan denne negative saldo ikke  

 udlignes i en positiv saldo i en anden virksomhed.
5. Saldoafskrivningen på "rene" driftsmidler  

 foretages under et på grundlag af en afskrivningssaldo for alle de  

 driftsmidler, der hører til virksomheden (lovens § 2, stk. 1). Afskrivningen  

 kan højst udgøre 30 pct. af årets afskrivningsberettigede saldoværdi; men det  

 står den skattepligtige frit for at vælge en lavere procent eller eventuelt  

 helt lade være med at afskrive.
Der skal dog altid afskrives med hele  

 procenter (§ 2, stk. 5).
I princippet fremkommer den afskrivningsberettigede saldo ved, at  

 anskaffelses- og forbedringsudgifter lægges til saldoværdien, medens  

 salgssummer og foretagne afskrivninger trækkes fra.
Efter lovændringen i maj  

 1982 gælder der to vigtige modifikationer i dette princip:
 Den såkaldte "halvårsregel", der begrænsede  

 førsteårsafskrivningen på anskaffelser i indkomstårets anden halvdel, blev  

 afskaffet ved lovændringen i maj 1982.
 Til belysning af princippet i saldometoden vises følgende eksempel:
 Eksempel 1.
 6. Forinden årets skattemæssige afskrivning foretages,  

 skal der ske en pristalsregulering af årets begyndelsessaldo nedsat med  

 salgssummen for driftsmidler, der er solgt i indkomståret (lovens § 2, stk.  

 3).
Pristalsreguleringen foretages på grundlag af reguleringspristallet, der  

 har januar 1980 = 100. Reguleringen sker med den procent, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
Procenten afrundes efter de  

 almindelige afrundingsregler til et helt tal.
 Har den skattepligtige forskudt indkomstår, er det ændringen i  

 reguleringspristallene, der er beregnet for april i de kalenderår, som  

 indkomstårene træder i stedet for, der er afgørende.
Ændringen i de samme to reguleringspristal kan dog kun danne grundlag for  

 en pristalsregulering af afskrivningsgrundlaget, selv om der skulle være  

 flere indkomstår, der træder i stedet for samme kalenderår.
Er det tilfældet,  

 foretages pristalsreguleringen ved slutningen af det første indkomstår.
 Statsskattedirektoratet offentliggør hvert år den reguleringsprocent, der  

 skal benyttes.
7. Efter lovens § 2, stk. 6, opgøres saldoværdien ved  

 indkomstårets slutning som den afskrivningsberettigede saldoværdi med fradrag  

 af årets afskrivning og med tillæg af en sjettedel af anskaffelsessummen for  

 driftsmidler, der er anskaffet i indkomstårets løb.
Saldoværdien ved  

 indkomstårets slutning svarer ifølge lovens § 2, stk. 2, til saldoværdien ved  

 næste indkomstårs begyndelse.
8. Ifølge lovens § 2, stk. 7, skal udgifter til  

 forbedring af driftsmidler behandles på samme måde som den oprindelige  

 anskaffelsessum for driftsmidlerne.
Fem sjettedele af de forbedringsudgifter,  

 der er afholdt i indkomstårets løb, skal derfor tillægges saldoværdien ved  

 afskrivningsgrundlagets beregning.
Den sidste sjettedel tillægges saldoen  

 efter afskrivning.
 Udgår driftsmidlet af driften i anledning af en skade, skal en eventuel  

 forsikrings- eller erstatningssum fradrages i saldoværdien på samme måde som  

 beløb, der indvindes ved salg, jfr. lovens § 2, stk. 8.
9. Der kan kun afskrives, når afskrivningsgrundlaget  

 (saldoværdien) udgør et positivt beløb.
Hvis den afskrivningsberettigede  

 saldoværdi er negativ, jfr. nærmere herom nedenfor i punkt 19, kan der ikke  

 afskrives for det pågældende indkomstår.
10. Driftsmidler, der købes og sælges inden for samme  

 indkomstår, behandles efter den almindelige regel.
Det vil sige, at  

 salgssummen skal fragå i saldoværdien ved årets begyndelse, jfr. lovens § 2,  

 stk. 3, og at købesummen skal tillægges saldoværdien i henhold til lovens §  

 2, stk. 4 og 6. Fortjeneste og tab på afskrivningsberettigede aktiver, der er  

 solgt som led i den skattepligtiges næringsvirksomhed eller erhvervet i  

 spekulationsøjemed, behandles dog efter statsskattelovens § 5a.
Der henvises  

 til omtalen i punkt 184.
11. Har den skattepligtige fået frigivet  

 investeringsfondsmidler til forlods afskrivning på nyanskaffede driftsmidler,  

 skal hele anskaffelsessummen formindskes med forlods afskrivningen, inden  

 driftsmidlets værdi indgår i den samlede driftsmiddelsaldo.
Lignende  

 fremgangsmåde skal anvendes, hvor der er frigivet etableringskontomidler,  

 eller hvor der er foretaget forskudsafskrivning i medfør af lovens afsnit IV  

 A.
Fremgangsmåden er belyst i følgende eksempel:
 Eksempel 2.
12. Er der frigivet midler fra den skattepligtiges  

 etableringskonto til forlods afskrivning på et driftsmiddel i et senere år  

 end anskaffelsesåret, er det den uafskrevne pristalsregulerede værdi, der  

 skal afskrives forlods.
I så fald sker forlods afskrivningen efter  

 pristalsregulering af saldoen og inden årets procentvise afskrivning.
 Eksempel 3.
En lønmodtager med etableringskonto erhverver i år 1 en  

 afskrivningsberettiget maskine for 18.000 kr. Året efter anskaffer den  

 skattepligtige en andel af en erhvervsejendom for 200.000 kr., og den  

 skattepligtige anser sig herefter for etableret.
Fra etableringskontoen  

 frigives 14.000 kr. til forlods afskrivning på den uafskrevne  

 pristalsregulerede saldoværdi.
År 1 Fem sjettedele af anskaffelsessummen for driftsmidler, der er anskaffet i indkomståret, Pristalsreguleringen kan ikke i sig selv bevirke, at den skattepligtige  

 anser sig for etableret i etableringskontolovens forstand.
Det er altså ikke  

 tilstrækkeligt, at 30.000 kr.s grænsen i § 5, stk. 2, i lov om indskud på  

 etableringskonto overskrides på grund af pristalsreguleringen.
Den del af  

 saldoværdien, der hidrører fra pristalsreguleringen (i eksemplet 1.350 kr.),  

 kan dog danne grundlag for frigivelsen og den forlods afskrivning, der skal  

 foretages.
13. Saldoafskrivningen indebærer blandt andet, at  

 fortjenester og tab i forbindelse med salg af driftsmidlerne på saldoen  

 kommer til at indvirke på indkomstopgørelsen.
Det hænger sammen med, at  

 salgssummer som tidligere nævnt skal trækkes fra saldoen.
Hvis et aktiv  

 sælges for et beløb, der er større end aktivets nedskrevne værdi, betyder  

 det, at saldoen formindskes dels med aktivets nedskrevne værdi, dels med  

 resten af salgssummen (fortjenesten). Når saldoen formindskes med  

 fortjenesten, bliver afskrivningerne på de tilbageværende aktiver mindre i de  

 kommende år.
De formindskede årlige afskrivninger betyder tilsvarende  

 forøgede skattepligtige indkomster, og fortjenesten kommer således under  

 beskatning i løbet af en årrække.
På tilsvarende måde vil et tab påvirke de  

 kommende års skattepligtige indkomster gennem forøgede afskrivninger, idet  

 den del af den pristalsregulerede nedskrevne værdi, som overstiger  

 salgssummen, bliver stående på afskrivningssaldoen og bringes til fradrag  

 gennem de fremtidige afskrivninger.
Det beskrevne princip skal som hovedregel altid anvendes, når der ved salg  

 m.v. er indvundet en fortjeneste eller konstateret et tab.
Der er normalt  

 ikke hjemmel til at foretage en særskilt opgørelse af fortjenesten og  

 indkomstbeskatte denne i salgsåret eller fradrage tabet i indkomstopgørelsen  

 for salgsåret.
Loven indeholdt tidligere en såkaldt "kompletterende  

 regel" (§ 4), der gav adgang til at fradrage et dokumenteret tab straks.  

 Denne regel blev ophævet ved lovændringen i maj 1982 med virkning fra og med  

 indkomståret 1983, jfr. punkt 54. Om tilfælde, hvor fortjeneste eller tab  

 skal behandles efter statsskattelovens § 5a (næring eller spekulation),  

 henvises til punkt 184. Om særlige regler, hvor saldoen bliver negativ eller  

 en virksomhed afhændes, afstås eller opgives, se nedenfor under punkt 19 og  

 22.
14. Efter lovens § 3, stk. 1, kan anskaffelsessummen  

 for driftsmidler med en særlig kort levetid fradrages fuldt ud i den  

 skattepligtige indkomst for anskaffelsesåret.
Reglen gælder for maskiner,  

 inventar og lignende driftsmidler, der udelukkende benyttes erhvervsmæssigt,  

 og hvis levealder må antages ikke at overstige 3 år.
Denne bestemmelse kan  

 alene benyttes i anskaffelsesåret.
Bestemmelsen kan både anvendes ved førstegangsanskaffelser og udvidelser  

 og ved genanskaffelser.
Reglen gælder ikke for udgifter til forbedring af  

 driftsmidler med en levealder over 3 år - heller ikke selv om forbedringen må  

 antages ikke at få virkning udover 3 år.
Afgørende for, om et driftsmiddel kan henføres under lovens bestemmelse om  

 driftsmidler, hvis levealder må antages ikke at overstige 3 år, er  

 driftsmidlets fysiske levealder.
Dvs. det tidsrum, driftsmidlet ved normal  

 vedligeholdelse kan antages at holde under hensyn til det slid, det udsættes  

 for.
Bestemmelsen omfatter alle driftsmidler med en levealder indtil 3 år  

 uden hensyn til størrelsen af disses anskaffelsessum.
Skatteyderen bestemmer selv, om han vil fradrage anskaffelsessummen for et  

 driftsmiddel med kort levetid på en gang. Ønsker han ikke at benytte reglen  

 herom, indgår anskaffelsessummen i den sædvanlige saldoafskrivning.
I et  

 givet indkomstår kan skatteyderen også vælge at fradrage udgiften til nogle  

 af disse anskaffelser på en gang, medens han lader andre indgå i  

 saldoafskrivningen.
Udgiften til et enkelt driftsmiddel med kort levetid kan  

 ikke deles i to dele, hvoraf den ene fradrages straks, og den anden  

 afskrives.
 Hvis skatteyderen vælger saldoafskrivning, finder den i cirkulærets punkt  

 5, litra b, omtalte fem sjettedelsregel anvendelse.
15. Efter lovens § 3, stk. 2, har den skattepligtige  

 som hovedregel den samme valgfrihed som omtalt i punkt 14 for driftsmidler  

 med en anskaffelsessum på 1.800 kr. eller derunder ("småaktiver"),  

 selv om levetiden er 3 år eller derover.
Herfra gør lovens § 3, stk. 6, dog  

 den undtagelse, at den skattepligtige i det indkomstår, hvori en ny  

 virksomhed påbegyndes, og det følgende indkomstår kun kan anvende reglen i  

 stk. 2 på driftsmidler til en samlet anskaffelsessum på indtil 50.000 kr.
Et  

 eventuelt overskydende beløb skal ifølge § 3, stk. 3, overføres til  

 afskrivning og pristalsregulering efter reglerne i § 2. Undtagelsen i § 3,  

 stk. 6, omfatter ikke tilfælde, hvor en bestående virksomhed overtages af en  

 ny indehaver.
 Hvor anskaffelsessummen for småaktiver, der er anskaffet i indkomståret,  

 overføres til afskrivning efter § 2, anvendes fem sjettedelsreglen  

 (cirkulærets punkt 5, litra b). Det gælder både, når den skattepligtige selv  

 vælger at overføre anskaffelsessummen til afskrivning, og når han har pligt  

 til at gøre det efter § 3, stk. 6.
16. Såfremt et driftsmiddel, hvis anskaffelsessum er  

 fradraget fuldt ud i den skattepligtige indkomst for anskaffelsesåret,  

 sælges, skal salgssummen ifølge lovens § 3, stk. 5, medregnes i den  

 skattepligtige indkomst for det indkomstår, hvori salget sker.
På samme måde  

 skal eventuelle forsikrings- eller erstatningssummer vedrørende  

 driftsmidlerne tages til indtægt.
Sker salget af driftsmidlet i forbindelse  

 med ophør af virksomheden, gælder der ifølge lovens § 6 særlige regler, jfr.  

 punkt 22.
17. Afholdes der forbedringsudgifter vedrørende  

 driftsmidler, hvis levealder må antages ikke at overstige 3 år, eller hvis  

 anskaffelsespris er på 1.800 kr. eller derunder, skal forbedringsudgifterne  

 behandles på samme måde, som den oprindelige anskaffelsessum for driftsmidlet  

 er behandlet.
Hvis den oprindelige anskaffelsessum er ført til udgift i  

 anskaffelsesåret, skal forbedringsudgiften føres til udgift i det indkomstår,  

 hvori den er afholdt.
Hvis den oprindelige anskaffelsessum i anskaffelsesåret  

 er tillagt saldoværdien, skal forbedringsudgiften tillægges saldoværdien i  

 det indkomstår, hvori forbedringsudgiften er afholdt.
Det gælder uden hensyn  

 til størrelsen af den afholdte forbedringsudgift eller forbedringens  

 varighed.
Et driftsmiddel kan dog gennem forbedringer ændre karakter i en  

 sådan grad, at anskaffelsessummen for driftsmidlet, således som det  

 fremtræder efter forbedringen, ikke kunne have været ført til udgift i  

 anskaffelsesåret.
Hvor dette er tilfældet, skal forbedringsudgiften tillægges  

 saldoværdien i det indkomstår, hvor forbedringsudgiften er afholdt.
Hvor  

 forbedringsudgiften skal lægges til saldoværdien, gælder fem  

 sjettedelsreglen, der er omtalt i cirkulærets punkt 5, litra b.
 18. Det følger af omtalen i punkt 8, at i tilfælde,  

 hvor et driftsmiddel udgår af driften i anledning af en skade, der er  

 overgået det, skal en eventuel forsikrings- eller erstatningssum ifølge  

 lovens § 2, stk. 8, fradrages i saldoværdien på samme måde som beløb, der  

 indvindes ved salg.
Hvor et skadelidt driftsmiddel ikke udgår af driften, men repareres,  

 anvendes reglen i lovens § 4. Hvis der ikke udbetales nogen forsikrings-  

 eller erstatningssum, kan hele reparationsudgiften efter lovens § 4, stk. 1,  

 fradrages i den skattepligtige indkomst for det indkomstår, hvori  

 reparationen foretages.
Er der udbetalt en forsikrings- eller erstatningssum,  

 kan fradraget kun foretages med det beløb, der overstiger forsikrings- eller  

 erstatningssummen.
 Er forsikrings- eller erstatningssummen større end reparationsudgiften,  

 bestemmer lovens § 4, stk. 2, at forskelsbeløbet skal fradrages i  

 saldoværdien for driftsmidlerne.
Ifølge lovens § 4, stk. 3, betragtes udgifter, der medgår til at sætte  

 aktivet i den stand, hvori det befandt sig ved skadens indtræden, som  

 reparationsudgifter.
Overstiger den afholdte udgift vedrørende et skadelidt  

 driftsmiddel, hvad der kan betragtes som reparationsudgift, må det  

 overskydende beløb betragtes som en forbedringsudgift og tillægges  

 saldoværdien for driftsmidlerne til afskrivning efter lovens § 2.
 Til belysning af det anførte vises følgende eksempel:
 Eksempel 4.
I anledning af en indtruffet skade på et driftsmiddel udbetales en  

 forsikringssum på 24.500 kr., medens den skattepligtige afholder udgifter på  

 driftsmidlet på i alt 33.000 kr.
Det ville have kostet 28.000 kr. at bringe  

 driftsmidlet i samme stand, som før skaden skete.
Herefter kan forskellen  

 mellem de 28.000 kr. og den udbetalte forsikringssum 24.500 kr. eller 3.500  

 kr. fradrages fuldt ud i det pågældende indkomstår, medens forskellen mellem  

 den afholdte udgift på 33.000 kr. og de 28.000 kr. eller 5.000 kr., skal  

 tillægges saldoværdien som en forbedringsudgift.
19. Som følge af, at driftsmidler, der afhændes, udgår  

 af saldoen med den opnåede salgssum m.v., kan det forekomme, at saldoværdien  

 bliver negativ.
En sådan negativ saldoværdi skal behandles efter lovens § 5.
Afhændes der driftsmidler på et tidspunkt, hvor saldoværdien er negativ,  

 vokser den negative saldo med de modtagne salgssummer m.m.
Anskaffes der  

 derimod driftsmidler, medens saldoværdien er negativ, udlignes den negative  

 saldo helt eller delvis med anskaffelsessummerne.
En negativ saldoværdi repræsenterer en ikke indkomstbeskattet fortjeneste  

 på driftsmidler.
Er den negative saldo ikke udlignet ved anskaffelser i løbet  

 af det indkomstår, hvori den negative saldo er opstået, bestemmes det i  

 lovens § 5, stk. 1, at det ikke udlignede beløb skal pristalsreguleres efter  

 lovens § 2, stk. 3. Den skattepligtige kan dog efter § 5, stk. 2, vælge helt  

 eller delvis at udligne den negative saldo i det indkomstår, hvori den  

 opstår, ved at tage beløbet til indtægt.
I det omfang den negative saldo  

 udlignes på denne måde, sker der ingen pristalsregulering.
Er den negative saldo ikke udlignet på en af de omtalte måder i det år,  

 den er opstået, pristalsreguleres den ved indkomstårets slutning og overføres  

 til næste indkomstår, hvor den kan udlignes ved anskaffelser i løbet af dette  

 indkomstår.
Sker dette ikke, skal den pristalsregulerede negative saldo efter  

 lovens § 5, stk. 1, medregnes ved opgørelsen af den skattepligtige indkomst  

 for sidstnævnte indkomstår.
 Eksempel 5.
 Den skattepligtige vælger efter lovens § 5, stk. 2, at indtægtsføre  

 180.000 kr. i år 1. Der sker derfor ingen pristalsregulering af den negative  

 saldo.
20. Ved lovens § 5, stk. 3, er ministeren for skatter  

 og afgifter bemyndiget til at forlænge fristen for udligning af en negativ  

 saldo.
Ved bekendtgørelse nr. 394 af 22. juli 1981 er afgørelsen i 1. instans  

 henlagt til amtsskatteinspektoraterne.
I Københavns og Frederiksberg kommuner  

 er afgørelsen dog henlagt til de stedlige skattedirektorater.  

 Fristforlængelsen kan betinges af, at der stilles sikkerhed for det  

 skattekrav, der vil opstå, hvis den negative saldo må tages til indtægt ved  

 fristens udløb.
I de tilfælde, hvor amtsskatteinspektoratet eller  

 skattedirektoratet har forlænget fristen for udligning af en negativ saldo,  

 er den skattepligtige berettiget til inden for den nye frist helt eller  

 delvis at tage den negative saldo til indtægt i lighed med, hvad der gælder  

 efter lovens § 5, stk. 2. Den negative saldo skal pristalsreguleres efter §  

 2, stk. 3, fra og med det indkomstår, hvori saldoen bliver negativ.
Der  

 pristalsreguleres dog ikke i det år, der sker udligning, hvad enten udligning  

 sker ved anskaffelser eller ved indtægtsføring.
Hvis den negative saldo ikke  

 er udlignet inden udløbet af den nye frist, skal det ikke udlignede beløb  

 medregnes ved opgørelsen af den skattepligtige indkomst for det indkomstår,  

 hvori fristen udløber.
 21. Reglen om, at kun fem sjettedele af  

 anskaffelsessummen indgår i saldoværdien i anskaffelsesåret, begrænser alene  

 de skattemæssige afskrivninger i anskaffelsesåret, men ikke udligningen af en  

 negativ saldo ved nyanskaffelser efter lovens § 5, stk. 1.
 Eksempel 7.
 De 54.000 kr. overføres til begyndelsen af det følgende år uden  

 pristalsregulering, da der ikke kan pristalsreguleres i anskaffelsesåret.
22. Den tidligere beskrevne skattemæssige behandling  

 af fortjenester og tab på driftsmidler efter saldoafskrivningsmetoden kan  

 ikke anvendes, hvor en virksomhed afhændes, afstås eller opgives.
Der er  

 derfor i lovens § 6 givet særlige regler om den skattemæssige behandling af  

 fortjenester og tab på driftsmidler i sådanne tilfælde.
Ifølge lovens § 6, stk. 1, kan der ikke afskrives på driftsmidlerne for  

 det indkomstår, hvor virksomhedens salg m.m. finder sted (ophørsåret). Der  

 kan heller ikke pristalsreguleres for dette år.
Opgørelsen af fortjeneste  

 eller tab på driftsmidlerne skal ske samlet.
Endvidere kan udgifter til  

 anskaffelse af de særlige driftsmidler, der er omfattet af lovens § 3, stk. 1  

 og 2, ikke fradrages ved indkomstopgørelsen for ophørsåret.
Hvis salgssummerne for de driftsmidler, der er afhændet i ophørsåret, er  

 større end saldoværdien ved ophørsårets begyndelse med tillæg af beløb, der i  

 ophørsåret er anvendt til nyanskaffelser, er forskelsbeløbet udtryk for en  

 fortjeneste.
Ved opgørelsen af forskelsbeløbet medregnes også salgssummerne  

 vedrørende de særlige driftsmidler i lovens § 3, stk. 1 og 2 (§ 6, stk. 2).  

 Forskelsbeløbet (fortjenesten) beskattes som særlig indkomst efter reglerne i  

 afsnit I i lov om særlig indkomstskat m.v.
Hvis salgssummerne er mindre end  

 den pristalsregulerede saldoværdi ved ophørsårets begyndelse med tillæg af  

 ophørsårets udgifter til nyanskaffelser, er forskelsbeløbet udtryk for et  

 tab.
Dette skal efter lovens § 6, stk. 3, medregnes ved opgørelsen af særlig  

 indkomst, jfr. afsnit I i lov om særlig indkomstskat m.v.
 Er saldoen ved ophørsårets begyndelse negativ, beregnes fortjenesten eller  

 tabet som forskellen mellem på den ene side salgssummerne med tillæg af et  

 positivt beløb, som svarer til den negative saldo, og på den anden side  

 udgifterne til nyanskaffelser i ophørsåret.
 Ved beregningen af saldoværdien ved ophørsårets begyndelse må der ikke  

 medregnes anskaffelsessummer for de driftsmidler, der er omfattet af § 3,  

 stk. 1 og 2, og som er fradraget ved indkomstopgørelsen for tidligere  

 indkomstår.
 Efter lovens § 6, stk. 4, skal forsikrings- og erstatningssummer også ved  

 anvendelsen af denne bestemmelse sidestilles med salgssummer.
 Om tilfælde, hvor fortjeneste eller tab skal behandles efter  

 statsskattelovens § 5a (næring eller spekulation), henvises til punkt 184.
 Til belysning af reglerne om opgørelse af fortjeneste eller tab vises  

 følgende eksempler:
 Eksempel 8.
Den pristalsregulerede saldoværdi for driftsmidlerne andrager ved  

 ophørsårets begyndelse 100.000 kr.
I årets løb er der købt driftsmidler for  

 20.000 kr.
De driftsmidler, der er omfattet af saldoværdien ved ophørsårets  

 begyndelse, og de driftsmidler, der er købt i årets løb, sælges for i alt  

 160.000 kr.
Endvidere sælges værktøj, der efter lovens § 3, stk. 1 eller 2,  

 er anskaffet over driften, for 10.000 kr.
 Der kan opgøres følgende fortjeneste:
Salgssum for driftsmidler omfattet af den pristalsregulerede saldoværdi ved årets begyndelse og driftsmidler, der er købt Eksempel 9.
Den pristalsregulerede saldoværdi for driftsmidlerne andrager ved  

 ophørsårets begyndelse 100.000 kr.
I årets løb er der købt driftsmidler for  

 20.000 kr.
De driftsmidler, der er omfattet af saldoværdien ved ophørsårets  

 begyndelse, og de driftsmidler, der er købt i årets løb, sælges for i alt  

 80.000 kr.
Endvidere sælges værktøj, der efter lovens § 3, stk. 1 eller 2, er  

 anskaffet over driften, for 10.000 kr.
 Der er lidt følgende tab:
Den pristalsregulerede saldoværdi Eksempel 10.
Den pristalsregulerede saldoværdi for driftsmidlerne andrager ved  

 ophørsårets begyndelse - 50.000 kr.
I årets løb er der købt driftsmidler for  

 30.000 kr.
De driftsmidler, der er omfattet af saldoværdien ved ophørsårets  

 begyndelse, og de driftsmidler, der er købt i årets løb, sælges for i alt  

 40.000 kr.
Endvidere sælges værktøj, der efter lovens § 3, stk. 1 eller 2, er  

 anskaffet over driften, for 10.000 kr.
 Der kan opgøres følgende fortjeneste:
Salgssum for driftsmidler omfattet af den pristalsregulerede saldoværdi ved årets begyndelse 23. De regler, der er omtalt i punkt 22, anvendes  

 alene i tilfælde, hvor virksomheden afhændes, afstås eller opgives.
Den  

 omstændighed, at en skattepligtig afhænder samtlige driftsmidler, der hører  

 til hans virksomhed, behøver ikke at betyde, at virksomheden som sådan må  

 anses for opgivet.
Hvis f.eks. en skattepligtig, der kun har benyttet et  

 enkelt driftsmiddel i sin virksomhed, afhænder dette, må det afgøres under  

 hensyn til samtlige foreliggende omstændigheder, om virksomheden må anses for  

 opgivet, eller om den skattepligtige på ny har i sinde at anskaffe  

 driftsmidler for at fortsætte virksomheden.
Fortsættes virksomheden, skal der  

 ikke for afhændelsesåret finde nogen samlet opgørelse sted.
I så fald skal de  

 almindelige saldoafskrivningsregler, herunder eventuelt reglerne om negativ  

 saldo, fortsat anvendes.
 Fortjeneste eller tab på driftsmidler, der afhændes efter virksomhedens  

 ophør, skal henholdsvis tillægges eller fradrages ved opgørelsen af den  

 skattepligtige almindelige indkomst for det indkomstår, hvori fortjenesten  

 opnås eller tabet konstateres.
24. Lovens § 6A indeholder særlige regler om  

 skattemæssig afskrivning af anskaffelsessummen for visse biler, som ejeren  

 udelukkende benytter erhvervsmæssigt.
Reglerne omfatter også tilfælde, hvor  

 ejeren af en virksomhed har anskaffet en bil og stillet den til rådighed for  

 en medarbejder i virksomheden.
Det er uden betydning, om medarbejderen  

 anvender bilen helt eller delvis til privat kørsel.
 25. Efter lovens § 6A, stk. 1, skal de særlige regler  

 i § 6A kun anvendes, når bilen er indregistreret på en af følgende måder:
 Bestemmelserne i litra a-c omfatter kun personbiler.
Last- og varebiler, der er omfattet af litra d, er berigtiget med halv  

 omsætningsafgift efter de regler, der gjaldt indtil 1971. Begrænsningen i  

 afskrivningsgrundlaget gælder imidlertid også, selv om en sådan bil senere  

 har skiftet ejer.
Last- og varebiler til erhvervsmæssig brug, som er  

 indregistreret med den registreringsafgift, der har været gældende siden  

 1971, er ikke omfattet af litra d.
26. De særlige regler gælder kun, når bilens  

 anskaffelsessum overstiger en beløbsgrænse, der er fastsat i lovens § 6A,  

 stk. 1. Grundbeløbet for denne beløbsgrænse er på 78.400 kr., og det  

 pristalsreguleres efter udskrivningslovens § 4. Samme beløbsgrænse har  

 virkning for et helt kalenderår.
For en bil, der anskaffes den 1. januar og  

 en bil, der anskaffes den 31. december i samme kalenderår, skal der derfor  

 anvendes samme beløbsgrænse.
Det gælder også, selv om den skattepligtige har  

 forskudt indkomstår.
Er anskaffelsessummen for en bil under den beløbsgrænse, der således  

 gælder for anskaffelsesåret, skal hele anskaffelsessummen tillægges den  

 samlede driftsmiddelsaldo efter § 2. Fem sjettedelsreglen (cirkulærets punkt  

 5, litra b) skal anvendes.
Det gælder også, selv om en bil, der oprindelig er  

 anskaffet for en anskaffelsessum, der er lavere end beløbsgrænsen, senere  

 forbedres for et beløb, der sammenlagt med den oprindelige anskaffelsessum  

 overstiger beløbsgrænsen.
 Om ikrafttrædelsesbestemmelsen vedrørende den omtalte beløbsgrænse  

 henvises til punkt 56.
27. Er anskaffelsessummen højere end beløbsgrænsen for  

 anskaffelsesåret, kan der ikke afskrives på grundlag af den del af  

 anskaffelsessummen, der overstiger beløbsgrænsen for anskaffelsesåret.
Når  

 den oprindelige anskaffelsessum er over beløbsgrænsen, kan der heller ikke  

 afskrives på forbedringsudgifter.
 Af hensyn til gennemførelsen af denne ordning må anskaffelsessummen for de  

 biler, der er omfattet af bestemmelsen, ikke indgå i den almindelige  

 saldoværdi for den skattepligtiges øvrige driftsmidler.
 Anskaffelsessummen skal i stedet deles op i 2 dele.
Den ene del udgør det beløb, hvormed anskaffelsessummen overstiger  

 beløbsgrænsen for anskaffelsesåret.
Dette beløb skal efter lovens § 6A, stk.  

 2, opføres i selvangivelsen eller det vedlagte regnskab som en særlig  

 aktivpost, der ikke kan afskrives.
Beløbet på den særlige aktivpost skal  

 pristalsreguleres efter lovens § 2, stk. 3, fra og med året efter  

 anskaffelsesåret.
Der pristalsreguleres altså heller ikke for de her omtalte  

 driftsmidler for anskaffelsesåret.
Hvis den skattepligtige har flere biler,  

 der omfattes af de særlige regler, skal der være en særlig aktivpost for hver  

 enkelt af disse biler.
Afholder den skattepligtige udgifter til forbedring af  

 en af bilerne, skal forbedringsudgiften opføres og pristalsreguleres på den  

 særlige ikke-afskrivningsberettigede aktivpost for vedkommende bil.  

 Forbedringsudgiften pristalsreguleres ikke i det år, hvori udgiften afholdes.
28. Den anden del af anskaffelsessummen udgør det  

 beløb, som ifølge lovbestemmelsens § 6A, stk. 3, kan gøres til genstand for  

 skattemæssige afskrivninger.
Pristalsreguleringen og afskrivningen skal ske  

 særskilt for hver enkelt bil.
I anskaffelsesåret kan der afskrives med indtil  

 25 pct. af det afskrivningsberettigede beløb.
For hvert af de følgende  

 indkomstår kan der afskrives med indtil 30 pct. af den del af det nævnte  

 beløb, der efter pristalsregulering henstår uafskrevet ved indkomstårets  

 begyndelse.
Afskrivning behøver ikke at ske med samme procent, som anvendes  

 ved saldoafskrivningen af den skattepligtiges øvrige driftsmidler.
29. Ifølge § 6A, stk. 4, 1. og 2. pkt., kan der ikke  

 afskrives i det år, hvori bilen afstås.
Afskrivningsgrundlaget og beløbet på  

 den særlige aktivpost kan heller ikke pristalsreguleres for afståelsesåret.
 § 6A, stk. 4, 3.-5. pkt., indeholder endvidere særlige regler om  

 fortjenester og tab ved afståelse af biler, der omfattes af § 6A.  

 Fortjenesten eller tabet skal opgøres som forskellen mellem på den ene side  

 afståelsessummen og på den anden side summen af de uafskrevne  

 pristalsregulerede beløb ved afståelsesårets begyndelse, forhøjet med  

 eventuelle forbedringsudgifter, der er afholdt i afståelsesåret.
Ved summen af de uafskrevne pristalsregulerede beløb ved indkomstårets  

 begyndelse forstås både den uafskrevne del af den regulerede  

 afskrivningsberettigede del af anskaffelsessummen og den del af  

 anskaffelsessummen forhøjet med eventuelt afholdte forbedringsudgifter, der  

 er pristalsreguleret på den særlige aktivpost.
Forbedringsudgifter, der er  

 afholdt i årene inden afståelsesåret, er indeholdt i det pristalsregulerede  

 beløb på den særlige aktivpost ved afståelsesårets begyndelse.
Hertil lægges  

 derfor alene forbedringsudgifter, der er afholdt i afståelsesåret.
Der  

 pristalsreguleres ikke i afståelsesåret, og forbedringsudgifter, der er  

 afholdt i dette år, reguleres derfor heller ikke.
Er bilen solgt med fortjeneste, skal fortjenesten beskattes fuldt ud.
Som  

 regel medregnes fortjenesten ved opgørelsen af den almindelige skattepligtige  

 indkomst for det indkomstår, hvori afståelsen finder sted.
Hvis afståelsen er  

 sket i forbindelse med afhændelse, afståelse eller opgivelse af den  

 skattepligtiges virksomhed, skal fortjenesten dog medregnes ved opgørelsen af  

 særlig indkomst i henhold til lov om særlig indkomstskat m.v.
Er bilen solgt med tab, kan tabet fradrages ved indkomstopgørelsen for  

 afståelsesåret, dog kun i det omfang tabet overstiger det pristalsregulerede  

 beløb på den særlige aktivpost.
Dette beløb består af den del af  

 anskaffelsessummen, der ikke er afskrivningsberettiget, med tillæg af  

 forbedringsudgifter, der er afholdt fra anskaffelsen og til afståelsen.  

 Beløbene er pristalsreguleret fra og med året efter anskaffelsesåret eller  

 det år, hvori forbedringsudgiften er afholdt, til og med året før det år,  

 hvori bilen afhændes.
Som regel foretages fradraget ved opgørelsen af den  

 almindelige skattepligtige indkomst.
I de foran omtalte tilfælde af  

 afhændelse m.v. af den skattepligtiges virksomhed foretages fradraget dog ved  

 opgørelsen af særlig indkomst.
 Virkningerne af § 6A belyses i følgende eksempel:
 Eksempel 11.
 En bil, der er omfattet af § 6A, er anskaffet i år 1 for 143.600 kr.  

 Anskaffelsessummen deles op i en afskrivningsberettiget del (post I) og en  

 ikke-afskrivningsberettiget del (post II). Det forudsættes, at beløbsgrænsen  

 i anskaffelsesåret er på 93.600 kr., og at den årlige procentvise stigning i  

 reguleringspristallet er på 10 pct.
 skattepligtige indkomst for år 4.
30. Ifølge § 6A, stk. 5, a), anvendes bestemmelserne i  

 afskrivningslovens § 32, stk. 1, jfr. stk. 4, tilsvarende, når den  

 skattepligtige lader en bil, der omfattes af § 6A, omregistrere, så den ikke  

 mere omfattes af bestemmelsen.
Omregistreringen skal da sidestilles med salg  

 og køb af bilen, idet salgs- og købesummen ansættes til bilens værdi i handel  

 og vandel på omregistreringstidspunktet.
 Ifølge § 6A, stk. 5, b), anvendes de nævnte bestemmelser i lovens § 32  

 ligeledes, når en udelukkende erhvervsmæssigt anvendt bil, der hidtil ikke  

 har været omfattet af § 6A, omregistreres til en af de anvendelser, der er  

 nævnt i § 6A, stk. 1. Det gælder dog kun, når bilens værdi i handel og vandel  

 på omregistreringstidspunktet overstiger den beløbsgrænse i loven, der er  

 gældende for det år, hvori omregistreringen sker.
31. Efter lovens § 7 er leveringstidspunktet afgørende  

 for, hvornår et driftsmiddel anses for anskaffet.
Bestemmelsen om, at  

 levering skal have fundet sted, indebærer ikke, at driftsmidlet skal være  

 overgivet til køberen eller opstillet hos denne.
Det er tilstrækkeligt til at  

 anse driftsmidlet som leveret, at det er overdraget på en sådan måde, at  

 risikoen for driftsmidlets hændelige undergang er overgået til køberen.
Det er imidlertid en forudsætning for afskrivning, at driftsmidlet er  

 anskaffet for at indgå i virksomhedens drift, og der skal være tale om  

 levering af et færdigt driftsmiddel til en igangværende virksomhed.
Tilvirkes  

 driftsmidlet i virksomheden, skal det være færdigt til brug i den  

 igangværende virksomhed, før end der kan afskrives.
 Med hensyn til forbedringsudgifter er det afgørende, hvornår udgiften er  

 afholdt.
C.
Maskiner, inventar og lignende driftsmidler, der benyttes både til  

 erhvervsmæssige og til private formål (lovens afsnit II) 32. Reglerne i dette afsnit anvendes på driftsmidler,  

 der benyttes både til erhvervsmæssige formål eller til forsøgs- eller  

 forskningsvirksomhed, der er knyttet til den skattepligtiges erhverv og til  

 private formål (i det følgende betegnet som driftsmidler med blandet  

 benyttelse). Arten af driftsmidler er den samme som omhandlet i det forrige  

 afsnit B, jfr. nærmere under punkt 3. Det er især personbiler, der falder ind  

 under reglerne, men også andre blandet benyttede driftsmidler omfattes af  

 reglerne.
Afgørende for, om reglerne i dette eller i det foregående afsnit skal  

 anvendes, er, hvilken brug den skattepligtige selv gør af driftsmidlet.
Et  

 driftsmiddel falder kun ind under reglerne i dette afsnit, hvis driftsmidlet  

 ved siden af den erhvervsmæssige benyttelse også benyttes til den  

 skattepligtiges egne private formål.
Hvis f.eks. et aktieselskab stiller en  

 bil til rådighed for en funktionær, så denne også kan benytte bilen til  

 privat kørsel, anvendes for aktieselskabets vedkommende reglerne i det  

 foregående afsnit om afskrivning på maskiner, inventar og lignende  

 driftsmidler, der udelukkende benyttes erhvervsmæssigt, medens funktionæren  

 skal medregne værdien af den private kørsel ved sin indkomstopgørelse.
På  

 tilsvarende måde forholder det sig, når indehaveren af et personligt firma  

 stiller en bil, han ikke selv benytter privat, til rådighed for en funktionær  

 i firmaet.
 Driftsmidler med blandet benyttelse kan ikke afskrives sammen med  

 driftsmidler, der udelukkende benyttes erhvervsmæssigt, men afskrivning skal  

 ifølge lovens § 8, stk. 1, foretages særskilt for hvert enkelt driftsmiddel.
33. Fremgangsmåden ved afskrivning på "blandede  

 driftsmidler" er den, at der først beregnes en afskrivning på grundlag  

 af anskaffelsessummen.
Hvis anskaffelsessummen overstiger en beløbsgrænse,  

 der svarer til grænsen i lovens § 6A (cirkulærets punkt 26), kan der dog ikke  

 beregnes afskrivninger på det overskydende beløb.
Dette skal opføres og  

 pristalsreguleres på en særlig aktivpost i lighed med, hvad der gælder efter  

 lovens § 6A.
 Ved opgørelsen af den skattepligtige indkomst kan skatteyderen kun  

 fradrage den del af den beregnede afskrivning, som forholdsmæssigt svarer til  

 den erhvervsmæssige benyttelse af driftsmidlet i det pågældende indkomstår.  

 Dette fradrag udgør altså den skattemæssige afskrivning.
 34. I årene efter anskaffelsesåret pristalsreguleres  

 det beløb, der danner grundlag for de beregnede afskrivninger.  

 Pristalsreguleringen foretages efter lovens § 2, stk. 3. Denne  

 pristalsregulering vedrører den del af anskaffelsessummen, som ligger under  

 beløbsgrænsen i § 6A, nedsat med de foregående års beregnede afskrivninger.
35. Den beregnede afskrivning kan i anskaffelsesåret  

 udgøre indtil 25 pct. og i de efterfølgende år indtil 30 pct. af  

 afskrivningsgrundlaget.
Der skal anvendes hele procenter.
36. Det bestemmes i lovens § 8, stk. 3, at afholdte  

 forbedringsudgifter kan afskrives på samme måde som anskaffelsessummen, og at  

 forbedringsudgifterne skal afskrives sammen med det driftsmiddel, de  

 vedrører.
Det vil sige, at forbedringsudgifter i det år, de er afholdt, skal  

 tillægges det pågældende driftsmiddels uafskrevne pristalsregulerede  

 restværdi og afskrives sammen med denne med samme procent.
Afholdes der forbedringsudgifter på et blandet driftsmiddel, der  

 oprindelig er anskaffet for mere end den beløbsgrænse, der var gældende for  

 anskaffelsesåret, kan der heller ikke beregnes afskrivninger af  

 forbedringsudgiften.
Denne opføres og pristalsreguleres i så fald på den  

 særlige aktivpost for vedkommende driftsmiddel.
37. Ifølge lovens § 8, stk. 4, gælder beløbsgrænsen  

 ikke for et driftsmiddel, der indgår i en vindmølle.
Der sker altså ingen  

 overførsel til en særlig aktivpost, selv om anskaffelsessummen overstiger  

 beløbsgrænsen i loven.
Det er dog kun den del af den beregnede afskrivning,  

 der vedrører den erhvervsmæssigt benyttede andel, der kan fradrages.
38. Sælges et driftsmiddel med blandet benyttelse, kan  

 der ifølge lovens § 9, stk. 1, ikke beregnes afskrivning på driftsmidlet for  

 salgsåret.
Afskrivningsgrundlaget og beløbet på den særlige aktivpost kan  

 heller ikke pristalsreguleres for dette år.
I henhold til lovens § 9, stk. 1 og stk. 2, skal fortjeneste og tab på  

 driftsmidlet altid opgøres i forbindelse med salg, og fortjenesten eller  

 tabet skal tages i betragtning ved indkomstopgørelsen for salgsåret.
Det er  

 således ikke muligt for disse driftsmidler at lade en negativ saldo henstå  

 til senere udligning eller at gøre en restværdi til genstand for fortsat  

 afskrivning.
Fortjenesten eller tabet opgøres som forskellen mellem på den  

 ene side salgssummen og på den anden side summen af de uafskrevne  

 pristalsregulerede beløb ved salgsårets begyndelse, forhøjet med eventuelle  

 forbedringsudgifter afholdt i salgsåret.
Dette skal forstås på samme måde som  

 beskrevet i punkt 29 vedrørende § 6A.
Ved opgørelse efter lovens § 9 er det  

 dog de afskrivninger, som er beregnet for de enkelte indkomstår, der skal  

 fragå ved opgørelsen af summen af de uafskrevne beløb ved afståelsesårets  

 begyndelse.
Den del af afskrivningen, der vedrører den private benyttelse, og  

 som derfor ikke kan fratrækkes ved indkomstopgørelsen, indgår således også i  

 opgørelsen af fortjenesten eller tabet.
 Af fortjenesten eller tabet skal en så stor del, som svarer til forholdet  

 mellem de i alt foretagne skattemæssige afskrivninger og de i alt beregnede  

 afskrivninger medregnes i, henholdsvis fradrages, i den skattepligtige  

 indkomst for salgsåret.
 Fortjeneste eller tab på blandede driftsmidler skal altid påvirke den  

 almindelige indkomst, også selv om salget sker i forbindelse med  

 virksomhedsophør.
 39. Har driftsmidlets anskaffelsessum oversteget det  

 beløb, der kunne danne grundlag for de skattemæssige afskrivninger, skal  

 tabsfradraget ifølge lovens § 9, stk. 2, begrænses på tilsvarende måde som  

 omtalt foran under punkt 29 for de biler, der er omfattet af lovens § 6A.  

 Driftsmidler, der indgår i en blandet benyttet vindmølle, er ikke omfattet af  

 reglen om begrænset tabsfradrag, da beløbsgrænsen i loven ikke gælder for  

 disse driftsmidler.
 Afskrivning på blandede driftsmidler og opgørelse af henholdsvis  

 fortjeneste og tab belyses i følgende eksempel:
 Eksempel 12.
Et driftsmiddel, som ejeren både benytter erhvervsmæssigt og privat,  

 anskaffes i år 1 for 143.600 kr.
Anskaffelsessummen deles op i en  

 afskrivningsberettiget del (post I) og en ikke-afskrivningsberettiget del  

 (post II). Det forudsættes, at beløbsgrænsen i anskaffelsesåret er på 93.600  

 kr., og at den årlige procentvise stigning i reguleringspristallet er på 10  

 pct.
 9.514 kr.
40. Hvis et driftsmiddel med blandet benyttelse  

 anskaffes og afhændes inden for samme indkomstår, kan der ikke foretages  

 skattemæssig afskrivning på driftsmidlet, ligesom der ikke kan  

 pristalsreguleres.
Der skal i så fald ved salget beregnes fortjeneste og tab  

 i forhold til driftsmidlets anskaffelsessum.
Af en beregnet fortjeneste skal  

 der i den skattepligtige indkomst for salgsåret medregnes en så stor del, som  

 svarer til den erhvervsmæssige andel i driftsmidlets benyttelse, medens der  

 af et beregnet tab i salgsåret kan fradrages en tilsvarende del.
Fradrag af  

 et tab er dog begrænset som omtalt.
Disse regler gælder dog ikke i tilfælde,  

 hvor afhændelsen henhører til den pågældendes næringsvej eller er foretaget i  

 spekulationsøjemed.
I sådanne tilfælde er hele fortjenesten fortsat  

 indkomstskattepligtig, og hele tabet fradragsberettiget.
41. Udgår et driftsmiddel med blandet benyttelse af  

 driften i anledning af en skade, der er overgået det, kan der ifølge lovens §  

 10, stk. 1, ikke afskrives på driftsmidlet for det indkomstår, hvori skaden  

 er indtruffet.
Afskrivningsgrundlaget kan heller ikke pristalsreguleres for  

 dette år.
Har anskaffelsessummen oversteget beløbsgrænsen i loven, så der i  

 henhold til § 8, stk. 2, er oprettet en særlig aktivpost, pristalsreguleres  

 beløbet på denne post heller ikke i det nævnte år.
Fortjeneste eller tab skal  

 opgøres og tages i betragtning ved indkomstopgørelsen for det nævnte  

 indkomstår efter lignende regler som omtalt under punkt 38. Ved opgørelsen af  

 fortjenesten eller tabet skal der foruden til indvundne salgssummer tages  

 hensyn til eventuelle forsikringseller erstatningssummer.
 42. Lovens § 10, stk. 2, indeholder nærmere regler for  

 det tilfælde, at et skadelidt driftsmiddel af den i dette afsnit omhandlede  

 art ikke udgår af driften, men repareres.
Hvis skaden er sket under erhvervsmæssig benyttelse af driftsmidlet, kan  

 reparationsudgifterne i det omfang, de overstiger eventuelle udbetalte  

 forsikrings- eller erstatningssummer, fradrages ved indkomstopgørelsen.
Er  

 skaden sket under anden benyttelse, kan fradrag for reparationsudgifter ikke  

 indrømmes.
 Overstiger den eventuelle forsikrings- eller erstatningssum  

 reparationsudgifterne, skal en så stor del af det overskydende beløb, som  

 svarer til forholdet mellem de for tidligere indkomstår foretagne  

 skattemæssige afskrivninger og de samlede beregnede afskrivninger på  

 driftsmidlet for disse indkomstår, medregnes i den skattepligtige indkomst.  

 Reglen svarer til bestemmelsen i lovens § 9 om indkomstbeskatning af  

 fortjeneste ved salg, jfr. ovenfor i punkt 38.
 Med hensyn til afgrænsningen mellem reparationsudgifter og  

 forbedringsudgifter må der gås frem efter samme regel som i lovens § 4, stk.  

 3. Der henvises derfor til omtalen i punkt 18.
43. Blandede driftsmidler anses ifølge lovens § 11 for  

 anskaffet, når levering har fundet sted.
Bestemmelsen svarer til den  

 bestemmelse, der er omtalt i punkt 31, hvortil henvises.
D.
Overgangsregler vedrørende maskiner, inventar og lignende driftsmidler,  

 der benyttes helt eller delvis erhvervsmæssigt.
44. I afsnittene B og C er der redegjort for reglerne  

 om driftsmidler, der kan afskrives henholdsvis efter lovens afsnit I om  

 udelukkende erhvervsmæssig benyttelse og afsnit II om blandet benyttelse.
I  

 dette afsnit omtales overgangsbestemmelser og -situationer, der er opstået  

 som følge af de ændringer, som er gennemført ved lov nr. 197 af 18. maj 1982  

 om ændring af afskrivningsloven og forskellige andre skattelove  

 (Pristalsregulering af afskrivningsgrundlaget m.v.) og lov nr. 270 af 9. juni  

 1982 om ændring af afskrivningsloven (Personbiler m.v.).
45. Ifølge § 7 i loven om pristalsregulering af  

 afskrivningsgrundlaget har lovændringen virkning for driftsmidler, der  

 anskaffes den 1. januar 1982 eller senere, og for forbedringsudgifter på de  

 nævnte driftsmidler.
Ved bedømmelsen af, hvilket regelsæt der skal anvendes,  

 er det således afgørende, hvornår anskaffelsen har fundet sted.
Begrebet  

 anskaffelse skal forstås i overensstemmelse med §§ 7 og 11 i hovedloven, jfr.  

 omtalen foran i punkterne 31 og 43. Har levering fundet sted den 1. januar  

 1982 eller senere, er driftsmidlet omfattet af reglerne om pristalsregulering  

 af afskrivningsgrundlaget, selv om driftsmidlet er bestilt inden den nævnte  

 dato.
Er driftsmidlet derimod leveret inden den 1. januar 1982, skal reglerne  

 i lovbekendtgørelse nr. 424 af 10. august 1981 om skattemæssige afskrivninger  

 m.v. eller de før denne lovbekendtgørelse gældende regler stadig anvendes.
 Anskaffes driftsmidlet f.eks. ved indtræden i et interessentskab eller ved  

 køb af en anpart i et kommanditselskab, er det afgørende, hvornår den  

 indtrædende interessent eller kommanditist har anskaffet sin andel af den  

 bestående virksomhed, og ikke hvornår virksomheden (interessentskabet eller  

 kommanditselskabet) har anskaffet driftsmidlet.
For så vidt angår forbedringsudgifter, der er afholdt den 1. januar 1982  

 eller senere, er det afgørende, om det driftsmiddel, som forbedres, er  

 anskaffet før eller efter skæringsdagen.
Der henvises til omtalen i punkt 46.
 46. Efter lovens § 8, stk. 1, skal anskaffelsessummer  

 vedrørende de driftsmidler, der er anskaffet den 1. janaur 1982 eller senere  

 ("nye" driftsmidler), indgå i en ny saldo.
 Anskaffelsessummer for driftsmidler, der er anskaffet før den 1. januar  

 1982, skal forblive på den hidtidige saldo og afskrives efter de hidtil  

 gældende regler.
Forbedringsudgifter vedrørende et driftsmiddel, der er anskaffet den 1.  

 janar 1982 eller senere, indgår på den nye saldo.
Er udgiften derimod afholdt  

 til forbedring af et driftsmiddel, der er anskaffet før den nævnte dato,  

 indgår den i den hidtidige saldo og afskrives efter de hidtil gældende  

 regler.
Selv om forbedringsudgiften er afholdt i anden halvdel af  

 indkomståret, er det dog hele anskaffelsessummen, der skal indgå i den  

 hidtidige saldo allerede i anskaffelsesåret (ændringslovens § 8, stk. 1, 3.  

 pkt.). Den hidtidige regel om, at 2. halvårs forbedringsudgifter kun indgår i  

 saldoen med 50 pct., anvendes altså ikke.
Skal forbedringsudgiften indgå i  

 den hidtidige saldo, skal "fem sjettedelsreglen" i lovens § 2, jfr.  

 cirkulærets punkt 5, litra b, heller ikke anvendes.
 Er forbedringsudgiften afholdt før den 1. januar 1982, finder de tidligere  

 gældende regler, herunder den omtalte "halvårsregel" anvendelse.
 Eksempel 13.
 En skattepligtig har indkomstår fra den 1. juni 1981 til den 31. maj 1982.
47. Anvendelsen af to forskellige sæt regler betyder,  

 at der i en overgangsperiode vil være to driftsmiddelsaldi.
Begge saldi kan  

 afskrives med indtil 30 pct., men det er ikke nødvendigt at afskrive med  

 samme procent på begge saldi.
Den skattepligtige kan altså vælge at afskrive  

 med f. eks. 20 pct. på den hidtidige saldo og med 15 pct. på den nye saldo,  

 eller den skattepligtige kan helt undlade at afskrive på den ene saldo,  

 medens der afskrives maksimalt på den anden saldo.
48. Den hidtidige saldo vil bestå af  

 anskaffelsessummer fra før den 1. januar 1982 og forbedringsudgifter, der er  

 afholdt vedrørende driftsmidler på den hidtidige saldo.
Efter lovens § 8,  

 stk. 2, skal alle salgssummer fragå i den hidtidige saldo, hvad enten det  

 solgte driftsmiddel er anskaffet før eller efter den 1. januar 1982. Efter  

 den nævnte dato kan den hidtidige saldo alene forøges ved, at der afholdes  

 forbedringsudgifter vedrørende driftsmidler fra før den 1. januar 1982. Der  

 indgår nemlig ingen nye anskaffelsessummer i den hidtidige saldo, ligesom  

 denne saldo ikke kan pristalsreguleres.
Den hidtidige saldo kan fortsat  

 nedbringes ved afskrivning eller ved salg af driftsmidler.
49. Når den hidtidige saldo ikke overstiger 50.000  

 kr., skal den udlignes gennem overførsel til saldoen for driftsmidler, der er  

 anskaffet den 1. januar 1982 eller senere, idet denne saldo forhøjes med det  

 beløb, der svarer til den hidtidige saldo.
Overførslen skal ske på det  

 tidspunkt, hvor saldoen ved et salg m.v. bringes ned på de 50.000 kr. eller  

 derunder.
Der kan pristalsreguleres allerede for det år, hvori overførslen  

 sker.
Overføres den hidtidige saldo i indkomståret 1982, skal der  

 pristalsreguleres med 10 pct.
Denne procent beregnes som ændringen i  

 reguleringspristallet for april 1982 på 121,3 i forhold til  

 reguleringspristallet for april 1981 på 110,1 eller 10,2 pct., 121,3 ----- x 100 - 100 = 10,2 pct.), 110,1 der afrundes til 10 pct.
Har salget bevirket, at den hidtidige saldo er blevet negativ, formindskes  

 den nye saldo med et tilsvarende beløb.
Bliver den nye saldo herved negativ,  

 pristalsreguleres den efter lovens § 5, stk. 1, medmindre beløbet tages til  

 indtægt, jfr. § 5, stk. 2.
 I følgende eksempel bringes den hidtidige saldo ned under 50.000 kr. ved  

 et salg.
 Eksempel 14.
50. Er der afholdt forbedringsudgifter den 1. janaur  

 1982 eller senere vedrørende driftsmidler, der er anskaffet før den nævnte  

 dato, skal disse forbedringsudgifter indgå i den hidtidige saldo, jfr. punkt  

 46. Er den hidtidige saldo imidlertid overført til den nye saldo på det  

 tidspunkt i året, hvor forbedringsudgiften er afholdt, skal udgiften indgå på  

 den nye saldo og behandles efter de regler, der gælder for denne saldo.
Det  

 gælder, selv om udgiften sammenlagt med det overførte beløb overstiger 50.000  

 kr.
Den hidtidige saldo skal altså ikke genoprettes.
 Eksempel 15.
 51. Er saldoen pr. 1. januar 1982 på 50.000 kr. eller  

 derunder, sker overførslen pr. denne dato, og der pristalsreguleres allerede  

 for 1982. Overførslen og pristalsreguleringen sker på samme måde som vist i  

 eksempel 14.
52. Bringes den hidtidige saldo ned til 50.000 kr.  

 eller derunder ved afskrivning, kan den først overføres til en ny saldo med  

 virkning fra begyndelsen af det næste indkomstår.
Pristalsregulering sker  

 derfor først med virkning for dette indkomstår.
 I følgende eksempel bringes den hidtidige saldo ned under 50.000 kr. ved  

 afskrivning.
 Eksempel 16.
53. I regnskaber for forskudte indkomstår skal der  

 foretages en opdeling af anskaffelserne, så alene anskaffelsessummen for  

 driftsmidler, der er anskaffet i perioden den 1. januar 1982 til  

 indkomstårets udløb, indgår i den nye saldo.
Ved afgørelsen af, om den  

 hidtidige saldo bringes ned på 50.000 kr. eller derunder ved salg, skal den  

 resterende halvdel af anskaffelsessummen for anskaffelser, der er foretaget i  

 2. halvdel af indkomståret og derfor er omfattet af den tidligere gældende  

 halvårsregel, tillægges.
Hele den hidtidige saldo pristalsreguleres allerede  

 i det år, hvori saldoen bliver på 50.000 kr. eller derunder og dermed  

 overføres til ny saldo.
Har den skattepligtige forskudt indkomstår, og sker  

 overførslen i løbet af 1982, kan den hidtidige saldo helt eller delvis bestå  

 af anskaffelsessummer fra før den 1. januar 1982. Selv om den hidtidige saldo  

 således kan indeholde anskaffelsessummer fra før den nævnte dato,  

 pristalsreguleres hele det overførte beløb.
 Eksempel 17.
 En skattepligtig har indkomstår fra den 1. juni 1981 til den 31. maj 1982.
 Den hidtidige saldo på 38.600 kr. overføres herefter til den nye saldo på  

 4.500 kr., så den skattepligtige pr. 1. juni 1982 starter med en ny saldo på  

 43.100 kr.
54. Som tidligere nævnt er den såkaldte  

 "kompletterende" regel (hidtidig § 4, stk. 1-2, i  

 afskrivningsloven) ophævet.
Efter § 7, stk. 3, i loven om pristalsregulering  

 af afskrivningsgrundlaget har denne ændring virkning fra og med indkomståret  

 1983. Ophævelsen har også virkning for salg af driftsmidler, der er anskaffet  

 før den 1. januar 1982.
På grund af ikrafttrædelsesbestemmelsen vil der altså frem til  

 indkomståret 1983 forekomme situationer, hvor reglen kan anvendes.
I dette  

 punkt redegøres der derfor for den nævnte regel, således som den skal  

 anvendes på driftsmidler, der er anskaffet den 1. januar 1982 eller senere,  

 og som derfor er omfattet af loven om pristalsregulering af  

 afskrivningsgrundlaget.
Ifølge den kompletterende regel kan en skattepligtig, der dokumenterer, at  

 han i indkomstårets løb har solgt et driftsmiddel til et beløb, der er mindre  

 end anskaffelsessummen med fradrag af skattemæssige afskrivninger, der er  

 foretaget på dette, fuldt ud fradrage det således konstaterede tab i den  

 skattepligtige indkomst for det indkomstår, hvori salget finder sted.  

 Tilsvarende fremgangsmåde kan efter loven anvendes, hvor et driftsmiddel  

 udgår af driften i anledning af en skade.
En eventuel forsikringssum eller  

 erstatningssum sidestilles da med salgssum.
Bestemmelsen kan også anvendes,  

 hvor et driftsmiddel udgår endeligt af driften, fordi det er udslidt.
 Hvis en skattepligtig vil benytte denne adgang til straks at bringe et tab  

 til fradrag ved indkomstopgørelsen, skal han over for de skattelignende  

 myndigheder forelægge dokumenterede oplysninger om driftsmidlets  

 anskaffelsessum, købstidspunktet og tidspunktet for optagelse i  

 driftsmidlernes fælles saldo og størrelsen af den skattemæssige afskrivning,  

 der er foretaget på driftsmidlet.
 Kan den skattepligtige ikke dokumentere tabet som anført, kan den  

 kompletterende regel ikke anvendes, og salgssummen m.v. skal da fradrages i  

 saldoværdien efter den almindelige regel i lovens § 2. Reglen i § 8, stk. 2,  

 i loven om pristalsregulering af afskrivningsgrundlaget medfører i så fald,  

 at salgssummen skal fragå på den hidtidige saldo, så længe denne saldo  

 eksisterer.
Hvor den kompletterende regel anvendes ved salg af et "nyt"  

 driftsmiddel i indkomståret 1982, skal den nye driftsmiddelsaldo inden  

 pristalsregulering og afskrivning formindskes med et beløb svarende til det  

 udgåede driftsmiddels skattemæssigt nedskrevne værdi i stedet for som efter  

 hovedreglen med salgssummen.
Salget kommer derved til at påvirke den nye  

 saldo, selv om der stadig er en positiv gammel saldo.
Vil den skattepligtige  

 anvende den førnævnte regel i § 8, stk. 2, hvorefter salgssummen skal fragå i  

 den hidtidige saldo, må han undlade at anvende den kompletterende regel.
Det  

 bemærkes, at den nye saldo kan være pristalsreguleret, hvis den  

 skattepligtiges indkomstår slutter i løbet af kalenderåret 1982.
 Såfremt en skattepligtig benytter den kompletterende regel i tilfælde,  

 hvor et driftsmiddel endeligt er udgået af driften, men den skattepligtige  

 stadig besidder dette, må de skattelignende myndigheder kræve nødvendig  

 redegørelse for, at driftsmidlet er udtaget af driften.
55. Omtalen i punkt 19-21 af hovedlovens § 5 tager  

 direkte sigte på de situationer, hvor en ny saldo bliver negativ.
Det  

 afgørende er altså, om de driftsmidler, der indgik i saldoen, er anskaffet  

 den 1. januar 1982 eller senere.
Er det den hidtidige saldo, der bliver  

 negativ, skal den nye saldo efter § 8, stk. 2, i loven om pristalsregulering  

 af afskrivningsgrundlaget formindskes med et beløb, der svarer til den  

 "gamle" negative saldoværdi.
Der er altså ikke mulighed for i  

 stedet at udligne et negativt beløb på den hidtidige saldo ved at medregne  

 beløbet i den skattepligtige indkomst i overensstemmelse med reglen i  

 hovedlovens § 5, stk. 2.
 Bliver den nye saldo negativ ved overførslen af et negativt beløb på den  

 hidtidige saldo, anvendes derimod reglerne i hovedlovens § 5 på den nye  

 saldo.
56. Grundbeløbet på 78.400 kr. for den beløbsgrænse,  

 der efter hovedlovens § 6A og § 8 begrænser adgangen til at foretage  

 skattemæssige afskrivninger, og pristalsreguleringen af denne grænse efter  

 udskrivningslovens § 4, er indsat ved lov nr. 270 af 9. juni 1982 om ændring  

 af afskrivningsloven (Personbiler m.v.). Ifølge § 2 i denne lov har ændringen  

 virkning for biler og driftsmidler, der er anskaffet den 1. januar 1983 eller  

 senere.
For biler og driftsmidler, der er anskaffet i perioden den 1. januar  

 1982 - 31. december 1982, skal den hidtil gældende beløbsgrænse på 65.000 kr.  

 anvendes.
 Omtalen i punkt 26 og punkt 33 forudsætter, at bilen eller driftsmidlet er  

 anskaffet den 1. januar 1983 eller senere.
For biler og driftsmidler, der anskaffes i kalenderåret 1983, udgør  

 beløbsgrænsen 93.600 kr.
Denne beløbsgrænse fremkommer ved regulering af  

 grundbeløbet på 78.400 kr. i henhold til udskrivningslovens § 4. For 1983  

 foretages reguleringen med 19,3 pct., da reguleringspristallet for april 1982  

 er opgjort til 121, 3, og udgangspunktet er et pristal for april 1980 på  

 101,7 57. Pristalsreguleringen af den uafskrevne del (den  

 nedskrevne værdi) af den afskrivningsberettigede del af anskaffelsessummen og  

 af beløbet på den særlige aktivpost skal ske, når bilen eller driftsmidlet er  

 anskaffet den 1. januar 1982 eller senere.
For anskaffelser, der er foretaget  

 i perioden den 1. januar 1982 - 31. december 1982, er det altså den  

 uafskrevne del af de 65.000 kr. og det overskydende beløb på den særlige  

 aktivpost, der skal pristalsreguleres.
58. Er der afholdt forbedringsudgifter den 1. janar  

 1982 eller senere på en bil, der er omfattet af lovens § 6A eller på et  

 blandet driftsmiddel, er det afgørende, om bilen eller driftsmidlet er  

 anskaffet før eller efter den 1. januar 1982. Er udgiften afholdt for at  

 forbedre en bil eller et blandet driftsmiddel, der er anskaffet efter den  

 nævnte dato, opføres og pristalsreguleres udgiften på den særlige aktivpost  

 som omtalt i punkt 27 eller punkt 33. Er udgiften derimod afholdt til  

 forbedring af en bil eller et blandet driftsmiddel, der er anskaffet før den  

 nævnte dato, sker der ingen pristalsregulering af den særlige aktivpost,  

 hvorpå udgiften skal opføres.
Det anførte medfører, at forbedringsudgiften i  

 alle tilfælde skal opføres på den post, hvorpå den  

 ikke-afskrivningsberettigede del af anskaffelsessummen for bilen eller  

 driftsmidlet er opført.
 59. Er forbedringsudgiften afholdt vedrørende et  

 blandet driftsmiddel, der er anskaffet for et beløb, der ikke overstiger  

 beløbsgrænsen i hovedlovens § 8, kan der også foretages skattemæssig  

 afskrivning på forbedringsudgiften, jfr. § 8, stk. 3, i hovedloven.
Er udgiften afholdt den 1. januar 1982 eller senere vedrørende et  

 driftsmiddel, der er erhvervet efter dette tidspunkt, sker pristalsregulering  

 og afskrivning som omtalt i punkt 36. Er udgiften derimod afholdt til  

 forbedring af et blandet driftsmiddel, der er anskaffet før den nævnte dato,  

 kan forbedringsudgiften afskrives med indtil 30 pct. i anskaffelsesåret,  

 såfremt udgiften er afholdt i 1. halvår, og med indtil 15 pct., hvis udgiften  

 er afholdt i 2. halvdel af indkomståret.
Begrænsningen af  

 førsteårsafskrivningen gælder altså, hvad enten forbedringsudgiften er  

 afholdt før eller efter den 1. januar 1982.
60. Reglen om, at en hidtidig saldo, der er nedbragt  

 til 50.000 kr. eller derunder, skal overføres til en ny saldo, jfr. omtalen i  

 punkt 49, gælder ikke for biler, der er omfattet af hovedlovens § 6A, eller  

 for blandede driftsmidler.
Selv om den nedskrevne værdi af sådanne aktiver  

 bringes ned på 50.000 kr. eller derunder, kan der altså ikke  

 pristalsreguleres og afskrives efter reglerne i loven om pristalsregulering  

 af afskrivningsgrundlaget.
61. Efter hovedlovens § 8, stk. 4, gælder  

 beløbsbegrænsningen i lovens § 8, stk. 2, ikke, når driftsmidlet indgår i en  

 blandet benyttet vindmølle.
Denne regel har virkning for driftsmidler, der er  

 anskaffet den 1. januar 1982 eller senere.
Er vindmøllen anskaffet før denne  

 dato, kan der fortsat kun afskrives på grundlag af den uafskrevne del af de  

 65.000 kr. 62. § 9 i loven om pristalsregulering af afskrivningsgrundlaget  

 indeholder en bestemmelse om overdragelse af driftsmidler mellem en person og  

 et selskab eller mellem selskaber indbyrdes, hvis den ene af parterne i  

 overdragelsen har en bestemmende indflydelse på den anden parts handlemåde på  

 grund af aktiebesiddelse, vedtægtsbestemmelse, aftale eller fælles ledelse.  

 Der tænkes navnlig på overdragelse af driftsmidler fra et selskab til et  

 andet selskab under samme koncern eller overdragelser mellem hovedaktionæren  

 og selskabet.
Er overdragelsen omfattet af den nævnte lovbestemmelse, skal  

 salgssummen for driftsmidlerne altid fradrages i den saldo, der er opstået  

 den 1. januar 1982 eller senere.
Er der ikke anskaffet driftsmidler efter  

 denne dato, eller er anskaffelsessummen for nye driftsmidler mindre end den  

 salgssum, der modtages fra selskabet, bliver sælgerens nye saldo negativ.
Den  

 negative nye saldo behandles i så fald efter bestemmelsen i hovedlovens § 5,  

 jfr. omtalen i punkt 19.
 Er salget sket inden ikrafttrædelsen den 3. juni 1982 af lov nr. 197 af  

 18. maj 1982 om ændring af afskrivningsloven og forskellige andre skattelove  

 (Pristalsregulering af afskrivningsgrundlaget m.v.) kan den skattepligtige  

 påregne, at en ansøgning efter hovedlovens § 5, stk. 3, om forlængelse af  

 fristen for udligning af negativ saldo vil blive imødekommet, normalt dog kun  

 for 1 år.
 Er den hidtidige saldo positiv, kan der fortsat afskrives på denne saldo.
Bestemmelsen i lovens § 9 gælder både ved salg af driftsmidler, der er  

 anskaffet før den 1. januar 1982, og for driftsmidler anskaffet efter denne  

 dato.
Derimod gælder reglen ikke for biler og blandede driftsmidler, der er  

 omfattet af hovedlovens § 6A og § 8, idet der for disse aktiver foretages en  

 særskilt opgørelse ved salg.
 For erhververen af driftsmidlet gælder der ingen særlige regler.  

 Erhververen kan altså i det hele behandle driftsmidlet efter reglerne i loven  

 om pristalsregulering af afskrivningsgrundlaget.
 Eksempel 18.
63. Sker salget af driftsmidlet i forbindelse med  

 ophør af den virksomhed, hvorfra driftsmidlet sælges, skal den skattepligtige  

 anvende reglen i hovedlovens § 6, se nærmere punkt 22. Det betyder, at der  

 skal opgøres fortjeneste eller tab vedrørende henholdsvis den hidtidige og  

 den nye saldo.
Forskellen mellem fortjeneste eller tab vedrørende den  

 hidtidige saldo og fortjeneste eller tab vedrørende den nye saldo beskattes  

 efter reglerne i lov om særlig indkomstskat.
 Eksempel 19.
A/S A sælger den 1. maj 1982 et driftsmiddel til A/S B.
Selskaberne er  

 koncernforbundne.
Samtidig med salget ophører A/S A med at drive  

 erhvervsmæssig virksomhed.
I det følgende vises, hvorledes A/S A's to saldi  

 (den fra før den 1. januar 1982 og den, der vedrører anskaffelser fra den 1.  

 januar 1982 til den 1. maj 1982) påvirkes af salget.
Eksemplet omhandler  

 alene A/S A.
 Fortjenesten på 20.000 kr. skal beskattes efter reglerne i lov om særlig  

 indkomstskat, idet virksomheden ophører, jfr. hovedlovens § 6.
 For A/S B's vedkommende skal anskaffelsen indgå i dette selskabs nye saldo  

 og afskrives efter de nye regler om pristalsregulering. "Fem  

 sjettedelsreglen" skal således også anvendes.
E.
Skibe til erhvervsmæssig brug (lovens afsnit III) 64. Reglerne i dette afsnit anvendes på skibe til  

 erhvervsmæssig brug eller til forsøgs- eller forskningsvirksomhed, som er  

 knyttet til den skattepligtiges erhverv.
Skibe, der benyttes til private  

 formål, såsom lystfartøjer og lignende, kan ikke gøres til genstand for  

 skattemæssige afskrivninger.
Anvendes et skib både til erhvervsmæssige og til  

 private formål (blandet benyttelse), skal reglerne i lovens afsnit II  

 anvendes tilsvarende.
Der henvises derfor til afsnit C.
 65. Ifølge lovens § 12, stk. 1, skal  

 saldoafskrivningen på skibe til erhvervsmæssig brug foretages under et for  

 samtlige skibe, der hører til den skattepligtiges virksomhed.
 Hvor en virksomhed både ejer skibe og driftsmidler, der er omfattet af  

 lovens afsnit I, skal afskrivning foretages for skibe for sig og for  

 driftsmidler, der er omfattet af afsnit I, for sig.
66. Reglerne om skibe gælder ifølge lovens § 12, stk.  

 2, også for maskiner, inventar og lignende driftsmidler, der benyttes  

 erhvervsmæssigt om bord på skibe.
Der skal være tale om driftsmidler, der  

 naturligt hører til skibet og tjener skibet som sådant.
Disse driftsmidler  

 afskrives altså sammen med skibene efter lovens afsnit III.
67. Reglerne om saldoafskrivning på skibe og  

 driftsmidler om bord på skibe er de samme som for maskiner, inventar og  

 lignende driftsmidler, der udelukkende benyttes erhvervsmæssigt, jfr. lovens  

 § 13. Reglen om, at kun fem sjettedele af anskaffelsessummen indgår i den  

 afskrivningsberettigede saldoværdi for anskaffelsesåret, gælder således også  

 for skibe og driftsmidler om bord på skibe.
Med hensyn til saldoafskrivningen  

 på skibe og pristalsreguleringen af afskrivningsgrundlaget henvises derfor  

 til afsnit B.
For blandede skibe, der afskrives efter tilsvarende regler som de blandede  

 driftsmidler, gælder lovens regler om pristalsregulering af  

 afskrivningsgrundlaget og nedsættelse af anskaffelsesårets  

 afskrivningsprocent til 25 også. 68. Bestemmelserne om forskudsafskrivning på  

 skibe til erhvervsmæssig brug findes i lovens §§ 14, 15 og 16.  

 Forskudsafskrivning kan kun foretages på nybyggede skibe.
Der er således ikke  

 hjemmel til at foretage forskudsafskrivning på udgifter til ombygning af et  

 skib.
Der kan heller ikke foretages forskudsafskrivning på indkøbte  

 færdigbyggede skibe.
69. Det er ifølge lovens § 14, stk. 1, en betingelse  

 for, at der kan foretages forskudsafskrivning på et skib, at den aftalte  

 byggesum for skibet andrager mindst 200.000 kr.
Grundlaget for  

 forskudsafskrivningen er den aftalte byggesum, dvs. det beløb, der er fastsat  

 i kontrakten.
Eventuelle senere løn- og prisstigninger, der skal betales af  

 køberen på grund af bestemmelserne i kontrakten, kommer ikke i betragtning  

 som grundlag for forskudsafskrivning.
Endvidere gælder lovens § 2, stk. 3, om  

 pristalsregulering af afskrivningsgrundlaget ikke for forskudsafskrivninger.  

 Grundlaget for disse afskrivninger kan altså ikke pristalsreguleres.
Forskudsafskrivning på skibe skal foretages særskilt for hver enkelt  

 nybygning.
Så længe en nybygning er genstand for forskudsafskrivning, holdes  

 den uden for saldoværdien for virksomhedens øvrige skibe.  

 Forskudsafskrivningen påvirker således ikke saldoværdien, jfr. lovens § 14,  

 stk. 5.
70. Ifølge lovens § 14, stk. 2 og 3, kan 30 pct. af  

 byggesummen afskrives inden for tidsrummet fra begyndelsen af det indkomstår,  

 i hvilket kontrakten om skibets bygning er indgået, og indtil det tidspunkt,  

 da saldoafskrivning på skibet kan påbegyndes.
For det indkomstår, hvori  

 skibet leveres, og for hvilket saldoafskrivning således kan foretages, kan  

 der ikke forskudsafskrives.
Inden for den nævnte periode kan  

 forskudsafskrivningen fordeles efter ønske, dog at der højst kan afskrives 15  

 pct. af byggesummen i et enkelt indkomstår.
71. Forskudsafskrives der på et skib i et indkomstår,  

 hvori saldoværdien for virksomhedens øvrige skibe er negativ, skal ifølge  

 lovens § 14, stk. 4, såvel summen af de forskudsafskrivninger, der kan  

 foretages på skibet (30 pct. af den aftalte byggesum), som den maksimale  

 forskudsafskrivning for det aktuelle indkomstår (15 pct. af byggesummen)  

 formindskes med et beløb lig den negative saldo.
Det er den negative saldo  

 efter pristalsregulering i det pågældende år, der formindsker  

 forskudsafskrivningen.
Reglen medfører alene en begrænsning i omfanget af  

 forskudsafskrivningen og bevirker ikke, at den negative saldo for  

 virksomhedens øvrige skibe helt eller delvis udlignes.
 Til belysning af det anførte om virkningen af en negativ saldo for  

 virksomhedens øvrige skibe vises følgende eksempel:
 Eksempel 20.
Er den aftalte byggesum 5.000.000 kr., kan der for et givet indkomstår som  

 forskudsafskrivning afskrives 15 pct. eller 750.000 kr.
Hvis kontoen for  

 virksomhedens øvrige skibe ved udgangen af samme indkomstår udviser en  

 pristalsreguleret negativ saldo på 250.000 kr., kan der som  

 forskudsafskrivning for det aktuelle indkomstår højst beregnes 750.000 kr. -  

 250.000 kr. = 500.000 kr.
Den samlede forskudsafskrivning på skibet udgør 30  

 pct. af 5.000.000 kr. eller 1.500.000 kr.
Dette beløb formindskes med 250.000  

 kr. (svarende til den pristalsregulerede negative saldo) til 1.250.000 kr.  

 Har virksomheden i stedet 2 skibe under bygning til aftalte byggesummer af  

 henholdsvis 2.000.000 kr. og 3.000.000 kr., kan der også som  

 forskudsafskrivning for det pågældende indkomstår højst beregnes 750.000 kr.  

 (300.000 kr. + 450.000 kr.) 250.000 kr. (pristalsreguleret negativ saldo) =  

 500.000 kr., og den samlede forskudsafskrivning på de 2 skibe formindskes på  

 samme måde med 250.000 kr. til 1.250.000 kr.
Den skattepligtige kan selv  

 vælge, hvorledes nedslaget, der skal svare til den pristalsregulerede  

 negative saldo, skal fordeles på forskudsafskrivningen på hver af  

 nybygningerne.
Hvis den negative saldo havde udgjort et større beløb end den  

 beregnede forskudsafskrivning på et af skibene, kunne nedslaget i den samlede  

 forskudsafskrivning på dette skib dog højst have udgjort et beløb, der svarer  

 til den beregnede forskudsafskrivning på dette skib.
 Forskudsafskrivning på et kontraheret skib formindsker tilsvarende den  

 skattemæssige henlæggelse til investeringfonds eller indskud på  

 etableringskonto, som den skattepligtige ellers kunne foretage for det  

 pågældende indkomstår, jfr. bestemmelsen i § 4, stk. 2, i bekendtgørelse nr.  

 462 af 3. august 1982 af lov om investeringsfonds og den tilsvarende  

 bestemmelse i § 3, stk. 2, i bekendtgørelse nr. 466 af 13. august 1982 af lov  

 om indskud på etableringskonto.
72. Når skibet leveres, skal det efter lovens § 15  

 indgå i saldoværdien for virksomhedens øvrige skibe.
Det er skibets  

 anskaffelsessum med fradrag af de foretagne forskudsafskrivninger, der indgår  

 i afskrivningsgrundlaget for virksomhedens øvrige skibe.
73. Hvis rederivirksomheden afstås eller ophører, er  

 det hovedreglen, at fortjeneste eller tab ved salg m.v. af skibe eller  

 skibsanparter i ophørsåret skal medregnes ved opgørelsen af den særlige  

 indkomst.
Det følger af lovens § 6, som ifølge § 13 også gælder for skibe.
I  

 lovens § 15A er der dog gjort en undtagelse fra dette princip, når den  

 skattepligtige har anskaffet skibet eller anparten på et tidspunkt, der  

 ligger mindre end 5 år forud for afhændelsen.
Er det tilfældet, skal  

 fortjenesten eller tabet i stedet henføres til den skattepligtige almindelige  

 indkomst.
74. § 15A har kun betydning, når skibet eller anparten  

 sælges i forbindelse med afståelse eller ophør af den virksomhed, hvortil det  

 hørte.
Reglen skal anvendes, hvis den skattepligtige i det år, hvori  

 virksomheden ophører, afhænder et eller flere skibe (eller skibsanparter),  

 som han har anskaffet mindre end 5 år før afhændelsen.
 75. I lovens § 15A, stk. 2, er det bestemt, at der i  

 disse tilfælde skal foretages en særskilt opgørelse af fortjeneste eller tab  

 ved afhændelser, der omfattes af 5-års-reglen.
 Eksempel 21.
 Til en skattepligtigs rederivirksomhed hører 2 skibe:
M/S A anskaffet i år 1 og nedskrevet Salget af M/S B i år 8 falder uden for 5-årsreglen, fordi salget sker før  

 ophørsåret.
Salget af M/S A i ophørsåret kan heller ikke henføres under  

 5-årsreglen, fordi salget sker mere end 5 år efter anskaffelsen.
 Hele fortjenesten på................................... 1.040.000 kr.
 skal derfor medregnes til den særlige indkomst.
 77. Ophæves en kontrakt om bygning af et skib, skal  

 summen af de foretagne forskudsafskrivninger på skibet medregnes i den  

 skattepligtige indkomst for det år, hvori kontrakten ophæves, jfr. lovens §  

 16.
 Lovens § 17 indeholder en særlig bestemmelse, hvorefter fortjeneste ved  

 salg af retten i henhold til en kontrakt om bygning af et skib skal medregnes  

 i sælgerens skattepligtige almindelige indkomst for det indkomstår, hvori  

 salget finder sted, medens et tilsvarende tab kan fradrages i den  

 skattepligtige almindelige indkomst for salgsåret.
Bestemmelsen omfatter enhver afhændelse af retten i henhold til en  

 kontrakt om bygning af et skib.
Det er uden betydning, om salget af retten i  

 henhold til kontrakten sker under virksomhedens almindelige drift, eller det  

 sker i tilknytning til afhændelse, afståelse eller opgivelse af den  

 pågældende virksomhed.
Bestemmelsen omfatter også det tilfælde, at en  

 kontrakt om bygning af et skib ophæves, og der i denne anledning udbetales en  

 erstatning fra værftet.
Bestemmelsen anvendes uden hensyn til, om der har været foretaget  

 forskudsafskrivning på skibet eller ej.
Hvis der har været forskudsafskrevet  

 på det kontraherede skib, skal de foretagne forskudsafskrivninger tages i  

 betragtning ved opgørelsen af fortjeneste eller tab ved salget.
F.
Overgangsregler vedrørende skibe 78. Lov nr. 197 af 18. maj 1982 om ændring af  

 afskrivningsloven og forskellige andre skattelove (Pristalsregulering af  

 afskrivningsgrundlaget m.v.) har ifølge § 7 virkning for skibe og  

 driftsmidler om bord på skibe, der anskaffes den 1. januar 1982 eller senere  

 og for forbedringsudgifter, der er afholdt efter samme dato på de nævnte  

 skibe m.v.
Ikrafttrædelsesreglen er altså den samme som for driftsmidler, der  

 kan afskrives efter lovens afsnit I.
Der henvises derfor til omtalen i  

 afsnittene B og D.
79. Den såkaldte halvårsregel, der indtil  

 gennemførelsen af loven om pristalsregulering af afskrivningsgrundlaget  

 gjaldt for driftsmidler, havde dog ikke virkning for skibe og driftsmidler om  

 bord på skibe.
Selv om et skib var anskaffet i sidste halvdel af  

 indkomståret, skulle hele anskaffelsessummen derfor indgå i den  

 afskrivningsberettigede saldoværdi med fuld vægt allerede i anskaffelsesåret,  

 jfr. § 13, stk. 2, i lovbekendtgørelse nr. 424 af 10. august 1981 om  

 skattemæssige afskrivninger m.v.
 I omtalen i punkt 46 og punkt 53 og de viste taleksempler 13 og 17 skal  

 derfor hele anskaffelsessummen eller forbedringsudgiften, der er anskaffet  

 eller afholdt før den 1. januar 1982, indgå i afskrivningsgrundlaget, hvis  

 der er tale om et skib eller driftsmidler om bord på et skib, selv om  

 anskaffelsen er sket i anden halvdel af virksomhedens indkomstår.
80. Den tidligere gældende halvårsregel havde som  

 nævnt i det forrige punkt ikke virkning for skibe.
Fem sjettedelsreglen, der  

 blev indført i lovens § 2 ved lovændringen af 18. maj 1982, omfatter dog også  

 skibe. Ændringen blev gennemført på den måde, at den dagældende § 13, stk. 2,  

 der undtog skibe fra halvårsreglen i lovens § 2, blev ophævet.
81. Reglerne i §§ 8-9 i loven om pristalsregulering af  

 afskrivningsgrundlaget gælder også for skibe og driftsmidler om bord på  

 skibe.
Der henvises derfor til omtalen i afsnit D.
Indledning til afsnit G Efter den lineære afskrivningsmetode foretages der år for år en konstant  

 afskrivning, beregnet med en fast procent af aktivets anskaffelsessum.  

 Afskrivningsgrundlaget påvirkes således ikke af de afskrivninger, der er  

 foretaget i de foregående år.
Bygninger og installationer afskrives i  

 princippet efter den lineære metode.
Der gøres dog visse undtagelser, idet  

 der er adgang til at afskrive med forhøjede satser i begyndelsen.
Inden for  

 visse grænser er der endvidere valgfrihed med hensyn til den  

 afskrivningsprocent, den skattepligtige kan anvende.
Endelig  

 pristalsreguleres afskrivningsgrundlaget, så afskrivningen beløbsmæssigt  

 ændres ved ændret prisniveau, selv om den skattepligtige anvender samme  

 afskrivningsprocent i flere år.
 Reglerne om den formueskattepligtige værdi af afskrivningsberettigede  

 bygninger fremgår af ligningslovens § 18B, jfr. cirkulære af 17. november  

 1982 om ændringer i ligningsloven.
G.
Bygninger (lovens afsnit IV) 82. Lovens § 18, stk. 1, litra a-b, opdeler de  

 afskrivningsberettigede bygninger i 2 hovedgrupper, som ifølge § 22 har hver  

 sit sæt afskrivningssatser.
 Hovedgruppe a omfatter driftsbygninger inden for:
landbrug, pelsdyravl, fjerkræavl, dambrug, fiskeri, skovbrug, gartneri, industri, butikshandel, håndværk, sportshaller, benzinstationer, vognvaskerier, fragtmandscentraler, lagerbygninger, der benyttes i forbindelse med de nævnte virksomheder  

 eller inden for engroshandel.
 Hovedgruppe b omfatter:
biografer, teatre, forlystelsesetablissementer, forsamlingsbygninger, selskabslokaler, hoteller, se dog nedenfor i punkt 88, restauranter, skoler, plejehjem, der omfattes af kap. 16 i lov om social bistand, se dog  

 nedenfor i punkt 88, garager, laboratorier, lagerbygninger, der benyttes i forbindelse med de nævnte virksomheder.
83. I lovens § 18, stk. 3, nævnes nogle bygninger,  

 hvorpå skattemæssig afskrivning ikke kan foretages.
Der er ikke tale om en  

 udtømmende opregning.
 Ifølge § 18, stk. 3, 1. pkt., kan der ikke afskrives på kontorbygninger,  

 medmindre de omfattes af de særlige regler i § 18, stk. 1, litra c eller d.  

 Disse regler omtales nedenfor i punkt 84 og 86.
§ 18,  stk. 3, 1. pkt., bestemmer endvidere, at der  

 ikke kan afskrives på bygninger, der anvendes til beboelse eller hertil  

 knyttede formål.
For beboelsesbygninger kan der ikke blive tale om  

 afskrivningsret efter § 18, stk. 1, litra c eller d.
Ifølge § 18, stk. 3, 2.  

 pkt., kan der dog afskrives på beboelsesbygninger, der benyttes  

 erhvervsmæssigt og er beliggende i udlandet, når de på grund af ganske  

 særlige omstændigheder, herunder navnlig klimatiske forhold, er udsat for en  

 sådan fysisk forringelse, at deres værdi ikke vil blive opretholdt gennem  

 normal vedligeholdelse.
Denne undtagelsesregel kan bl. a. anvendes på visse  

 bygninger i Grønland, som i skattemæssig hensende henregnes til udlandet.
Som omtalt indeholder § 18, stk. 3, ikke en udtømmende opregning af de  

 bygninger, hvorpå der ikke kan afskrives skattemæssigt.
Det må antages, at  

 der - bortset fra de tilknyttede bygninger m.v., som omtales nedenfor i punkt  

 84 og 85, og de særlig let forgængelige bygninger, der omtales i punkt 86 -  

 normalt ikke kan afskrives på bygninger og anlæg som civilbeskyttelsesrum,  

 kantiner, garderober, baderum, vejanlæg, parkeringspladser og udgravninger.  

 Der vil normalt heller ikke kunne afskrives på bygninger, der anvendes til  

 pensionater, tegnestuer, arkiver, biblioteker og muser.
 84. Bygninger eller lokaler, som ikke er  

 afskrivningsberettigede efter de regler, der er omtalt foran, kan ifølge  

 lovens § 18, stk. 1, litra c, 1. pkt., gøres til genstand for skattemæssig  

 afskrivning, når de har en særlig tilknytning til en afskrivningsberettiget  

 bygning.
Den særlige tilknytning skal foreligge i to hensender.
For det første skal  

 bygningen eller lokalerne være beliggende i eller i umiddelbar tilknytning  

 til den afskrivningsberettigede bygning.
Reglen kan således også anvendes på  

 f. eks. en selvstændig kontorbygning, der ligger i umiddelbar tilknytning til  

 en industribygning.
For det andet skal bygningen (lokalerne) tjene driften af  

 den virksomhed, hvortil den afskrivningsberettigede bygning anvendes.
Der kan  

 således ikke afskrives på kontorlokaler, der vel ligger i umiddelbar  

 tilknytning til f. eks. en industribygning, men lejes ud til en anden  

 virksomhed end den, der driver industri i industribygningen.
 Som omtalt i punkt 83 gælder § 18, stk. 1, litra c, 1. pkt., ikke for  

 beboelsesbygninger her i landet.
 85. Ifølge lovens § 18, stk. 1, litra c, 2. pkt., kan  

 der afskrives på udgravninger, veje, gårdspladser, parkeringspladser, hegn og  

 lignende, hvis de betingelser, der er omtalt i punkt 84, er opfyldt.  

 Afskrivningsretten er altså betinget af, at de nævnte anlæg osv. ligger i  

 eller i umiddelbar tilknytning til en afskrivningsberettiget bygning og  

 tjener driften af den virksomhed, hvortil denne bygning anvendes.
 Afskrivningsretten omfatter ikke udgiften til erhvervelse af selve det  

 areal, der benyttes til anlægget, jfr. lovens § 29B, men kun de særlige  

 udgifter til udgravning, vejbelægning osv.
86. Selv om en erhvervsmæssigt anvendt bygning ikke er  

 afskrivningsberettiget efter sin anvendelse, kan den ifølge lovens § 18, stk.  

 1, litra d, afskrives, når den på grund af sin opførelsesmåde eller andre  

 ganske særlige omstændigheder må antages at være udsat for en sådan fysisk  

 forringelse, at dens værdi ikke vil blive opretholdt gennem normal  

 vedligeholdelse.
Som omtalt i punkt 83 er beboelsesbygninger her i landet  

 undtaget fra reglen.
 87. Ifølge lovens § 18, stk. 2, kan ligningsrådet  

 tillade, at reglerne i § 18, stk. 1, litra a-b, anvendes på bygninger, som  

 efter rådets skøn kan sidestilles med de der nævnte.
88. Ifølge lovens § 18, stk. 4, kan der ikke afskrives  

 på hoteller og plejehjem, der er opdelt i ejerlejligheder.
Denne regel  

 gælder, hvis anmeldelsen til tinglysningsmyndighederne om opdelingen i  

 ejerlejligheder er foretaget den 1. januar 1981 eller senere, jfr. § 2, stk.  

 2, i lov nr. 132 af 25. marts 1981. Det indebærer, at der ikke kan  

 forskudsafskrives på disse ejerlejligheder.
Der kan heller ikke ske  

 frigivelse af ejerlejlighedsindehavernes investeringsfonds- og  

 etableringskontomidler til forlods afskrivning på ejerlejligheder i hoteller  

 og plejehjem.
Er anmeldelse til tinglysningsmyndigheden om opdeling af  

 hotellet eller plejehjemmet sket før den 1. januar 1981, kan  

 ejerlejlighedsindehaveren eller senere erhververe af ejerlejligheden dog  

 afskrive på denne, ligesom de almindelige regler om forskudsafskrivning og  

 frigivelse af investeringsfondsmidler og etableringskontoindskud kan  

 anvendes.
 Den manglende afskrivningsadgang m.v. berører ikke hoteller og plejehjem,  

 der uden at være opdelt i ejerlejligheder ejes af flere i fællesskab, f. eks.  

 hvor interessenter hver ejer en idel anpart af et hotel eller et plejehjem.
89. Lovens § 19, stk. 1, omhandler særlige  

 installationer, der kan afskrives efter reglerne i § 23, jfr. omtalen i punkt  

 117 og 121. Det drejer sig om installationer, der har en fastere forbindelse  

 med bygningen, og som tjener bygningen som sådan, såsom elevatorer,  

 centralvarmeanlæg og varmtvandsanlæg.
Sådanne installationer kan alene  

 afskrives efter lovens afsnit IV om bygninger.
90. Der kan dog efter lovens § 19, stk. 2, ikke  

 afskrives på særlige installationer i beboelsesejendomme med en eller to  

 selvstændige lejligheder (en- eller tofamilieshuse). Dette gælder, selv om  

 ejeren ikke selv bor i huset.
Endvidere kan ejere af ejerlejligheder, der  

 benyttes til beboelse, ikke afskrive på særlige installationer i den bygning,  

 hvori ejerlejligheden findes.
 Til en- og tofamilieshuse henregnes i denne forbindelse også  

 beboelsesbygninger, der hører til land- og skovbrugsejendomme og lignende  

 ejendomme, når disse ikke rummer mere end to selvstændige lejligheder.
91. Efter lovens § 19A, stk. 1, skal anskaffelses- og  

 afståelsessummen for bygninger og installationer i afskrivningsberettigede  

 bygninger omregnes til kontantværdien.
Det sker efter reglerne i  

 bekendtgørelse nr. 523 af 28. september 1982 om kontantværdiansættelse af  

 overdragelsessummer og om oplysningspligt efter afskrivningsloven.
Reglerne i  

 den nævnte bekendtgørelse er omtalt i afsnit M.
92. Lovens § 19A, stk. 2, indeholder en bestemmelse om  

 pristalsregulering af grundlaget for bygningsafskrivninger.
Denne bestemmelse  

 svarer til bestemmelsen i lovens § 2, stk. 3, om pristalsregulering af  

 driftsmiddelsaldoen.
Det betyder, at pristalsreguleringen også på  

 bygningsområdet foretages ved slutningen af indkomståret med den procent,  

 hvormed reguleringspristallet for april i indkomståret er ændret i forhold  

 til reguleringspristallet for april året før.
Der henvises derfor til omtalen  

 under punkt 6 om driftsmidler.
For de afskrivningsberettigede bygninger og installationer i sådanne  

 bygninger skal hele den kontantværdiansatte anskaffelsessum  

 pristalsreguleres, selv om der er afskrevet på bygningen m.v. i de foregående  

 år.
Det har sammenhæng med den afskrivningsmetode, der benyttes for bygninger  

 m.v. ("den lineære afskrivningsmetode"). Ved afskrivning efter den  

 lineære metode reducerer den foretagne afskrivning ikke - som ved  

 saldoafskrivningen - afskrivningsgrundlaget.
Det er derfor hele  

 afskrivningsgrundlaget uden fradrag af eventuelle afskrivninger, der skal  

 pristalsreguleres.
 Forlods afskrivninger og forskudsafskrivninger skal dog fragå i den  

 afskrivningsberettigede anskaffelsessum (afskrivningsgrundlaget).
I de følgende eksempler er en bygning, der er afskrivningsberettiget efter  

 lovens § 18, litra a, anskaffet i år 1 for en kontant omregnet  

 anskaffelsessum på 600.000 kr.
Afskrivning foretages hvert år med 6 pct., og  

 der skal årlig pristalsreguleres med 10 pct.
 Eksempel 24.
 Eksempel 25.
 Der er i anskaffelsesåret frigivet 100.000 kr. fra en  

 investeringsfondshenlæggelse eller fra et etableringskontoindskud til forlods  

 afskrivning på den kontantværdiansatte anskaffelsessum:
 Eksempel 26.
En lønmodtager med etableringskonto indtræder i år 1 i et interessentskab,  

 hvorved han erhverver en andel på 20.000 kr. af virksomhedens faste ejendom.  

 Den skattepligtiges andel af den afskrivningsberettigede bygning udgør 16.000  

 kr.
I år 3 erhverver den skattepligtige desuden en andel af maskiner for  

 20.000 kr., og den skattepligtige anser sig herefter for etableret i år 3.  

 Der frigives 10.000 kr. til forlods afskrivning på den uafskrevne del af  

 bygningens kontantværdi.
Forlods afskrivningen formindsker  

 afskrivningsgrundlaget i år 3 efter pristalsreguleringen og inden årets  

 procentvise afskrivning.
93. Ved beregning af det beløb, der efter  

 etableringskontolovens § 7 højst kan frigives til forlods afskrivning på  

 bygningen, skal den uafskrevne del af bygningens kontantværdi beregnes som  

 den kontantværdiansatte pristalsregulerede anskaffelsessum med fradrag af de  

 pristalsregulerede afskrivninger.
I eksempel 26 betyder det, at der i år 3  

 højst kan frigives et beløb, der opgøres således:
 De pristalsregulerede afskrivninger beregnes på tilsvarende måde som efter  

 lovens § 29, stk. 1, om "genvundne afskrivninger", jfr. punkt 135.
94. Ifølge § 5, stk. 2, i lov om indskud på  

 etableringskonto skal anskaffelsessummen for en bygning omregnes til  

 kontantværdi efter afskrivningslovens § 19A ved opgørelsen af, om der i alt  

 er anskaffet formuegoder for mere end 30.000 kr., således at den  

 skattepligtige kan anse sig for etableret.
Pristalsreguleringen kan ikke i  

 sig selv bevirke, at den skattepligtige kan anse sig for etableret, jfr.  

 nærmere herom i punkt 12.
 95. Pristalsregulering foretages første gang i året  

 efter anskaffelsesåret (lovens § 19A, stk. 2, 3. pkt.). Ved anskaffelsesåret  

 forstås det år, hvori bygningen erhverves eller fuldføres og tages i brug til  

 formål, der berettiger til skattemæssig afskrivning (§ 22, stk. 1, 3. pkt.).  

 Om tilfælde, hvor den skattepligtige helt eller i en periode ophører med at  

 anvende bygningen til et afskrivningsberettiget formål, henvises til omtalen  

 i punkt 126. Har den skattepligtige fuldt ud afskrevet bygningen (100 pct.),  

 og benyttes denne stadig erhvervsmæssigt, skal der fortsat pristalsreguleres.  

 Det har betydning for beregningen af det beløb, der efter lovens § 29, stk.1,  

 højst kan beskattes som genvundne afskrivninger, jfr. punkt 135.
 96. Hvor kun en del af en bygning anvendes til et  

 formål, der giver ret til skattemæssig afskrivning, kan der ifølge lovens §  

 20, stk. 1, kun afskrives på den del af anskaffelsessummen, der  

 forholdsmæssigt svarer til den nævnte bygningsdels etageareal.
 Angående pristalsreguleringen af anskaffelsessummen for sådanne blandede  

 bygninger henvises til omtalen i punkt 98.
 Eksempel 27.
En bygning har et samlet etageareal på 3.000 kvadratmeter.
Heraf anvendes  

 1.000 kvadratmeter til butikker og 2.000 kvadratmeter til beboelse.  

 Ejendommen er anskaffet for 1,5 mill. kr. kontant, hvoraf 1 mill. kr.  

 vedrører bygningen.
Da butiksarealet udgør en tredjedel af det samlede areal,  

 kan der afskrives på grundlag af en tredjedel af 1 mill. kr. = 333.333 kr.
 97. Såfremt under 30 pct. af det samlede etageareal i  

 en bygning anvendes til et formål, der giver ret til skattemæssig  

 afskrivning, kan der ifølge lovens § 20, stk. 2, kun afskrives, hvis det  

 absolut set drejer sig om mindst 300 kvadratmeter.
 Eksempel 28.
En bygning har et samlet etageareal på 1.500 kvadratmeter, hvoraf 350  

 kvadratmeter anvendes til butik og resten til beboelse.
Da butiksarealet  

 udgør mere end 300 kvadratmeter, kan der afskrives på den del af  

 anskaffelsessummen, som forholdsmæssigt svarer til butiksarealet.
 Eksempel 29.
I en bygning med et samlet etageareal på 800 kvadratmeter anvendes 250  

 kvadratmeter til butik og resten til beboelse.
Da butiksarealet ikke udgør  

 under 30 pct. af det samlede areal, kan der afskrives på den del af  

 anskaffelsessummen, som forholdsmæssigt svarer til butiksarealet.
 Eksempel 30.
I en bygning med et samlet etageareal på 1.500 kvadratmeter anvendes 250  

 kvadratmeter til butik og resten til beboelse.
Da butiksarealet udgør under  

 30 pct. af det samlede areal, og da det også er under 300 kvadratmeter, kan  

 der ikke afskrives.
98. Efter lovens § 19A, stk. 3, skal hele den kontant  

 omregnede anskaffelsessum for en bygning, der både benyttes til  

 afskrivningsberettigede og ikke-afskrivningsberettigede formål,  

 pristalsreguleres.
Den del af anskaffelsessummens kontantværdi, der vedrører  

 den ikke-afskrivningsberettigede andel, pristalsreguleres altså også.
Det  

 sker udelukkende for at lette opgørelsen af afskrivningsgrundlaget i de  

 tilfælde, hvor den erhvervsmæssige benyttelse varierer fra år til år, eller  

 hvor der sker ændringer i bygningens samlede areal.
 Eksempel 31.
Ejendommens samlede areal udgør 1.000 kvadratmeter.
Pristalsregulering: 10  

 pct. årlig.
Den afskrivningsberettigede andel udgør i år 1 og 2: 500  

 kvadratmeter og i år 3, 4 og 5: 750 kvadratmeter.
99. På udgifter til ombygning eller forbedring kan der  

 ifølge lovens § 21, stk. 1, afskrives efter afskrivningssatserne for den  

 bygning eller installation, de vedrører.
Udgifter som de nævnte skal  

 afskrives særskilt, jfr. punkt 127. På udgiften kan der afskrives med den  

 forhøjede begyndelsessats, indtil ti gange denne sats er afskrevet, jfr.  

 f.eks. punkt 109. Dette gælder, uanset den skattepligtige allerede har  

 afskrevet på bygningen.
Når ti gange begyndelsessatsen er afskrevet, kan der  

 kun "normalafskrives".
100. Benyttes den bygning, hvorpå der afholdes  

 udgifter til ombygning eller forbedring, både til et afskrivningsberettiget  

 formål og til andre formål, kan der ifølge afgørelser fra landsskatteretten  

 afskrives på den del af de afholdte udgifter, der forholdsmæssigt svarer til  

 den afskrivningsberettigede bygningsdels etageareal.
Det gælder, uanset om  

 det er den afskrivningsberettigede eller den ikke-afskrivningsberettigede del  

 af bygningen, der er forbedret.
 101. I stedet for at afskrive ombygnings- og  

 forbedringsudgifter over en årrække kan skatteyderen inden for visse rammer  

 vælge at fradrage udgifterne på en gang i det indkomstår, hvori udgifterne  

 afholdes (straksafskrives). Man kan også udtrykke det således, at fradraget  

 kan foretages i det år, hvori udgiften ellers blev afskrivningsberettiget.  

 Reglerne om straksafskrivning findes i lovens § 21, stk. 2-3.
 Fradraget (straksafskrivningen) kan foretages i det omfang, årets udgifter  

 til ombygning og forbedring ikke overstiger 5 pct. af et beregningsgrundlag,  

 der opgøres efter de nærmere regler i § 21, stk. 3. Se punkt 102-106  

 nedenfor.
 Retten til at vælge straksafskrivning gælder, når ombygnings- eller  

 forbedringsudgiften afholdes den 1. januar 1982 eller senere, jfr. § 7, stk.  

 1, 2. pkt., i lov nr. 197 af 18. maj 1982.
102. Reglen gælder for udgifter til ombygning og  

 forbedring af bygninger, der kan afskrives efter afskrivningslovens § 18, og  

 ved ombygning og forbedring af særlige installationer i sådanne bygninger.  

 Afholdes udgiften på en bygning, der kun delvis benyttes til et  

 afskrivningsberettiget formål, kan reglen også anvendes.
Det gør ingen  

 forskel, om det er den afskrivningsberettigede eller  

 ikke-afskrivningsberettigede del af bygningen m.v., der ombygges eller  

 forbedres, idet den afskrivningsberettigede del af udgiften, jfr. herom i  

 punkt 100, under alle omstændigheder kan fradrages efter lovens § 21, stk. 2.  

 Ombygninger og forbedringer på installationer i bygninger, der ikke er  

 afskrivningsberettigede, er derimod ikke omfattet af ordningen.
Adgangen til fradraget gælder både ved ombygning og forbedring af  

 bygninger m.v., der er anskaffet før den 1. januar 1982, og for bygninger  

 m.v., der er anskaffet efter denne dato.
Det afgørende er, hvornår udgiften  

 til ombygningen eller forbedringen er afholdt.
 103. Beregningsgrundlaget for straksafskrivningen  

 opgøres efter forskellige regler, afhængigt af, om bygningen, der ombygges  

 eller forbedres, er anskaffet før eller efter den 1. januar 1982.
Er bygningen anskaffet den 1. januar 1982 eller senere, er  

 beregningsgrundlaget det pristalsregulerede afskrivningsgrundlag for året før  

 det indkomstår, hvori udgiften kan fradrages.
Foretages fradraget allerede i  

 det år, hvori bygningen m.v. anskaffes, eller i året efter anskaffelsesåret,  

 er beregningsgrundlaget den kontant omregnede anskaffelsessum, der er fastsat  

 efter lovens § 19A, stk. 1, idet der på dette tidspunkt endnu ikke kan indgå  

 nogen pristalsregulering.
Foretagne afskrivninger skal ikke fragå i beregningsgrundlaget.
Er der  

 foretaget forlods afskrivninger eller forskudsafskrivninger, skal disse  

 heller ikke fragå i beregningsgrundlaget, selv om disse afskrivninger har  

 formindsket afskrivningsgrundlaget.
Ved opgørelsen af beregningsgrundlaget  

 skal den pristalsregulerede forlods afskrivning eller forskudsafskrivning  

 derfor lægges sammen med afskrivningsgrundlaget.
 Eksempel 32.
 En bygning som omtalt i eksempel 25 skal forbedres i år 3.
 Beregningsgrundlaget kan opgøres således:
 De 660.000 kr. svarer til, at der ikke har været foretaget forlods  

 afskrivning, således at den kontante anskaffelsessum på 600.000 kr. er  

 pristalsreguleret til og med år 2.
 Er der flere afskrivningsberettigede bygninger og installationer i disse  

 bygninger på samme ejendom, indgår de pristalsregulerede afskrivningsgrundlag  

 for samtlige afskrivningsberettigede bygninger og installationer i  

 beregningsgrundlaget, selv om f.eks. kun en af bygningerne eller  

 installationerne forbedres.
Er der på ejendommen bygninger m.v., der kun delvis benyttes til et  

 afskrivningsberettiget formål, indgår kun den del af den kontantværdiansatte  

 pristalsregulerede anskaffelsessum, der kan henføres til den  

 afskrivningsberettigede del af bygningen, i beregningsgrundlaget.
Det er den  

 afskrivningsberettigede andel for året før det indkomstår, hvori ombygnings-  

 eller forbedringsudgiften kan fradrages, der skal benyttes.
104. For bygninger m.v., der er anskaffet før den 1.  

 januar 1982, er beregningsgrundlaget for 5 pct.s fradraget den del af  

 ejendomsværdien, der kan henregnes til de afskrivningsberettigede bygninger,  

 der er beliggende på samme ejendom.
Er der således flere  

 afskrivningsberettigede bygninger og installationer i disse bygninger på  

 samme ejendom, er beregningsgrundlaget den del af ejendomsværdien, der kan  

 henføres til disse bygninger og installationer, selv om f.eks. kun en af  

 bygningerne eller installationerne forbedres.
Er der på ejendommen bygninger  

 m.v., der kun delvis benyttes til et afskrivningsberettiget formål, indgår  

 kun den del af ejendomsværdien, der kan henføres til den  

 afskrivningsberettigede del af bygningen, i beregningsgrundlaget.
Ved opgørelsen lægges den ejendomsværdi til grund, der er ansat ved den  

 seneste ejendomsvurdering inden begyndelsen af det indkomstår, hvori  

 ombygnings- eller forbedringsudgiften kan fradrages.
Det er kontantværdien  

 ved den seneste ejendomsvurdering, der skal benyttes.
Det kan være en  

 almindelig vurdering efter vurderingslovens § 1 eller en årsomvurdering efter  

 samme lovs § 2. Det kan også være en vurdering, der foretages på ejerens  

 begæring i henhold til vurderingslovens § 4, eller en vurdering der foretages  

 efter lovens § 4A som følge af, at en landbrugsejendom er inddraget under  

 byzone eller sommerhusområde.
 Er ejendomsvurderingen årsreguleret efter vurderingslovens § 2A, er det  

 den årsregulerede værdi, der skal lægges til grund.
 Uanset hvilken slags ejendomsvurdering, der er tale om, er det således den  

 sidste vurdering inden begyndelsen af det indkomstår, hvori ombygnings- eller  

 forbedringsudgiften kan fradrages, der skal benyttes som beregningsgrundlag.
 Når ejendomsvurderingen skal fordeles på afskrivningsberettigede bygninger  

 m.v. og resten af ejendommen, kan ligningsmyndighederne som hovedregel  

 anvende den fordeling af købesummen, der ved købet af ejendommen blev  

 foretaget for at udfinde anskaffelsessummen (afskrivningsgrundlaget). Kun i  

 de tilfælde, hvor der er sket forandringer, f.eks. i form af forbedringer,  

 frasalg eller tilkøb, skal der i praksis foretages en mere skønsmæssig  

 fordeling af ejendomsvurderingen.
Skal der i beregningsgrundlaget både indgå bygninger m.v., der er  

 anskaffet før den 1. januar 1982, og bygninger m.v., der er anskaffet efter  

 denne dato, må de to omtalte opgørelsesmåder kombineres.
Den del af  

 ejendomsværdien, der kan henregnes til afskrivningsberettigede bygninger m.v.  

 fra før den 1. januar 1982, skal altså lægges sammen med det  

 pristalsregulerede afskrivningsgrundlag for bygninger, der er anskaffet den  

 1. januar 1982 eller senere.
105. Hvad enten beregningsgrundlaget skal opgøres med  

 udgangspunkt i afskrivningsgrundlaget eller på grundlag af  

 ejendomsvurderingen, skal det både omfatte afskrivningsberettigede bygninger  

 og installationer i sådanne bygninger.
Det gælder, selv om den skattepligtige  

 alene ombygger eller forbedrer enten bygningen eller installationen.  

 Dræningsanlæg på jordbrugsbedrifter indgår ikke i beregningsgrundlaget.
Selv om flere ejendomme drives sammen som en virksomhed, skal  

 beregningsgrundlaget opgøres særskilt for hver ejendom.
Det har f.eks.  

 betydning, når to landbrugsejendomme drives sammen.
Afskrivningsgrundlaget for nyerhvervede bygninger indgår i  

 beregningsgrundlaget, selv om sådanne bygninger ikke var omfattet af det  

 pristalsregulerede afskrivningsgrundlag for året før forbedringsåret.
Det  

 betyder, at der allerede kan foretages fradrag efter 5 pct.s reglen i  

 anskaffelsesåret.
106. Er der i årene før ombygnings- eller  

 forbedringsfradraget afholdt afskrivningsberettigede udgifter til ombygning  

 eller forbedring, indgår det pristalsregulerede afskrivningsgrundlag for  

 disse udgifter i beregningsgrundlaget, hvis udgifterne er afholdt den 1.  

 januar 1982 eller senere.
Er den tidligere afholdte udgift ført til fradrag  

 efter 5 pct.s reglen, indgår den dog ikke i beregningsgrundlaget.
 Er ombygnings- eller forbedringsudgiften afholdt før den 1. januar 1982,  

 vil den kun påvirke beregningsgrundlaget i det omfang, den har forøget  

 ejendomsværdien, der danner grundlag for beregningen.
 Skal en bygning, der indgår i beregningsgrundlaget, efter § 15 i lov nr.  

 197 af 18. maj 1982 om ændring af afskrivningsloven og forskellige andre  

 skattelove (Pristalsregulering af afskrivningsgrundlaget m.v.) afskrives  

 efter de hidtidige regler, selv om bygningen er anskaffet den 1. januar 1982  

 eller senere, behandles den også i relation til opgørelsen af  

 beregningsgrundlaget, som om den var anskaffet før den 1. januar 1982.
107. Som tidligere berørt kan den skattepligtige frit  

 vælge, om han vil fradrage udgiften helt eller delvis inden for 5 pct.s  

 grænsen eller aktivere udgiften og afskrive den efter reglerne i lovens § 21,  

 stk. 1. Det gælder, hvad enten den samlede udgift udgør mere eller mindre end  

 de 5 pct.
Den del af udgiften, der overstiger 5 pct.s grænsen, skal altid  

 aktiveres og afskrives efter § 21, stk. 1.
De udgifter, der fradrages efter 5 pct.s reglen, skal efter lovens § 21,  

 stk. 4, ikke indgå i afskrivningsgrundlaget.
Udgifterne skal derfor ikke  

 opføres særskilt efter lovens § 25, stk. 2.
Der kan ikke frigives investeringsfondsmidler eller indskud på  

 etableringskonti til ombygnings- eller forbedringsudgifter, der ønskes  

 fradraget efter 5 pct.s reglen.
Det skyldes, at der kun kan foretages forlods  

 afskrivning efter lov om investeringsfonds eller lov om indskud på  

 etableringskonto, når udgiften aktiveres til afskrivning.
Den skattepligtige  

 kan dog vælge at fradrage en del af udgiften efter 5 pct.s reglen, selv om  

 han begærer midler frigivet til en anden del af udgiften, som da forlods  

 afskrives med den frigivne henlæggelse eller det frigivne indskud.  

 Frigivelsesmyndigheden kan altså ikke afslå at frigive midler med den  

 begrundelse, at den skattepligtige har mulighed for at fradrage udgiften  

 efter 5 pct.s reglen.
108. Der kan i et enkelt indkomstår i alt højst  

 fradrages indtil 5 pct. af beregningsgrundlaget.
Ombygges eller forbedres  

 flere afskrivningsberettigede bygninger på samme ejendom i løbet af et  

 indkomstår, og overstiger den samlede udgift 5 pct.s grænsen, må den  

 skattepligtige vælge, hvilken del af udgiften der skal fradrages.
Det har  

 betydning, når flere bygninger m.v. på samme ejendom afskrives efter  

 forskellige afskrivningssatser.
109. På bygninger i hovedgruppe a (jfr. punkt 82  

 foran) kan der fra og med anskaffelsesåret afskrives med indtil 6 pct. årlig  

 af afskrivningsgrundlaget (anskaffelsessummens kontantværdi pristalsreguleret  

 efter § 19A, stk. 2), jfr. lovens § 22, stk. 1, 1. pkt.
Disse afskrivninger  

 betegnes i det følgende som "begyndelsesafskrivninger". Når summen  

 af de anvendte afskrivningsprocenter overskrider 60, kan der på bygninger i  

 gruppe a årlig kun afskrives med indtil 2 pct. af afskrivningsgrundlaget,  

 jfr. § 22, stk. 1, 2. pkt.
Disse afskrivninger betegnes i det følgende som  

 "normalafskrivninger".
 Lovens § 22, stk. 1, 3. pkt., bestemmer anskaffelsesåret som det  

 indkomstår, hvori bygningen erhverves eller fuldføres og tages i brug til et  

 formål, der berettiger til skattemæssig afskrivning.
110. Ved lov nr. 467 af 14. september 1977, som ændret  

 ved lov nr. 492 af 19. november 1980, er der gennemført en midlertidig  

 forhøjelse af begyndelsesafskrivningen på visse nyopførte erhvervsbygninger.  

 Loven omfatter kun erhvervsbygninger, der kan afskrives efter § 18, stk. 1,  

 litra a, og de i § 18, stk. 1, litra c, nævnte bygninger eller lokaler m.v.,  

 der knytter sig accessorisk til de nævnte erhvervsbygninger.
Satsen for disse  

 bygninger er forhøjet fra 6 pct. til 10 pct. i anskaffelsesåret og det  

 følgende indkomstår.
Forhøjelsen gælder således for de første 2 år af den  

 periode, hvori begyndelsesafskrivning kan foretages.
Loven gælder også for  

 ombygnings- og forbedringsudgifter.
 Det er en betingelse for at anvende de forhøjede begyndelsesafskrivninger,  

 at byggeriet er igangsat i tidsrummet 1. september 1977 til 31. december  

 1981.
Ved byggeriets igangsættelse forstås tidspunktet for byggeriets faktiske  

 påbegyndelse.
Ved nybyggeri må byggeriet anses for igangsat, når arbejdet med  

 fundamentering er iværksat.
Det er uden betydning, hvornår en eventuel  

 byggetilladelse, igangsætningstilladelse eller lignende er udstedt.
En erhverver af en bygning, der er omfattet af loven, kan foretage de  

 forhøjede begyndelsesafskrivninger.
Det gælder dog kun i det omfang, hvori  

 den tidligere ejer ikke har haft adgang til at foretage forhøjede  

 begyndelsesafskrivninger.
Dette kan være tilfældet, hvor den tidligere ejer  

 har afstået bygningen i anskaffelsesåret eller det følgende indkomstår.
 Reglen om, at den nye ejer kan foretage de forhøjede  

 begyndelsesafskrivninger, som den tidligere ejer ikke har haft adgang til at  

 foretage, kan ikke anvendes, når reglerne i ligningslovens § 28 har begrænset  

 den tidligere ejers forhøjede begyndelsesafskrivninger.
Det kan stadig forekomme, at en ejer af en bygning har adgang til at  

 benytte forhøjede afskrivninger efter reglerne i den midlertidige lov.
I så  

 fald medregnes de højere afskrivningsprocenter ved afgørelsen af, hvornår  

 summen af anvendte afskrivningsprocenter overskrider 60.
De forhøjede begyndelsesafskrivninger for erhververen beregnes ligesom den  

 øvrige skattemæssige afskrivning på grundlag af hans kontant omregnede  

 anskaffelsessum.
Det er dog forudsat, at bygningen er anskaffet eller  

 forbedringsudgiften er afholdt den 1. januar 1982 eller senere.
 Forhøjede afskrivninger efter den midlertidige lov er undergivet reglerne  

 i afskrivningslovens § 29 om beskatning af genvundne afskrivninger.
 Eksempel 33.
A igangsætter den 1. november 1981 byggeri af en driftsbygning inden for  

 landbrug.
Den 1. februar 1982 sælges ejendommen til B, der omgående tager  

 bygningen i brug til det afskrivningsberettigede formål.
B kan herefter i  

 anskaffelsesåret og det følgende år afskrive med indtil 10 pct. af  

 afskrivningsgrundlaget, der opgøres og pristalsreguleres efter lovens § 19A,  

 jfr. punkt 92. Har B i de to nævnte år afskrevet med i alt 20 pct., kan der i  

 de efterfølgende år afskrives med i alt 6 pct. årlig, indtil summen af de  

 anvendte afskrivningsprocenter overskrider 60. Herefter udgør  

 afskrivningsprocenten 2.
111. I særlige tilfælde skal de i punkt 109 omtalte  

 satser for begyndelsesafskrivning og normalafskrivning og den nævnte sum (60)  

 forhøjes.
Ifølge lovens § 22, stk. 2, gælder det, når det må antages, at  

 bygningen er udsat for en sådan fysisk forringelse, at den trods normal  

 vedligeholdelse vil have mistet sin værdi inden 50 år efter opførelsen.  

 Forhøjelsen udgør forskellen mellem på den ene side den afskrivningssats, som  

 skulle anvendes, hvis bygningen skulle afskrives med lige store årlige beløb  

 over levetiden, regnet fra opførelsen, og på den anden side satsen for  

 normalafskrivning.
Summen af anvendte afskrivningsprocenter forhøjes samtidig  

 til et tal lig med 10 gange den sats, hvortil afskrivningssatsen på 6 pct. er  

 forhøjet.
 Eksempel 34.
For drivhuse ansættes den fysiske levetid i reglen til 20 år, svarende til  

 en almindelig afskrivning på 5 pct. om året.
I hovedgruppe a, hvorunder  

 drivhuse hører, er satsen for normalafskrivning imidlertid kun 2 pct., og  

 afskrivningsprocenterne forhøjes derfor med 3, så drivhuset i de første år  

 kan afskrives med indtil 9 pct. årlig, indtil summen af de anvendte  

 afskrivningsprocenter overskrider 90. Herefter kan der afskrives med indtil 5  

 pct. årlig.
112. For bygninger i hovedgruppe b fastsætter lovens §  

 22, stk. 3, 1.-2. pkt., en sats for begyndelsesafskrivning på indtil 4 pct.  

 årlig og en sats for normalafskrivning på indtil 1 pct. årlig.
Når summen af  

 de anvendte afskrivningsprocenter overskrider 40, kan der kun afskrives med  

 normalafskrivningssatsen.
Også for bygninger i hovedgruppe b skal afskrivningssatserne og summen af  

 afskrivningsprocenter forhøjes i særlige tilfælde.
Ifølge lovens § 22, stk.  

 3, 3. pkt., gælder det, når det må antages, at bygningen er udsat for en  

 sådan fysisk forringelse, at den trods normal vedligeholdelse vil have mistet  

 sin værdi inden 100 år efter opførelsen.
Forhøjelsen foretages som vist i  

 eksempel 35.
 Eksempel 35.
En bygning i hovedgruppe b antages at have en fysisk levetid, regnet fra  

 opførelsen, på 80 år.
Hvis bygningen skulle afskrives med lige store beløb  

 over levetiden, skulle der afskrives 1 1/4 pct. årlig.
For bygninger i  

 hovedgruppe b er satsen for normalafskrivning imidlertid kun 1 pct.  

 Forhøjelsen udgør forskellen mellem på den ene side den afskrivningssats, som  

 skulle anvendes, hvis bygningen skulle afskrives med lige store årlige beløb  

 over levetiden, regnet fra opførelsen, og på den anden side satsen for  

 normalafskrivning.
Satsen for begyndelsesafskrivning forhøjes derfor til 4  

 1/4 pct. og satsen for normalafskrivning til 1 1/4 pct.
 Summen af afskrivningsprocenter forhøjes herefter fra 40 til 42 1/2.
 113. Bygninger eller lokaler, som efter deres  

 anvendelse henhører under hovedgruppe b, skal dog ifølge lovens § 22, stk. 4,  

 1. pkt., afskrives efter satserne for gruppe a, hvis de er beliggende i eller  

 i umiddelbar tilknytning til en bygning i gruppe a og tjener driften af den  

 virksomhed, hvortil denne bygning anvendes.
 Såfremt en bygning, der omfattes af gruppe a eller b, med hensyn til  

 beliggenhed og anvendelse knytter sig til en bygning, for hvilken  

 afskrivningssatserne og summen af anvendte afskrivningsprocenter er forhøjet  

 som anført i eksempel 34 og 35, gælder de forhøjede satser og den forhøjede  

 sum også for den tilknyttede bygning, jfr. lovens § 22, stk. 4, 2. pkt.
 Eksempel 36.
I umiddelbar tilknytning til en gartnerivirksomheds drivhuse ligger en  

 driftsbygning, der tjener virksomheden i drivhusene og har en antagelig  

 fysisk levealder på 50 år.
I overensstemmelse med, hvad der er anført i  

 eksempel 34, forhøjes afskrivningssatserne for drivhusene til henholdsvis 9  

 pct. og 5 pct., og disse satser gælder også for den tilknyttede bygning.  

 Summen af anvendte afskrivningsprocenter forhøjes tilsvarende til 90.
 114. Lovens § 22, stk. 5, bestemmer, at de tilknyttede  

 bygninger og anlæg m.v., der er nævnt i § 18, stk. 1, litra c, (jfr. punkt 84  

 og 85 foran), skal afskrives efter de samme satser som den bygning, hvortil  

 de er knyttet.
 115. Ifølge lovens § 22, stk. 6, skal  

 afskrivningssatserne for hovedgruppe b (punkt 112 foran) anvendes på de  

 bygninger, der er nævnt i § 18, stk. 1, litra d, og § 18, stk. 3, 2. pkt.  

 Disse bygninger er omtalt foran under punkt 86 og 83.
 116. Summen af de anvendte afskrivningsprocenter for  

 en bygning kan efter lovens § 22, stk. 7, ikke overstige 100. Det gælder  

 også, når begyndelsesafskrivningssatsen på grund af reglerne om forhøjelse af  

 afskrivningssatserne overstiger 10 pct.
 117. På særlige installationer i  

 afskrivningsberettigede bygninger kan der fra og med anskaffelsesåret ifølge  

 lovens § 23, stk. 1, afskrives med indtil 8 pct. årlig af  

 afskrivningsgrundlaget, som opgøres og pristalsreguleres efter lovens § 19A.  

 Når summen af de anvendte afskrivningsprocenter overskrider 80, kan der kun  

 afskrives med indtil 4 pct. af afskrivningsgrundlaget.
118. Normalafskrivningssatsen skal benyttes fra og med  

 det år, hvori summen af anvendte afskrivningsprocenter overskrider den  

 fastsatte grænse.
Det aktuelle års afskrivning medregnes således ved  

 afgørelsen af, om grænsen overskrides.
 Eksempel 37.
En bygning, der er omfattet af § 18, litra a, er i indkomstårene forud for  

 det aktuelle indkomstår i alt afskrevet med 59 pct.
I det aktuelle indkomstår  

 overskrides afskrivningsgrænsen på 60, og den skattepligtige kan derfor for  

 det aktuelle og de efterfølgende indkomstår maksimalt afskrive med 2 pct.
Var bygningen i stedet forud for det aktuelle indkomstår i alt afskrevet  

 med 55 pct., vil anvendelsen af en sats på 6 pct. i det aktuelle indkomstår  

 betyde, at grænsen på 60 pct. overskrides.
Den skattepligtige kan derfor i  

 det aktuelle indkomstår maksimalt afskrive med 5 pct., så grænsen på 60 nås.  

 I de efterfølgende år gælder normalafskrivningssatsen på 2.
119. Som nævnt i det foregående kan der afskrives med  

 indtil den forhøjede begyndelsessats, indtil summen af anvendte  

 afskrivningsprocenter overskrider 10 gange denne sats.
For bygninger, der er  

 afskrivningsberettigede efter § 18, stk. 1, litra a, betyder det, at der kan  

 afskrives med fra 0-6 pct. hvert år, indtil summen af afskrivninger  

 overskrider 60 pct.
For § 18, stk. 1, litra b - bygninger betyder det  

 tilsvarende, at der kan afskrives med fra 0-4 pct. årlig, indtil summen  

 overskrider 40 pct., og for særlige installationer i afskrivningsberettigede  

 bygninger kan der på samme måde afskrives fra 0-8 pct., indtil summen af  

 afskrivningsprocenter overskrider 80.
 Der kan afskrives med hele eller brudte procenter.
 Afskriver en skattepligtig i et eller flere år f.eks. alene med  

 normalafskrivningsprocenten, medregnes de herved anvendte procenter ved  

 opgørelsen af summen af de procenter, der må afskrives, før end  

 normalafskrivningssatsen skal benyttes.
120. Der kan forekomme tilfælde, hvor de anvendte  

 afskrivningsprocenter er benyttet til afskrivning på et grundlag, der ikke  

 tager udgangspunkt i samme beløb.
Er der f.eks. i et senere indkomstår end  

 anskaffelsesåret frigivet midler fra en etableringskonto, vil forlods  

 afskrivningen formindske det beløb, der herefter kan danne grundlag for  

 pristalsregulering og afskrivning, se eksempel 26 i punkt 92. Grundlaget for  

 afskrivningerne er i det eller de første år hele den kontantværdiansatte  

 anskaffelsessum med pristalsregulering efter lovens § 19A, medens grundlaget  

 senere er den kontantværdiansatte pristalsregulerede anskaffelsessum efter  

 forlods afskrivningen.
 Selv om afskrivningsprocenterne således er benyttet på grundlag, der har  

 udgangspunkt i forskellige beløb, skal alle afskrivningsprocenterne medregnes  

 ved afgørelsen af, hvornår summen af de anvendte afskrivningsprocenter er  

 overskredet.
121. Afskrivningsberettigede installationer i  

 ikke-afskrivningsberettigede bygninger kan ifølge lovens § 23, stk. 2,  

 afskrives med 4 pct. årlig.
På disse installationer kan der altså ikke  

 foretages særligt høje begyndelsesafskrivninger.
Endvidere omfattes disse  

 installationer ikke af lovens § 19A, så anskaffelsessummen skal hverken  

 kontantværdiansættes eller pristalsreguleres.
Som eksempel på installationer,  

 der omfattes af § 23, stk. 2, kan nævnes særlige installationer i  

 beboelsesejendomme samt installationer i en "blandet" bygning, der  

 er afskåret fra afskrivning i medfør af lovens § 20, stk. 2, (omtalt foran i  

 punkt 97). Ifølge lovens § 19, stk. 2, kan der dog ikke foretages  

 skattemæssig afskrivning på særlige installationer i visse ejendomme, jfr.  

 foran i punkt 90.
122. Summen af afskrivningsprocenter og de  

 afskrivningssatser, der er nævnt i punkt 117, og den afskrivningsprocent, der  

 er nævnt i punkt 121, forhøjes ifølge lovens § 23, stk. 3, når det må  

 antages, at den særlige installation er udsat for en sådan fysisk  

 forringelse, at den trods normal vedligeholdelse vil have mistet sin værdi  

 inden 25 år efter installeringen.
Forhøjelsen udgør forskellen mellem på den  

 ene side den afskrivningssats, der skulle anvendes, hvis installationen  

 skulle afskrives med lige store årlige beløb over levetiden, regnet fra  

 installeringen, og på den anden side normalafskrivningssatsen på 4 pct.
 Efter lovens § 23, stk. 4, kan summen af de anvendte afskrivningsprocenter  

 for en installation ikke overstige 100.
 Eksempel 38.
For oliefyringsaggregater ansættes den fysiske levealder i reglen til 10  

 år, svarende til en almindelig afskrivning på 10 pct. om året.
Summen af  

 afskrivningsprocenter i § 23, stk. 1, skal derfor forhøjes til 100, og  

 afskrivningsprocenten forhøjes med 6 til 14.
For et oliefyringsaggregat i en afskrivningsberettiget bygning bliver  

 satsen for begyndelsesafskrivninger herefter 14 pct. årlig og  

 normalafskrivningssatsen 10 pct. årlig.
Når summen af anvendte  

 afskrivningsprocenter udgør 100, ophører afskrivningsretten.  

 Normalafskrivningssatsen får derfor ingen praktisk betydning.
 Drejer det sig om et oliefyringsaggregat i en bygning, der ikke er  

 afskrivningsberettiget, forhøjes afskrivningssatsen i lovens § 23, stk. 2,  

 fra 4 pct. til 10 pct.
 123. De afskrivningssatser, der er omtalt foran,  

 gælder, hvad enten den skattepligtige har erhvervet bygningen som nyopført,  

 eller det drejer sig om en ældre bygning.
124. Ifølge lovens § 24, stk. 1, gælder adgangen til  

 at placere afskrivningerne efter ønske ikke for særlige installationer i  

 bygninger, hvorpå skattemæssig afskrivning ikke kan foretages.
Undlader den  

 skattepligtige helt eller delvis at afskrive på en særlig installation i en  

 sådan bygning, medfører det derfor hverken ret til forhøjede afskrivninger i  

 senere år eller ret til at forlænge afskrivningsperioden.
 125. Det bestemmes i lovens § 24, stk. 2, at der ikke  

 kan afskrives i det indkomstår, hvori bygningen afhændes eller nedrives,  

 eller installationen afhændes, udskiftes eller nedtages endeligt.  

 Afskrivningsgrundlaget kan heller ikke pristalsreguleres for dette  

 indkomstår.
126. Ophører den skattepligtige med at anvende en  

 bygning m.v. til formål, der giver ret til skattemæssig afskrivning, kan han  

 ifølge lovens § 24, stk. 3, ikke afskrive på bygningen i de indkomstår, hvor  

 afskrivningsberettiget anvendelse ikke har fundet sted.
Der kan heller ikke  

 pristalsreguleres for sådanne indkomstår.
Pristalsregulering og skattemæssig  

 afskrivning kan altså sidste gang foretages i ophørsåret.
Tager den  

 skattepligtige på ny bygningen m.v. i brug til et afskrivningsberettiget  

 formål efter år med ikke-afskrivningsberettiget anvendelse, kan der igen  

 pristalsreguleres og afskrives.
De afskrivningsprocenter, der tidligere er  

 anvendt, skal da medregnes ved sammentællingen af anvendte  

 afskrivningsprocenter.
Manglende pristalsreguleringer for år med  

 ikke-afskrivningsberettiget anvendelse kan ikke indhentes senere.
 Eksempel 39.
En skattepligtig, der har kalenderåret som indkomstår, ophører i juli i år  

 5 med at drive butik i en bygning, han hidtil har anvendt hertil, og  

 bygningen anvendes herefter til beboelse.
Skattemæssig afskrivning på  

 bygningens pristalsregulerede afskrivningsgrundlag kan sidste gang foretages  

 i år 5, der er det sidste år, hvori bygningen er anvendt til et formål, som  

 giver ret til afskrivning.
Hvis den skattepligtige i januar i år 8 på ny begynder at drive butikken,  

 kan han på ny pristalsregulere og afskrive.
Det er da det pristalsregulerede  

 afskrivningsgrundlag i år 5, der skal pristalsreguleres med  

 reguleringsprocenten for år 8. Pristalsreguleringerne for år 6 og 7 går altså  

 tabt.
127. Afskrivning på bygninger skal ske særskilt for  

 hver enkelt bygning, og afskrivning på installationer normalt særskilt for  

 hver enkelt installation, jfr. lovens § 25, stk. 1. Hvis flere installationer  

 vedrørende en bygning er anskaffet samtidig og afskrives med samme sats, kan  

 afskrivning dog foretages under et for de pågældende installationer.
Hvor en  

 bygning og dens installationer er anskaffet samtidig og afskrives med samme  

 sats, kan afskrivning også foretages under et.
 Disse regler skal efter lovens § 25, stk. 2, også anvendes på udgifter til  

 ombygning eller forbedring.
128. Lovens § 26 indeholder regler for foretagelsen af  

 afskrivninger i tilfælde, hvor der på en bygning eller en installation sker  

 en skade, som ikke kan udbedres ved normal vedligeholdelse.
Efter disse  

 regler kan afskrivning fra og med det indkomstår, hvori skaden indtræffer,  

 kun beregnes på grundlag af en så stor del af bygningens eller  

 installationens pristalsregulerede kontantværdiansatte erhvervelsessum, som  

 svarer til forholdet mellem bygningens eller installationens værdi efter  

 skadens indtræden og værdien umiddelbart forinden.
Udgifter, der anvendes til  

 udbedring af en sådan skade, kan afskrives efter lovens § 21, stk. 1, eller  

 fradrages helt eller delvis i overensstemmelse med reglen i lovens § 21, stk.  

 2, hvis betingelserne herfor i øvrigt er opfyldt.
 For installationer, der kan afskrives som nævnt i lovens § 23, stk. 2, er  

 det den ikke-pristalsregulerede erhvervelsessum, der indgår i beregningen.  

 Det hænger sammen med, at anskaffelsessummen for de nævnte installationer  

 ikke pristalsreguleres.
 Eksempel 40.
En bygning, der er afskrivningsberettiget efter lovens § 18, litra a, er  

 anskaffet i år 1 for en kontant omregnet anskaffelsessum på 600.000 kr.  

 Afskrivning foretages hvert år med 6 pct., og der skal årlig  

 pristalsreguleres med 10 pct.
I det sjette år lider bygningen en skade, som  

 bevirker, at bygningens værdi forringes med en fjerdedel.  

 Afskrivningsgrundlaget skal derfor formindskes i forhold til  

 værdiforringelsen.
 Det afskrivningsgrundlag, der skal benyttes efter skaden, beregnes som den  

 del af den pristalsregulerede kontante anskaffelsessum (=  

 afskrivningsgrundlaget i år 5 (jfr. eksempel 24) 878.460 kr.), som svarer til  

 forholdet mellem bygningens værdi efter skadens indtræden (f.eks. 675.000  

 kr.) og værdien umiddelbart forinden (f.eks. 900.000 kr.). Værdien efter  

 skadens indtræden udgør således i dette eksempel 75 pct. af værdien  

 umiddelbart forinden.
 Afskrivningsgrundlaget for år 6 (efter skaden og inden pristalsregulering)  

 udgør således:
 osv.
Den nedskrevne værdi svarer derfor stadig til 70 pct. af årets  

 afskrivningsgrundlag.
Det betyder, at afskrivningen ophører, når der i alt er  

 afskrevet med 100 pct., jfr. lovens § 22, stk. 7. De afskrivningsprocenter,  

 der er anvendt før skaden, medregnes ved afgørelsen af, om de 100 pct. er  

 nået.
 Anvender den skattepligtige 200.000 kr. til udbedring af skaden, kan dette  

 beløb afskrives eller eventuelt fradrages efter reglen i § 21 som en  

 ombygnings- eller forbedringsudgift.
129. Lovens § 26A giver særlige regler om  

 afskrivningsgrundlaget i tilfælde, hvor en skattepligtig i forbindelse med  

 genopførelse af en skadelidt ejendom har modtaget en erstatnings- eller  

 forsikringssum, og efter § 10 i lov nr. 247 af 9. juni 1982 om beskatning af  

 fortjeneste ved afståelse af fast ejendom har begæret sig fritaget for  

 beskatning af den hermed opståede fortjeneste.
Det er en betingelse for at  

 anvende reglen, at den skadelidte bygning genopføres inden for de frister,  

 der er nævnt i § 10 i ovennævnte lov, og at udgiften til genopførelse mindst  

 svarer til den erstatnings- eller forsikringssum, som den skattepligtige har  

 modtaget i anledning af skaden.
 Lovens § 26A tilsigter at fastlåse de skattemæssige afskrivninger på  

 bygninger og installationer, som genopføres efter brand eller anden skade.  

 Fastlåsningen sker til det afskrivningsgrundlag, som gjaldt før  

 genopførelsen, så den skattepligtige ikke som følge af genopførelsen får et  

 forøget afskrivningsgrundlag.
 Vælger den skattepligtige at benytte § 10 i loven om beskatning af  

 fortjeneste ved afståelse af fast ejendom, anvendes reglerne i  

 afskrivningslovens § 26A, stk. 2-6, der omtales i de følgende punkter.  

 Bestemmelsen i § 10 i ovennævnte lov er omtalt i cirkulære om beskatning af  

 fortjeneste ved afståelse af fast ejendom.
130. Hvor det beløb, der anvendes til genopførelse,  

 ikke er større end forsikrings- eller erstatningssummen, skal de årlige  

 afskrivninger på en genopført ejendom i medfør af § 26A, stk. 2, beregnes som  

 procentdele af de pristalsregulerede afskrivningsberettigede anskaffelses- og  

 forbedringsudgifter, der var afholdt før skaden skete.
I indkomstårene efter  

 skadens indtræden kan de samlede afskrivninger højst udgøre de beløb, hvortil  

 de nævnte udgifter var nedskrevet inden skadens indtræden.
Dette beløb  

 pristalsreguleres efter lovens § 19A, stk. 2.
 De afskrivningsprocenter, der er anvendt før skaden skete, medregnes ved  

 afgørelsen af, om summen af anvendte afskrivningsprocenter overskrider ti  

 gange den forhøjede afskrivningssats.
 Eksempel 41.
En bygning som omtalt i eksempel 24 nedbrænder totalt i det sjette år.  

 Samme år genopføres bygningen for et beløb, der svarer til den udbetalte  

 forsikringssum på 1.500.000 kr.
Den skattepligtige skal fortsat afskrive på  

 grundlag af 878.460 kr., der pristalsreguleres.
I årene efter branden kan den  

 skattepligtige derfor afskrive således:
 Afskrivningsgrundlag:
 osv.
Den nedskrevne værdi svarer derfor stadig til 70 pct. af årets  

 afskrivningsgrundlag.
Det betyder, at afskrivningen ophører, når der i alt er  

 afskrevet med 100 pct., jfr. lovens § 22, stk. 7. De afskrivningsprocenter,  

 der er anvendt før branden, medregnes ved afgørelsen af, om de 100 pct. er  

 nået.
131. I lovens § 26A, stk. 3, der angår tilfælde, hvor  

 genopførelsessummen er større end forsikrings- eller erstatningssummen, er  

 det bestemt, at fastlåsningen af afskrivningsgrundlaget ikke skal gælde for  

 overskydende beløbs vedkommende.
Den skattepligtige kan udover afskrivninger  

 efter stk. 2 foretage afskrivninger på den del af det overskydende beløb, der  

 kan anses for anvendt på afskrivningsberettigede bygninger eller  

 installationer.
Han kan herefter f. eks. ikke afskrive på den del, der  

 vedrører en landbrugsejendoms stuehus.
Fordelingen af det overskydende beløb  

 på henholdsvis afskrivningsberettigede og ikke-afskrivningsberettigede  

 bygninger og installationer må i de fleste tilfælde bero på et skøn.
 Eksempel 42.
En bygning som omtalt i eksempel 24 nedbrænder totalt i det sjette år.  

 Samme år genopføres bygningen for 1.700.000 kr., medens den udbetalte  

 forsikringssum udgør 1.500.000 kr.
Ud over den afskrivning, der er beskrevet  

 i eksempel 41, kan den skattepligtige afskrive på grundlag af forskellen  

 mellem de 1.700.000 kr. og de 1.500.000 kr. = 200.000 kr., jfr. lovens § 21,  

 stk. 1. Det betyder, at de 200.000 kr. pristalsreguleres efter lovens § 19A.  

 Den skattepligtige kan også vælge at fradrage udgiften i medfør af lovens §  

 21, stk. 2 (5 pct.s reglen), i det omfang betingelserne herfor er opfyldt.
 132. Lovens § 26A, stk. 4, angår tilfælde, hvor der  

 efter afskrivningslovens almindelige regler gælder andre afskrivningssatser  

 for de genopførte bygninger eller installationer end for de skadelidte.  

 Afskrivningerne efter genopførelsen skal da ske efter satserne for de  

 bygninger m.v., der nu findes på ejendommen.
 133. I lovens § 26A, stk. 5, er det af administrative  

 grunde bestemt, at reglerne i § 25 om, at de skattemæssige afskrivninger på  

 bygninger og installationer skal foretages særskilt for hver enkelt bygning  

 eller installation, også skal gælde afskrivninger efter § 26A.
 Ved den skønsmæssige fordeling på de afskrivningsberettigede nyopførte  

 bygninger m.v. skal der lægges vægt på, hvad der efter det enkelte  

 formuegodes værdi og beskaffenhed må anses for en rimelig anpart i det  

 samlede afskrivningsgrundlag.
 Har den skattepligtige i forbindelse med skaden begæret sig fritaget for  

 beskatning af "genvundne afskrivninger" efter genanbringelsesreglen  

 i lovens § 29 A, skal ifølge lovens § 26A, stk. 6, den forlods afskrivning i  

 henhold til § 29 A, stk. 1, 2. pkt., fratrækkes ved opgørelsen af de beløb,  

 hvorpå der kan afskrives efter § 26A, stk. 2 og 3. Der henvises til omtalen i  

 punkt 146.
134. Når en afskrivningsberettiget bygning nedrives,  

 eller en afskrivningsberettiget installation udskiftes eller nedtages  

 endeligt, kan der efter lovens § 27 foretages et nedrivningsfradrag, så den  

 uafskrevne del af anskaffelsessummen altid kan fradrages ved opgørelsen af  

 den skattepligtige indkomst.
Beløb, som den skattepligtige modtager ved salg  

 af materialer m.v. fra den nedrevne bygning, går dog fra i det beløb, der kan  

 fradrages.
For afskrivningsberettigede bygninger og installationer i disse bygninger  

 opgøres den uafskrevne del som den pristalsregulerede anskaffelsessum med  

 fradrag af de ligeledes pristalsregulerede foretagne skattemæssige  

 afskrivninger.
Pristalsreguleringen skal ske fra året efter anskaffelsen til  

 og med året før nedrivningen.
Da der hverken pristalsreguleres i  

 anskaffelses- eller i afståelsesåret, skal der ved opgørelsen af  

 nedrivningsfradraget ikke pristalsreguleres i anskaffelses- eller i  

 nedrivningsåret.
Pristalsreguleringen af anskaffelsessummen og af de  

 foretagne afskrivninger sker på samme måde som efter § 29, stk. 1, ved  

 opgørelsen af "genvundne afskrivninger". Der henvises derfor til  

 omtalen i punkt 135.
For afskrivningsberettigede installationer i ikke-afskrivningsberettigede  

 bygninger opgøres den uafskrevne del som anskaffelsessummen med fradrag af de  

 faktisk foretagne skattemæssige afskrivninger.
I princippet sker opgørelsen  

 altså på samme måde som for afskrivningsberettigede bygninger og for  

 installationer i disse bygninger.
Afskrivningsgrundlaget for installationer i  

 ikke-afskrivningsberettigede bygninger pristalsreguleres imidlertid ikke, og  

 som følge heraf sker der heller ingen pristalsregulering ved opgørelsen af  

 nedrivningsfradraget.
For så vidt angår bygninger, er det ifølge § 27, 4. pkt., en betingelse  

 for nedrivningsfradraget, at den skattepligtige har ejet bygningen i mindst 5  

 år før nedrivningen, og at han i dette tidsrum har anvendt den til et formål,  

 der berettiger til skattemæssig afskrivning.
Disse betingelser gælder ikke  

 for nedrivningsfradrag i anledning af udskiftning eller nedtagelse af særlige  

 installationer.
 135. Lovens § 29, stk. 1, indeholder regler om  

 beskatningen ved salg af bygninger og særlige installationer i  

 afskrivningsberettigede bygninger ("genvundne afskrivninger").  

 Reglerne går ud på, at fortjenesten, dog højst et beløb svarende til samtlige  

 pristalsregulerede afskrivninger, skal beskattes som særlig indkomst, jfr. §  

 2, nr. 2, i lov om særlig indkomstskat.
Ved opgørelse af fortjeneste på den solgte bygning skal salgssummen  

 omregnes til kontantværdi efter lovens § 19A, jfr. omtalen i punkt 91.  

 Fortjenesten beregnes herefter som forskellen mellem den kontant omregnede  

 salgssum og bygningens nedskrevne værdi, som består af de pristalsregulerede  

 afskrivningsberettigede udgifter til anskaffelse m.v. med fradrag af de  

 skattemæssige pristalsregulerede afskrivninger.
Pristalsreguleringen af de  

 afskrivningsberettigede udgifter til anskaffelse og forbedringer skal ske fra  

 og med året efter anskaffelsen eller afholdelsen af forbedringsudgiften til  

 og med året før salget.
Foretagne afskrivninger pristalsreguleres fra og med  

 året efter det år, hvori afskrivningen er foretaget til og med året før  

 salgsåret.
Beskatningsgrundlaget kan dog som nævnt højst udgøre et beløb lig summen  

 af samtlige skattemæssige pristalsregulerede afskrivninger på bygningen m.v.  

 ("overgrænsen" for beskatning efter § 29, stk. 1, som genvundne  

 afskrivninger). Pristalsreguleringen sker på samme måde som  

 pristalsreguleringen af afskrivningsgrundlaget.
I praksis kan de  

 skattemæssige pristalsregulerede afskrivninger beregnes som en procentdel af  

 det beløb, hvorpå afskrivningerne kunne foretages i året før afståelsesåret.  

 Denne procentdel udfindes ved at sammentælle de afskrivningsprocenter, der er  

 anvendt efter anskaffelsen.
 Eventuelt tab kan hverken fradrages ved opgørelsen af den skattepligtige  

 særlige indkomst eller ved opgørelsen af den skattepligtige almindelige  

 indkomst.
 Eksempel 43.
 En bygning som omtalt i eksempel 24 sælges i år 6 for en salgssum, der  

 efter omregning til kontantværdi udgør 900.000 kr.
 Har den skattepligtige i et eller flere år anvendt bygningen m.v. til  

 ikke-afskrivningsberettigede formål, er der ikke pristalsreguleret for  

 sådanne indkomstår, jfr. punkt 95 og 126.
 Ved opgørelsen af genvundne afskrivninger skal der derfor ikke  

 pristalsreguleres for år, hvori afskrivningsgrundlaget ikke har kunnet  

 pristalsreguleres.
136. Er der i anskaffelsesåret frigivet midler fra en  

 investeringsfondshenlæggelse eller et etableringskontoindskud, er der for  

 dette år foretaget en forlods afskrivning på den kontant omregnede  

 anskaffelsessum.
Det samme er tilfældet, når der har været forskudsafskrevet  

 på den aftalte eller beregnede byggesum.
 Det er da de afskrivningsberettigede udgifter til anskaffelse efter  

 fradrag af forlods afskrivninger eller forskudsafskrivninger (=  

 afskrivningsgrundlaget), der skal pristalsreguleres fra året efter  

 anskaffelsesåret til og med året før salget.
Forlods afskrivninger og forskudsafskrivninger skal medregnes ved  

 opgørelsen af det beløb, der danner overgrænse for beskatningen af de  

 genvundne afskrivninger.
Ved denne opgørelse pristalsreguleres forlods  

 afskrivningen eller forskudsafskrivningen fra og med året efter  

 anskaffelsesåret til og med året før det år, hvori bygningen sælges.
 Eksempel 44. En bygning som omtalt i eksempel 25 sælges i år 6 for en  

 salgssum, der efter omregning til kontantværdi udgør 900.000 kr.
 137. Er der frigivet midler fra en etableringskonto  

 til forlods afskrivning i et senere år end anskaffelsesåret, skal forlods  

 afskrivningen pristalsreguleres fra og med året efter det år, hvori forlods  

 afskrivningen er foretaget til og med året før salgsåret.
I så fald må de afskrivninger, der i årenes løb er foretaget som  

 procentdele af afskrivningsgrundlaget, deles op.
De afskrivninger, der er  

 foretaget på afskrivningsgrundlaget inden forlods afskrivningen,  

 pristalsreguleres fra og med året efter det år, hvori den pågældende  

 afskrivning er foretaget til og med året før salgsåret.
Afskrivninger, der er  

 foretaget på afskrivningsgrundlaget efter forlods afskrivningen, beregnes som  

 en sammenlagt procentdel af det pristalsregulerede afskrivningsgrundlag i  

 året før afståelsesåret.
 Eksempel 45.
En andel af en bygning som omtalt i eksempel 26 sælges i år 6 for en  

 salgssum, der efter omregning til kontantværdi udgør 25.000 kr.
Den  

 skattepligtige anså sig for etableret i år 3.
 138. Har den skattepligtige fratrukket udgifter til  

 ombygning eller forbedring af en bygning m.v. efter 5 pct.s reglen i § 21,  

 stk. 2, indgår disse udgifter ikke i afskrivningsgrundlaget, jfr. punkt 107.  

 Opgørelsen af genvundne afskrivninger skal derfor ikke indeholde sådanne  

 udgifter.
 139. Har ejendommen været benyttet både til  

 afskrivningsberettigede og ikke-afskrivningsberettigede formål (blandet  

 benyttelse), skal der foretages en opdeling af henholdsvis anskaffelses- og  

 salgssummen, så kun den del, der kan henføres til den afskrivningsberettigede  

 andel af bygningen, indgår i opgørelsen.
 Eksempel 46.
 En blandet bygning som omtalt i eksempel 31 sælges i år 6 for en salgssum,  

 der efter omregning til kontantværdi udgør 700.000 kr.
140. Grundlaget for de afskrivninger, der foretages  

 med hjemmel uden for afskrivningsloven, skal ikke kontantværdiansættes og  

 pristalsreguleres.
Lovens § 29, stk. 2, om beskatning af genvundne  

 afskrivninger ved salg af bygninger, der er opført på lejet grund eller af  

 ejendomme, på hvilke der hviler en hjemfaldsforpligtelse eller anden  

 forpligtelse af lignende art, indeholder derfor bestemmelser om opgørelsen af  

 beskatningsgrundlaget for disse bygninger.
I princippet svarer opgørelsen til  

 den opgørelse, der skal foretages efter lovens § 29, stk. 1, men uden at der  

 sker pristalsregulering.
Fortjenesten efter § 29, stk. 2, opgøres derfor som  

 forskellen mellem på den ene side salgssummen og på den anden side de  

 afskrivningsberettigede udgifter til anskaffelse og forbedringer m.v. med  

 fradrag af de foretagne afskrivninger.
 Den således opgjorte fortjeneste skal medregnes til den særlige indkomst,  

 dog højst med et beløb lig summen af samtlige foretagne afskrivninger på det  

 solgte formuegode.
 I det følgende vises to eksempler på en opgørelse efter § 29, stk. 2.
 Eksempel 47.
 Beskatningen efter § 29, stk. 2, jfr. lov om særlig indkomstskat § 2, nr.  

 2, omfatter dog kun et beløb, der svarer til de faktisk foretagne  

 afskrivninger.
 141. Ved anvendelsen af reglerne om beskatning ved  

 salg skal forsikrings- og erstatningssummer ifølge lovens § 29, stk. 3,  

 sidestilles med beløb, der indvindes ved salg.
142. Indvindes en fortjeneste ved modtagelsen af en  

 forsikringseller erstatningssum, giver lovens § 29A, stk. 1, den  

 skattepligtige adgang til at begære sig fritaget for beskatning af genvundne  

 afskrivninger efter § 2, nr. 2, i lov om særlig indkomstskat.
Fritagelsen er  

 betinget af, at forsikrings- eller erstatningssummen anvendes fuldt ud til  

 genopførelse, genanskaffelse eller ombygning af det skadelidte formuegode.  

 Fritagelsen er også betinget af, at fortjenesten, dvs. de genvundne  

 afskrivninger, anvendes til forlods afskrivning på udgiften til  

 genopførelsen, genanskaffelsen eller ombygningen.
Det er ikke en betingelse, at der genopføres eller genanskaffes en bygning  

 af samme art og beliggenhed som den skadelidte bygning.
Derimod er det en  

 betingelse, at den genopførte eller genanskaffede bygning er  

 afskrivningsberettiget efter afskrivningsloven.
Ekspropriationserstatninger  

 omfattes ikke af reglerne i § 29A, idet det som nævnt er forudsat, at det  

 drejer sig om et skadelidt formuegode.
 143. Erklæring om, at forsikrings- eller  

 erstatningssummen vedrørende en skadelidt bygning eller installation er  

 anvendt eller agtes anvendt på den måde, der er angivet i forrige punkt, skal  

 ifølge lovens § 29A, stk. 2, afgives senest samtidig med udløbet af fristen  

 for indgivelsen af selvangivelse for det indkomstår, hvori fortjenesten er  

 konstateret.
Efter lovens § 29A, stk. 3, skal genopførelse eller genanskaffelse ske  

 enten i det indkomstår, hvori fortjenesten konstateres, eller i det nærmest  

 følgende indkomstår.
Finder genopførelse eller genanskaffelse ikke sted inden  

 udløbet af denne periode, skal fortjenesten tillægges den skattepligtige  

 særlige indkomst for det indkomstår, hvori fortjenesten blev konstateret.
Det  

 beløb, der skal efterbetales, skal forrentes med 1 pct. månedlig for hver  

 påbegyndt måned regnet fra de tidspunkter, til hvilke skatten havde været  

 forfalden, hvis den skattepligtige ikke havde begæret sig fritaget.
Når ganske særlige omstændigheder taler derfor, kan fristen for  

 genopførelse eller genanskaffelse efter lovens § 29A, stk. 4, forlænges efter  

 ansøgning, der efter bekendtgørelse nr. 394 af 22. juli 1981 skal indsendes  

 til det stedlige amtsskatteinspektorat.
For Københavns og Frederiksberg  

 kommuners vedkommende indsendes ansøgningen dog til kommunens  

 skattedirektorat.
144. Viser det sig, at forsikrings- eller  

 erstatningssummen ikke fuldt ud medgår til genopførelse eller genanskaffelse,  

 anvendes ifølge lovens § 29A, stk. 5, foranstående regler om efterbeskatning  

 på den overskydende del af forsikrings- eller erstatningssummen.
Beskatningen  

 kan dog højst ske på grundlag af et beløb, der svarer til fortjenesten (= de  

 genvundne afskrivninger).
 Beløb, der anvendes til forlods afskrivning, kan hverken fradrages ved  

 opgørelsen af den skattepligtige almindelige indkomst eller ved opgørelsen af  

 den skattepligtige særlige indkomst, jfr. lovens § 29A, stk. 6.
 Eksempel 49.
 En bygning som omtalt i eksempel 24 brænder i det sjette år.
 Den nye bygning fuldføres i år 6. Hvis udgiften til den nye bygning udgør  

 1.500.000 kr. eller derover, skal der ikke ske nogen efterbeskatning.
 Hvis udgiften til den nye bygning udgør 1.236.462 kr. (1.500.000 kr. -  

 263.538 kr.) eller mindre, skal der efterbeskattes 263.538 kr.
 Hvis udgiften udgør mellem 1.236.462 kr. og 1.500.000 kr., skal der  

 efterbeskattes et beløb svarende til forskellen mellem 1.500.000 kr. og  

 udgiften til den nye bygning.
145. Skattemæssige afskrivninger på det genopførte  

 eller genanskaffede formuegode beregnes ifølge lovens § 29A, stk. 7, på  

 grundlag af anskaffelsessummen for det genopførte eller genanskaffede  

 formuegode med fradrag af det beløb, der skal afskrives forlods.  

 Anskaffelsessummen kontantværdiansættes og pristalsreguleres efter lovens §  

 19A.
Forlods afskrivningen pristalsreguleres efter samme bestemmelse.
 Eksempel 50.
Den kontante anskaffelsessum for den genopførte eller osv.
 De årlige afskrivninger med 6 pct. kan fortsætte, indtil summen af  

 anvendte afskrivningsprocenter overskrider 60. Herefter kan der årlig  

 afskrives med 2 pct. År 6 i eksemplet betragtes altså som et anskaffelsesår.  

 De afskrivningsprocenter, der er anvendt før år 6, medregnes således ikke.
 Erstatningssummen på 1.500.000 kr. betragtes ifølge § 2 i lov om  

 beskatning af fortjeneste ved afståelse af fast ejendom som en salgssum.  

 Denne salgssum behandles efter reglerne i den nævnte lov.
 146. Begærer den skattepligtige sig fritaget for  

 beskatning både efter lovens § 26A og efter lovens § 29A, skal det fastlåste  

 pristalsregulerede afskrivningsgrundlag (det pristalsregulerede  

 afskrivningsgrundlag for den oprindelige ejendom) som omtalt i punkt 133  

 forlods afskrives med fortjenesten (= de genvundne afskrivninger).
 Det sker som vist i følgende eksempel:
 Eksempel 51.
 Vedrørende en bygning som omtalt i de foregående eksempler begæres  

 skattefritagelse både efter § 26A og § 29A.
Oprindeligt afskrivningsgrundlag i år 5 Efter branden kan der afskrives med indtil 6 pct. årlig af 614.922 kr.,  

 indtil summen af de i alt anvendte afskrivningsprocenter overskrider 60. De  

 afskrivningsprocenter, der er anvendt på den oprindelige bygning, medregnes.
 147. Lovens § 29B bestemmer, at  

 prioriteringsomkostninger - herunder kurstab - samt udgift til erhvervelse af  

 byggegrund ikke kan henregnes til anskaffelsessummen eller til  

 forbedringsudgifter m.v.
 148. Lovens § 29C begrænser adgangen til at foretage  

 skattemæssige afskrivninger uden for afskrivningsloven på visse bygninger  

 opført på lejet grund, og på visse faste ejendomme, der er underkastet  

 hjemfaldsforpligtelse eller anden forpligtelse af lignende art.
En bygning kan ikke både afskrives efter afskrivningslovens afsnit IV og  

 efter reglerne om afskrivning af bygninger på lejet grund m.v.
Hvis en  

 bygning kan afskrives efter begge regelsæt, må den skattepligtige således  

 vælge, hvilken form for afskrivning han ønsker at foretage, jfr. § 29C, stk.  

 1, 2. pkt.
Vælger den skattepligtige at afskrive uden for afskrivningsloven,  

 kan f. eks. afskrivningslovens bestemmelser i § 19A om kontantværdiansættelse  

 og pristalsregulering og bestemmelsen i § 21, stk. 2, om straksafskrivning af  

 ombygnings- og forbedringsudgifter (5 pct.s-reglen) ikke anvendes.
 Reglerne om forskudsafskrivning efter afskrivningslovens afsnit IV A er  

 også betinget af, at den skattepligtige vælger at afskrive efter  

 afskrivningslovens regler, jfr. afskrivningslovens § 29E, stk. 1.
 Endvidere kan henlæggelser til investeringsfonds og indskud på  

 etableringskonti kun benyttes til forlods afskrivning på bygninger, der  

 afskrives efter reglerne i afskrivningsloven.
149. Ifølge lovens § 29C, stk. 2, kan der ikke  

 afskrives på fast ejendom, der anvendes til sommer- eller fritidsbolig for  

 ejeren, og som er opført på lejet grund, eller hvorpå der hviler  

 hjemfaldsforpligtelse eller anden forpligtelse af lignende art.
Reglen har  

 virkning for lejemål, der er indgået, eller hjemfaldsforpligtelse m.v., der  

 er påtaget den 1. januar 1978 eller senere.
Den manglende afskrivningsadgang gælder endvidere for lejemål, der er  

 indgået, og hjemfaldsforpligtelser m.v., der er påtaget før 1. januar 1978,  

 hvis ejendommen den 1. januar 1978 eller senere overgår til en ny ejer.
Selv  

 om den benyttes udover sommersæsonen, må den anses for en sommer- eller  

 fritidsbolig, med mindre den lovligt beboes af personer, som er tilmeldt det  

 stedlige folkeregister med fast adresse i den pågældende bolig.
 150. Anvendes en væsentlig del af en ejendom, der  

 omfattes af § 29C, stk. 2, erhvervsmæssigt, kan der imidlertid efter lovens §  

 29C, stk. 3, afskrives på så stor en del af anskaffelsessummen, som  

 forholdsmæssigt svarer til denne del af ejendommen.
I praksis anses en væsentlig del af ejendommen for erhvervsmæssigt  

 anvendt, når mindst 25 pct. af ejendommen udnyttes erhvervsmæssigt (af  

 ejeren). Hvor en del af ejendommen anvendes til f.eks. udlejning, vil det  

 således være en betingelse for afskrivningsadgang, at der er tale om en  

 erhvervsmæssig udlejning eller udlejning til erhvervsmæssigt formål, og at  

 mindst 25 pct. af ejendommen benyttes til dette formål.
Det forhold, at  

 ejeren i en del af indkomståret udlejer sin bolig i ejendommen til bolig for  

 andre, anses ikke for erhvervsmæssig anvendelse af ejendommen.
 151. Når et sommerhus eller en fritidsbolig på lejet  

 grund eller med hjemfaldsforpligtelse eller anden forpligtelse af lignende  

 art, der efter reglerne kan afskrives, efter den 1. januar 1978 overgår til  

 helårshus, sker der ikke nogen ændring i retten til at foretage afskrivning.
Er der tale om et sommerhus eller en fritidsbolig, der først anskaffes  

 efter den 1. januar 1978, kan der ikke foretages afskrivning på sommer- eller  

 fritidsboligen.
Hvis sommer- eller fritidsboligen af den samme ejer inddrages  

 til benyttelse som helårshus, kan der herefter afskrives på ejendommen,  

 forudsat at der er tale om en lovlig benyttelse som helårsbolig.  

 Afskrivningen vil i så fald kunne foretages på ejendommens oprindelige  

 anskaffelsessum med tillæg af eventuelle ombygningsomkostninger, der f.eks.  

 er afholdt for at gøre sommerhuset egnet til helårsbeboelse.
De  

 afskrivninger, der ikke kunne foretages i perioden, indtil huset benyttes som  

 helårsbolig, er imidlertid tabt.
 Er det en ny ejer, der lovligt tager ejendommen i anvendelse som  

 helårshus, kan denne afskrive på ejendommens anskaffelsessum efter reglerne  

 om bygninger på lejet grund m.v.
152. Afskrivning efter særreglerne uden for  

 afskrivningsloven kan fortsat foretages på alle helårsejerboliger og  

 erhvervsbygninger (herunder kontorbygninger og udlejningsejendomme), som er  

 opført på lejet grund, eller hvorpå der hviler en hjemfaldsforpligtelse eller  

 nedrivningsdeklaration.
Det samme gælder for sommer- og fritidshuse, hvis  

 lejemålet for grunden er indgået, eller hjemfaldsforpligtelsen eller  

 nedrivningsdeklarationen er påtaget før den 1. januar 1978, og ejendommen  

 ikke senere er overgået til en ny ejer.
153. I lovens § 29C, stk. 4, er der fastsat et  

 nedrivningsfradrag for bygninger, hvorpå der er afskrevet som følge af, at de  

 er opført på lejet grund, eller der påhviler ejendommen en  

 hjemfaldsforpligtelse eller anden forpligtelse af lignende art.
Når en sådan  

 bygning nedrives, kan der foretages et nedrivningsfradrag i den  

 skattepligtige indkomst for det indkomstår, hvori nedrivningen sker.
Nedrivningsfradraget beregnes som den uafskrevne del af det beløb, hvorpå  

 afskrivning har kunnet foretages nedsat med den eventuelle salgssum for  

 materialer.
Dette gælder også i tilfælde, hvor afskrivningsretten ikke er  

 udnyttet fuldt ud.
 For ejendomme, der ikke er omfattet af § 29C, stk. 2 og 3, og som derfor  

 kan danne grundlag for fuld afskrivning (helårshuse, erhvervsbygninger,  

 afskrivningsberettigede sommerhuse m. fl.), beregnes nedrivningsfradraget  

 herefter som den uafskrevne del af anskaffelsessummen for den pågældende  

 ejendom nedsat med salgssummen for materialer.
 For ejendomme omfattet af § 29C, stk. 2, (sommerhuse, hvorpå der ikke kan  

 afskrives, jfr. pkt. 149), beregnes der ikke nedrivningsfradrag.
 For ejendomme, der er omfattet af § 29C, stk. 3, (ejendomme som nævnt i §  

 29C, stk. 2, der benyttes erhvervsmæssigt i væsentligt omfang, jfr. pkt.  

 150), beregnes nedrivningsfradraget som den uafskrevne del af så stor en del  

 af anskaffelsessummen, som forholdsmæssigt svarer til erhvervsdelen af  

 ejendommen nedsat med salgssummen for materialer.
 Eksempel 52.
En bygning, der udelukkende bruges erhvervsmæssigt, er opført på lejet  

 grund.
Den afskrivningsberettigede anskaffelsessum udgør 1.000.000 kr.
Da  

 lejemålet er på 50 år, kan der foretages en årlig afskrivning på 2 pct. af  

 1.000.000 kr. = 20.000 kr.
 Bygningen nedrives efter 25 års forløb, og nedrivningsfradraget opgøres  

 således:
 Hvis ejeren ikke havde udnyttet afskrivningsretten fuldt ud, men kun  

 afskrevet 250.000 kr., ville nedrivningsfradraget udgøre 700.000 kr., nemlig  

 uafskrevet beløb 750.000 kr., nedsat med salgssum for materialer 50.000 kr.
 Eksempel 53.
En bygning som omtalt i eksempel 52 er for halvdelens vedkommende anvendt  

 til erhverv, medens den anden halvdel er anvendt til fritidsbolig for ejeren.  

 Lejemålet for grunden er indgået efter den 1. januar 1978, og efter § 29C,  

 stk. 3, er det derfor kun halvdelen af anskaffelsessummen, der kan afskrives  

 med 2 pct. årligt.
Tilladt årlig afskrivning altså 2 pct. af 500.000 kr. =  

 10.000 kr.
Ved nedrivningen efter 25 års forløb opgøres nedrivningsfradraget  

 således:
 Angående opgørelsen af "genvundne afskrivninger" på bygninger,  

 der afskrives uden for afskrivningsloven, henvises til punkt 140 om lovens §  

 29, stk. 2.
 154. Efter lovens § 29D kan ministeren for skatter og  

 afgifter tillade, at afskrivningsreglerne i lovens afsnit I (maskiner,  

 inventar og lignende driftsmidler) anvendes på dok- og beddingsanlæg, der er  

 beregnet til bygning og reparation af skibe, selv om de normalt skulle  

 afskrives efter afsnit IV.
Tilladelse kan også gives for de bygninger, installationer og lignende,  

 der hører til selve dokken eller beddingen.
Det må påregnes, at der ved  

 bestemmelsens anvendelse vil blive foretaget en skønsmæssig afgrænsning af  

 disse tilhørende bygninger m.v.
Man vil da medtage bygninger osv., der efter  

 deres indretning og beliggenhed er knyttet umiddelbart til dokken eller  

 beddingen på en sådan måde, at de må antages at være udsat for den samme  

 risiko for teknisk-økonomisk værdiforringelse som denne.
Det vil antagelig i  

 de fleste tilfælde bl.a. gælde bygninger til fremstilling af udrustning af  

 skibe (f. eks. haller til forbehandling af stål, skibsbygger- og  

 svejsearbejde samt monteringsarbejde), samt de i forbindelse hermed anlagte  

 veje, pladser, transportbaner med tilhørende sporanlæg samt udgravninger.  

 Bygninger osv., der har en mere indirekte betydning for dokken eller  

 beddingen, kan derimod ikke forventes medtaget.
Det kan f. eks. dreje sig om  

 kontor- eller administrationsbygninger.
 Ifølge lovens § 2, stk. 7, vil udgifter til forbedring af anlæg m.v., der  

 tillades afskrevet efter afsnit I, ligeledes skulle afskrives efter reglerne  

 i dette afsnit.
 Tilladelse til at afskrive efter afsnit I kan kun gives, når der i et  

 indkomstår anskaffes aktiver som omtalt foran til en samlet anskaffelsessum  

 af mindst 200.000 kr.
Tilladelsen skal betinges af, at salgsavancer m.v. på de pågældende  

 aktiver behandles efter reglerne i afskrivningslovens afsnit I.
Det betyder,  

 at beskatningen af fortjenester ikke - som for bygninger begrænses til den  

 del af fortjenesten, som svarer til de pristalsregulerede afskrivninger.
155. Aktiver, som omfattes af tilladelsen, skal efter  

 lovens § 29D, stk. 2, afskrives under et på en særskilt afskrivningssaldo  

 uafhængigt af afskrivningerne på virksomhedens maskiner, inventar og lignende  

 driftsmidler.
Pristalsreguleringen skal foretages på denne særskilte  

 afskrivningssaldo efter lovens § 2, stk. 3.
156. Ansøgning om tilladelse til at afskrive efter  

 reglerne i lovens afsnit I skal indgives senest samtidig med udløbet af  

 fristen for indgivelsen af selvangivelse for det indkomstår, hvori de  

 pågældende aktiver anskaffes.
Ansøgningen skal efter bekendtgørelse nr. 394  

 af 22. juli 1981 indsendes til det stedlige amtsskatteinspektorat.
For  

 Københavns og Frederiksberg kommuners vedkommende indsendes ansøgningen dog  

 til kommunens skattedirektorat.
H.
Overgangsregler vedrørende bygninger 157. I dette afsnit omtales overgangsbestemmelser og  

 -situationer, der er opstået som følge af de ændringer, som er gennemført ved  

 lov nr. 197 af 18. maj 1982 om ændring af afskrivningsloven og forskellige  

 andre skattelove (Pristalsregulering af afskrivningsgrundlaget m.v.).
158. Ifølge § 7, stk. 1, 2. pkt., i loven om  

 pristalsregulering af afskrivningsgrundlaget har lovændringen virkning for  

 bygninger og installationer, der anskaffes den 1. januar 1982 eller senere  

 samt for ombygningsog forbedringsudgifter, der afholdes den 1. januar 1982  

 eller senere.
For bygninger er det altså afgørende, hvornår bygningen eller  

 installationen er anskaffet.
Bygningen m.v. skal både være anskaffet og taget  

 i brug til det afskrivningsberettigede formål den 1. januar 1982 eller  

 senere, hvis de nye regler om pristalsregulering m.v. skal anvendes.
 For ombygnings- og forbedringsudgifter er det afgørende, hvornår udgiften  

 er afholdt, jfr. punkt 101.
 Anskaffes bygningen m.v. f. eks. ved indtræden i et interessentskab eller  

 ved køb af en anpart i et kommanditselskab, er det afgørende, hvornår den  

 indtrædende interessent eller kommanditist har anskaffet sin andel af  

 virksomheden.
 159. Når forbedringsudgifter på en bygning er afholdt  

 efter den 1. januar 1982, omfattes forbedringsudgifterne af de nye regler,  

 uanset om bygningen er anskaffet før den 1. januar 1982. Det betyder, at  

 bygningen og den afholdte forbedringsudgift afskrives særskilt efter to  

 forskellige sæt regler, når bygningen er anskaffet før den 1. januar 1982, og  

 forbedringsudgiften er afholdt efter denne dato, jfr. omtalen nedenfor i  

 punkt 160.
160. Sælges en bygning som omtalt i det forrige punkt,  

 skal fortjeneste på bygningen efter § 11 i loven om pristalsregulering af  

 afskrivningsgrundlaget opgøres efter de hidtidige regler, jfr. nedenfor i  

 punkt 162, medens fortjeneste på ombygnings- eller forbedringsudgiften skal  

 opgøres efter de nye regler.
Beløb, der er fradraget efter 5 pct.s reglen i  

 lovens § 21, stk. 2, indgår dog ikke i opgørelsen, jfr. punkt 138.
 Fremgangsmåden ved opgørelse af genvundne afskrivninger på bygninger m.v.,  

 der er afskrevet efter de hidtil gældende regler og forbedret den 1. januar  

 1982 eller senere, belyses ved følgende eksempel:
 Eksempel 54.
Bygningen er anskaffet i år 1 og afskrives efter de hidtil gældende  

 afskrivningsregler uden kontantværdiansættelse og pristalsregulering.  

 Afhændelsessummen før kursnedslag på sælgerprioriteten er 600.000 kr.
I år 3  

 forbedres bygningen efter indførelsen af den pristalsregulerede  

 afskrivningsordning, og i år 6 sælges bygningen.
 161. Efter lovens § 7, stk. 2, jfr. § 1, nr. 38, er  

 den tidligere gældende bestemmelse om udskiftningsfradrag efter § 28 i  

 hovedloven ophævet med virkning fra og med ændringslovens fremsættelse, der  

 skete den 25. februar 1982. Er installationen udskiftet og nedtaget den 25.  

 februar 1982 eller senere, indrømmes der således ikke udskiftningsfradrag.
 Ifølge den ophævede § 28 kunne en skattepligtig foretage et  

 udskiftningsfradrag, når han udskiftede eller endelig nedtog en installation,  

 hvorpå der ifølge lovens § 19, stk. 2, ikke kan afskrives.
Udskiftningsfradraget udgjorde summen af de afskrivninger, der efter  

 lovens § 23, stk. 2, jfr. stk. 3, kunne være foretaget i indkomstårene før  

 udskiftningsåret, hvis installationen havde været afskrivningsberettiget.
Der  

 regnes dog kun med de afskrivninger, som kunne være foretaget i de  

 indkomstår, hvori den skattepligtige ikke har kunnet foretage standardfradrag  

 efter ligningslovens bestemmelser.
162. Lovens § 19A, stk. 1, om omregning til  

 kontantværdi følger ikrafttrædelsesreglen i § 7, stk. 1, 2. pkt., i loven om  

 pristalsregulering af afskrivningsgrundlaget.
Kontantværdiansættelsen af  

 anskaffelsessummen og afståelsessummen gælder således kun for  

 afskrivningsberettigede bygninger og installationer, når bygningen eller  

 installationen er anskaffet den 1. januar 1982 eller senere.
Efter reglerne i  

 lovbekendtgørelse nr. 424 af 10. august 1981 om skattemæssige afskrivninger  

 m.v. blev afskrivningsgrundlaget beregnet på grundlag af den aftalte købesum,  

 selv om den var udtryk for en prioriteret handelsværdi og ikke en  

 kontantværdi.
Med andre ord var udgangspunktet den nominelle købesum.
På  

 samme måde var det den prioriterede salgssum, der dannede grundlag for  

 beregningen af afståelsesvederlaget.
Der indrømmedes dog sælgeren et  

 kursnedslag på sælgerprioriteten, så salgssummen til en vis grad nærmede sig  

 en kontantværdi.
163. Reglen om omregning af købesummen til  

 kontantværdi skal som omtalt i forrige punkt anvendes på anskaffelser, der er  

 sket den 1. januar 1982 eller senere.
Da loven af 18. maj 1982 først trådte i  

 kraft den 3. juni 1982 (ugedagen efter kundgørelsen i Lovtidende), kan der  

 forekomme tilfælde, hvor der i tiden mellem den 1. januar 1982 og den 3. juni  

 1982 er frigivet midler fra en investeringsfondshenlæggelse eller et  

 etableringskontoindskud til forlods afskrivning på den nominelle  

 anskaffelsessum for afskrivningsberettigede bygninger m.v. eller på  

 dræningsanlæg på jordbrugsbedrifter.
Der kan i så fald være frigivet med for  

 store beløb, idet omregningen til kontantværdi af anskaffelsessummerne typisk  

 formindsker det grundlag, hvorpå der skal foretages forlods afskrivning.
 Er det tilfældet, skal reglen i § 10 i loven om pristalsregulering af  

 afskrivningsgrundlaget anvendes.
 Efter § 10, stk. 1, skal en frigiven henlæggelse eller et frigivet  

 indskud, der ikke kan benyttes til forlods afskrivning på det aktiv, der har  

 begrundet frigivelsen, senest ved indgivelsen af selvangivelse for  

 indkomståret 1984 benyttes til forlods afskrivning på andre aktiver, hvortil  

 investeringsfondshenlæggelser eller etableringskontoindskud kan benyttes.  

 Begærer den skattepligtige, der på grund af reglen i lovens § 19A, stk. 1, om  

 kontantværdiansættelse har en endnu ikke udnyttet forlods afskrivning, en  

 investeringsfondshenlæggelse eller et etableringskontoindskud frigivet til  

 forlods afskrivning på andre aktiver, skal den del af den frigivne  

 henlæggelse eller det frigivne indskud, der ikke er anvendt, fragå ved  

 frigivelse af nye henlæggelser eller indskud.
 Ved forlods afskrivningen af de andre aktiver medtages den ikke udnyttede  

 forlods afskrivning.
Der vil da være mulighed for at benytte den uudnyttede forlods afskrivning  

 helt eller delvis på det aktiv, hvortil der senere er begæret frigivelse.
Det  

 er uden betydning, om det nye aktiv også er en bygning m.v., eller om der f.  

 eks. er begæret frigivelse til forlods afskrivning på anskaffelsesudgifter  

 vedrørende en ny maskine.
 Reglen i § 10, stk. 1, belyses i følgende eksempel:
 Eksempel 55.
Den 1. marts 1982 frigives en investeringsfondshenlæggelse på 900.000 kr.  

 til forlods afskrivning på en bygning.
Den aftalte købesum udgør 900.000 kr.
164. Den skattepligtige kan efter  

 overgangsbestemmelsen i § 10, stk. 2, vælge at lade beløbet, der  

 repræsenterer den ikke udnyttede forlods afskrivning, efterbeskatte.
Det skal  

 da ske ved, at beløbet medregnes i indkomsten for indkomståret 1982. Med  

 udgangspunkt i eksempel 55 vil det sige, at 300.000 kr. skal tillægges den  

 skattepligtige indkomst for indkomståret 1982. Det 5 pct.s tillæg, der er  

 nævnt i § 9 i lov om investeringsfonds og lov om indskud på etableringskonti,  

 skal ikke indgå i beskatningsgrundlaget.
165. Lovens § 10, stk. 3, giver den skattepligtige en  

 anden valgmulighed, idet han kan genindskyde et beløb svarende til den for  

 meget frigivne henlæggelse på sin investeringsfondskonto.
Regnskabsførende  

 med investeringsfondskonti på 50 pct. af henlæggelserne skal genindskyde 50  

 pct. af det for meget frigivne beløb.
Andre skattepligtige genindskyder 100  

 pct.
Den skattepligtige kan selv vælge, hvornår han vil genindskyde, blot  

 dette sker inden udløbet af fristen for indgivelse af selvangivelse for  

 indkomståret 1984. Begærer den skattepligtige midler frigivet på et  

 tidspunkt, hvor han ikke har genindskudt, skal § 10, stk. 1, sidste punktum,  

 om formindskelse af den nye frigivelse dog anvendes.
166. Har den skattepligtige ikke valgt at genindskyde,  

 og har den skattepligtige heller ikke valgt at lade beløbet efterbeskatte i  

 indkomståret 1982, ligesom beløbet ikke (fuldt ud) er benyttet til forlods  

 afskrivning på andre aktiver inden den frist, der er nævnt i § 10, stk. 1,  

 skal beløbet eller den resterende del heraf medregnes i den skattepligtige  

 indkomst for indkomståret 1984, jfr. lovens § 10, stk. 2, 1. pkt.
Det før  

 omtalte "5 pct.s tillæg", der tillægges efter  

 investeringsfondslovens eller etableringskontolovens § 9, skal heller ikke i  

 dette tilfælde medregnes i den skattepligtige indkomst.
 Som nævnt i punkt 163 gælder § 10 kun, hvis den for store frigivelse er  

 sket den 1. januar 1982 eller senere og inden lovens ikrafttræden den 3. juni  

 1982. Er der efter ikrafttrædelsesdagen frigivet med for store beløb, gælder  

 den almindelige praksis på området.
Medfører omregningen til kontantværdi, at den skattepligtige ikke burde  

 være anset for etableret efter § 5, stk. 2, i lov om indskud på  

 etableringskonti, anses han ifølge lovens § 10, stk. 4, alligevel for  

 etableret.
Beløb, der er frigivet uden virkning for den skattepligtige  

 indkomst i medfør af § 6 i den nævnte lov, anses derfor for frigivet med  

 rette.
 167. Reglerne i hovedlovens §§ 22-23, hvorefter den  

 skattepligtige frit kan vælge at afskrive med indtil den forhøjede  

 begyndelsessats, til der i alt er afskrevet med indtil 10 gange denne sats  

 (de "friere" begyndelsesafskrivninger), gælder kun for bygninger og  

 installationer, der er anskaffet den 1. januar 1982 eller senere, jfr.  

 ikrafttrædelsesbestemmelsen i § 7, stk. 1, 2. pkt., i loven om  

 pristalsregulering af afskrivningsgrundlaget.
Efter de regler, der gjaldt inden gennemførelsen af ændringsloven, var de  

 forhøjede begyndelsesafskrivninger bundne på den måde, at adgangen til at  

 benytte den forhøjede sats fortabtes, hvis den skattepligtige undlod at gøre  

 brug af den.
De forhøjede begyndelsesafskrivninger var knyttet til de første  

 10 år efter anskaffelsen, hvorefter normalafskrivningssatsen skulle anvendes.
 Er bygningen eller installationen afskrivningsberettiget efter de  

 hidtidige regler i lovbekendtgørelse nr. 424 af 10. august 1981 om  

 skattemæssige afskrivninger m.v., skal den skattepligtige også efter den 1.  

 janaur 1982 anvende de bundne begyndelsesafskrivninger, der er omtalt foran.
168. Hvis den skattepligtige anvender reglen i  

 hovedlovens § 26A i forbindelse med en skadelidt ejendom, hvortil der er  

 udbetalt en erstatnings- eller forsikringssum, skal han ifølge § 12 i loven  

 om pristalsregulering af afskrivningsgrundlaget anvende de hidtidige regler,  

 hvis den skadelidte bygning var anskaffet før den 1. januar 1982. Det  

 betyder, at den skadelidte også efter skaden skal fortsætte med at afskrive  

 på det oprindelige afskrivningsgrundlag, der er opgjort efter de hidtidige  

 regler.
Selv om genopførelsen af bygningen sker den 1. januar 1982 eller  

 senere, sker der altså ingen pristalsregulering af afskrivningsgrundlaget,  

 ligesom de nye regler om friere begyndelsesafskrivninger ikke kan anvendes.
 Er genopførelsessummen større end forsikrings- eller erstatningssummen,  

 bestemmer lovens § 26A, stk. 3, at der kan afskrives på den overskydende del.  

 Hvis den skadelidte bygning er anskaffet før den 1. januar 1982, kan de nye  

 regler om pristalsregulering m.v. heller ikke anvendes på den overskydende  

 del af udgiften til genopførelse.
 Ved salg af en sådan bygning sker opgørelsen af genvundne afskrivninger  

 også efter de hidtidige regler.
 Er der afholdt forbedringsudgifter m.v., som er pristalsregulerede og  

 afskrivningsberettigede efter den nye lov, anvendes reglerne i § 11 i loven  

 om pristalsregulering tilsvarende, jfr. punkt 160.
169. Anvender den skattepligtige reglen i hovedlovens  

 § 29A om fritagelse for beskatning af genvundne afskrivninger i tilfælde,  

 hvor der til en bygning, der er skadelidt, er udbetalt en forsikrings- eller  

 erstatningssum, skal derimod de nye afskrivningsregler anvendes, hvis  

 genopførelsen sker den 1. januar 1982 eller senere.
Det følger af  

 ikrafttrædelsesreglen i § 7, stk. 1, 2. pkt.
Der er derfor ikke givet særlige  

 overgangsbestemmelser vedrørende lovens § 29A.
 Begærer den skattepligtige både fritagelse efter § 26A og § 29A, jfr.  

 omtalen i punkt 146, er det derimod de hidtidige regler, der skal anvendes,  

 hvis den skadelidte bygning er anskaffet før den 1. januar 1982.  

 Afskrivningsgrundlaget for den genopførte bygning behandles altså efter de  

 hidtidige regler, selv om genopførelsen er sket den 1. januar 1982 eller  

 senere.
170. § 13 i loven om pristalsregulering af  

 afskrivningsgrundlaget præciserer, at nedrivningsfradraget skal opgøres efter  

 de hidtidige regler, hvis bygningen har været afskrivningsberettiget efter de  

 hidtil gældende regler.
Efter den affattelse, der fremgår af  

 lovbekendtgørelse nr. 424 af 10. august 1981 om skattemæssige afskrivninger  

 m.v., skal fradraget svare til den uafskrevne del af det beløb, hvorpå der  

 har kunnet afskrives, nedsat med den eventuelle salgssum for materialer m.v.  

 Samme regel skal anvendes for installationer i bygninger, der er anskaffet  

 før den 1. januar 1982.
 171. Angående § 14 i loven om pristalsregulering af  

 afskrivningsgrundlaget henvises til afsnit L om dødsbobeskatning.
172. § 15 i loven om pristalsregulering af  

 afskrivningsgrundlaget indeholder en regel om overdragelse af bygninger m.v.  

 mellem en person og et selskab eller mellem selskaber indbyrdes, hvis den ene  

 af parterne i overdragelsen har en bestemmende indflydelse på den anden parts  

 handlemåde på grund af aktiebesiddelse, vedtægtsbestemmelse, aftale eller  

 fælles ledelse.
Personkredsen, der er omfattet af bestemmelsen, er således  

 identisk med personkredsen i samme lovs § 9 om driftsmidler, jfr. omtalen i  

 punkt 62.
Er overdragelsen omfattet af reglen i § 15, kan der ikke ske  

 kontantværdiansættelse og pristalsregulering efter lovens § 19A, hvis den  

 oprindelige ejer har anskaffet bygningen m.v. før den 1. januar 1982. I så  

 fald anvendes reglerne fra før indførelsen af den pristalsregulerede  

 afskrivningsordning, jfr. lovbekendtgørelse nr. 424 af 10. august 1981. Selv  

 om overdragelsen er omfattet af § 15, kan erhververen dog benytte reglerne om  

 de friere bygningsafskrivninger.
Erhververen kan også straksafskrive  

 ombygnings- og forbedringsudgifter efter lovens § 21, stk. 2.
I.
Forskudsafskrivning på visse anskaffelser af maskiner m.v. og bygninger  

 (lovens afsnit IV A) 173. Lovens § 29E giver ret til at forskudsafskrive på  

 bestilte eller planlagte anskaffelser af maskiner m.v. og nybygninger.
De  

 anskaffelser, hvorpå der forskudsafskrives, skal enten være bestilt til  

 levering eller fuldførelse i et af de 4 indkomstår, der følger efter  

 bestillings- eller planlægningsåret, eller være planlagt fremstillet i egen  

 virksomhed i 4-års perioden.
Forskudsafskrivning kan ifølge lovens § 29F  

 første gang foretages i det indkomstår, hvori anskaffelsen bestilles eller  

 planlægges, og sidste gang i det tredje indkomstår efter bestillingsåret.  

 Adgangen til forskudsafskrivning ophører dog under alle omstændigheder i det  

 indkomstår, hvor aktiverne leveres eller fuldføres.
174. Efter lovens § 29G skal forskudsafskrivning  

 foretages på grundlag af den aftalte eller beregnede anskaffelsessum.
Der kan  

 dog kun forskudsafskrives i det omfang, hvori anskaffelsessummen kan  

 afskrives.
For en afskrivningsberettiget bygning m.v. betyder det, at den  

 aftalte eller beregnede anskaffelsessum skal omregnes til kontantværdi efter  

 lovens § 19A.
Grundlaget for forskudsafskrivninger kan ikke  

 pristalsreguleres.
175. Den skattepligtige kan efter lovens § 29H kun  

 foretage forskudsafskrivning på den del af den aftalte (eller planlagte)  

 anskaffelsessum for den samlede planlagte investering, der overstiger 700.000  

 kr.
Af det overskydende beløb kan den skattepligtige i alt højst  

 forskudsafskrive 30 pct.
I et enkelt indkomstår kan han højst  

 forskudsafskrive 15 pct. af beløbet.
 Eksempel 56. Til § 29H.
Forskudsafskrivningen omfatter flere aktiver til en samlet aftalt Nu opgøres den maksimumsprocent, der er nævnt i § 29H, stk. 2. Det sker  

 ved en beregning af, hvor stor en procentdel den samlede mulige  

 forskudsafskrivning, 420.000 kr., udgør af den samlede anskaffelsessum,  

 2.100.000 kr., Forskudsafskrivningen på hvert enkelt aktiv kan da i alt højst andrage 20  

 pct. af den aftalte eller beregnede anskaffelsessum for dette, og for et  

 enkelt indkomstår højst 10 pct. af den aftalte eller beregnede  

 anskaffelsessum.
 176. Når aktiverne leveres eller fuldføres, skal  

 anskaffelsessummen efter lovens § 29K nedskrives med de foretagne  

 forskudsafskrivninger, så skattemæssige afskrivninger efter  

 afskrivningslovens almindelige regler kun kan foretages på grundlag af den  

 nedskrevne anskaffelsessum.
 Eksempel 57. Til § 29K.
Forskudsafskrivningen på anskaffelser bestilt i år 1 omfatter en bygning til en aftalt kontantværdiansat anskaffelsessum Det forudsættes, at den skattepligtige ikke har benyttet adgangen til at  

 opdele maskinerne i flere afskrivningsgrupper.
Den højeste tilladte årlige  

 forskudsafskrivning på de enkelte aktiver udgør 10 pct. af de aftalte  

 anskaffelsessummer, jfr. eksempel 56.
a.
Bygningen fuldføres i det andet indkomstår efter bestillingsåret (altså i år 3), og den faktiske Den samlede aftalte anskaffelsessum for disse maskiner udgør 500.000 kr.  

 Nu sammenlægges de forskudsafskrivningsprocenter, der i år 1 og år 2 blev  

 anvendt på afskrivningsgruppen for maskiner, altså 10 pct. + 5 pct. = 15 pct.  

 Den faktiske anskaffelsessum nedskrives da med 15 pct. af den aftalte  

 anskaffelsessum, Den samlede aftalte anskaffelsessum for disse maskiner udgør 600.000 kr.  

 Nu sammentælles de forskudsafskrivningsprocenter, der i år 1, år 2 og år 3 er  

 anvendt på afskrivningsgruppen for maskiner, altså 10 pct. + 5 pct. + 5 pct.  

 = 20 pct.
Den faktiske anskaffelsessum nedskrives da med 20 pct. af den aftalte  

 anskaffelsessum, indgår i saldoværdien efter afskrivningslovens regler.
177. Det er som nævnt en betingelse for  

 forskudsafskrivning, at anskaffelsen finder sted senest i det fjerde år efter  

 bestillings- eller planlægningsåret.
Overholdes denne betingelse ikke, skal  

 skatteansættelserne for de år, hvor der er forskudsafskrevet, reguleres, så  

 den skattepligtige stilles, som om han ikke havde forskudsafskrevet, jfr.  

 lovens § 29P.
Den senere i punkt 180 omtalte formindskelse af det beløb, han  

 kunne henlægge efter investeringsfondsloven, bliver dog ikke reguleret.
 Eksempel 58. Til § 29P, stk. 3.
Forskudsafskrivningen omfatter aktiver bestilt i år 1 til en samlet Forskudsafskrivningen i bestillingsåret (år 1), 210.000 kr., skal da  

 reduceres med 10 pct. eller med 21.000 kr.
Forskudsafskrivningen i år 2, der  

 også udgjorde 210.000 kr., skal ligeledes reduceres med 10 pct. eller med  

 21.000 kr.
Indkomstansættelserne for de nævnte år forhøjes derfor med hver  

 21.000 kr.
 Eksempel 59. Til § 29P, stk. 5.
Forskudsafskrivningen omfatter aktiver bestilt i år 1 til en samlet aftalt Den skattepligtige forskudsafskriver 210.000 kr. i bestillingsåret (år 1)  

 og i det efterfølgende år (år 2) ligeledes 210.000 kr.
Forskudsafskrivningen i bestillingsåret (år 1), 210.000 kr., skal da  

 reduceres med 5 pct. eller med 10.500 kr.
Forskudsafskrivningen i år 2, der  

 også udgjorde 210.000 kr., skal ligeledes reduceres med 5 pct. eller med  

 10.500 kr.
Indkomstansættelserne for de nævnte år forhøjes derfor med hver  

 10.500 kr.
178. Efter lovens § 29Q kan ligningsrådet fritage for  

 den regulering af skatteansættelser, der skal finde sted, såfremt levering  

 eller fuldførelse ikke er sket inden udløbet af det fjerde indkomstår efter  

 bestillings- eller planlægningsårets udløb.
Ligningsrådet skal betinge  

 fritagelsen af, at aktiverne leveres eller fuldføres inden en af rådet  

 fastsat frist.
Rådet kan højst fastsætte fristen til 3 år, regnet fra udløbet  

 af det fjerde indkomstår efter bestillings- eller planlægningsåret.  

 Fritagelsen medfører ikke nogen forlængelse af det antal år, hvori  

 forskudsafskrivning kan foretages.
179. Lovens § 29R, stk. 2, indeholder en regel om, at  

 ministeren for skatter og afgifter eller den, han bemyndiger dertil, under  

 visse nærmere betingelser kan tillade en ægtefælle, der sidder i uskiftet bo,  

 eller - hvis boet skiftes - en enearving at indtræde i afdødes stilling med  

 hensyn til påbegyndte forskudsafskrivninger.
Denne beføjelse for ministeren  

 for skatter og afgifter svarer til, hvad der er bestemt i  

 investeringsfondsloven med hensyn til ægtefællens og en enearvings adgang til  

 at overtage afdødes investeringsfondshenlæggelser.
 Afgørelsen efter § 29R, stk. 2, træffes i 1. instans af det stedlige  

 amtsskatteinspektorat, i Københavns, Frederiksberg og Gentofte kommuner dog  

 af vedkommende skattedirektorat, jfr. bekendtgørelse nr. 607 af 29. december  

 1969. Ved bekendtgørelse nr. 67 af 28. februar 1978 er  

 statsskattedirektoratet bemyndiget til at træffe afgørelse som ankeinstans.  

 Statsskattedirektoratets afgørelse kan indbringes for ministeren for skatter  

 og afgifter.
 180. Når den skattepligtige foretager  

 forskudsafskrivning, formindskes den henlæggelse, som han for vedkommende  

 indkomstår kan foretage efter investeringsfondsloven, med  

 forskudsafskrivningens beløb, jfr. § 4, stk. 2, i lov om investeringsfonds.
J.
Dræningsanlæg på jordbrugsbedrifter (lovens afsnit IV B) 181. Dræningsanlæg på jordbrugsbedrifter kan efter  

 lovens § 29S, stk. 1, årlig afskrives med indtil 10 pct. af  

 afskrivningsgrundlaget.
Dette kontantværdiansættes og pristalsreguleres efter  

 lovens § 19A.
Der henvises derfor til omtalen i punkt 91 og 92.
 Ved jordbrugsbedrifter forstås bedrifter, der anvendes til skovbrug,  

 landbrug, erhvervsgartneri, erhvervsfrugtavl, planteskole eller lignende  

 jordbrugsvirksomhed.
Den skattepligtige kan frit vælge at afskrive med fra 0-10 pct. årlig.  

 Udnyttes den maksimale afskrivning ikke i et givet år, kan den anvendes i et  

 senere år.
Summen af anvendte afskrivningsprocenter kan dog aldrig overstige  

 100.
Udgifter til forbedring behandles som en anskaffelsessum.
Udgiften skal  

 derfor pristalsreguleres og afskrives efter lovens § 29S, stk. 1, jfr. § 19A.  

 Reglen i lovens § 21, stk. 2, om fradrag af ombygnings- og  

 forbedringsudgifter gælder ikke for dræningsanlæg på jordbrugsbedrifter.
 Genvundne afskrivninger ved salg af dræningsanlæg på jordbrugsbedrifter  

 opgøres efter lovens § 29S, stk. 2, der henviser til lovens § 29, stk. 1,  

 jfr. omtalen i punkt 135.
 182. Den omtalte affattelse af lovens § 29S har  

 virkning for anskaffelser, der sker den 1. januar 1982 eller senere.
 Er dræningsanlægget afskrivningsberettiget efter de tidligere gældende  

 bestemmelser i lovens § 29S, jfr. lovbekendtgørelse nr. 424 af 10. august  

 1981 om skattemæssige afskrivninger m.v., skal der ikke pristalsreguleres.
Ifølge den tidligere gældende § 29S kunne dræningsanlæg på  

 jordbrugsbedrifter i anskaffelsesåret og hvert af de følgende 9 indkomstår  

 afskrives med 10 pct. af anskaffelsessummen.
Den anskaffelsessum, der dannede  

 grundlag for de skattemæssige afskrivninger, var den aftalte (nominelle)  

 anskaffelsessum for dræningsanlægget.
Afskrivningen var bunden, hvorved  

 forstås, at afskrivningsperioden ikke kunne forlænges ved, at afskrivning  

 blev undladt i enkelte år.
K.
Almindelige bestemmelser (lovens afsnit V) 183. Fortjeneste og tab på afskrivningsberettigede  

 aktiver, der er anskaffet som led i den skattepligtiges næringsvirksomhed  

 eller i spekulationsøjemed, behandles ifølge lovens § 30, stk. 1, efter  

 statsskattelovens § 5a.
For afskrivningsberettigede bygninger m.v. gælder det  

 dog kun, når salget hører til den skattepligtiges næringsvej.
Det er en følge  

 af den ændring af afskrivningsloven, der skete ved lov nr. 246 af 9. juni  

 1982 om ændring af forskellige skattelove (Avancebeskatning af fast ejendom  

 m.v.). De fortjenester, der opgøres efter afskrivningslovens § 29 (genvundne  

 afskrivninger), skal herefter beskattes som særlig indkomst, hvad enten  

 ejendommen er erhvervet i spekulationsøjemed eller ej.
Loven om ændring af  

 forskellige skattelove (Avancebeskatning af fast ejendom m.v.) har virkning  

 for afståelser, der sker den 1. juli 1982 eller senere.
Genvundne afskrivninger på de omtalte bygninger m.v. skal således fra den  

 1. juli 1982 opgøres efter afskrivningslovens § 29, stk. 1, selv om bygningen  

 er erhvervet i spekulationsøjemed.
Der henvises til omtalen i punkt 135.
Er bygningen m.v. erhvervet som led i den skattepligtiges næringsvej, skal  

 der derimod stadig ske beskatning efter statsskattelovens § 5a.
Fortjeneste  

 og tab opgøres da som forskellen mellem på den ene side afståelsessummen og  

 på den anden side udgifterne til anskaffelse, forbedringer m.v. med fradrag  

 af samtlige faktisk foretagne afskrivninger.
Når fortjenesten eller tabet  

 opgøres, skal hverken anskaffelses- eller afståelsessummen omregnes til  

 kontantværdi efter lovens § 19A.
I opgørelsen indgår også de udgifter til  

 ombygning eller forbedring af afskrivningsberettigede bygninger, der i medfør  

 af § 21, stk. 2, fuldt ud er fradraget i den skattepligtige indkomst for det  

 år, hvori udgiften er afholdt.
 Den overgrænse, der efter § 29 gælder ved beskatningen af genvundne  

 afskrivninger, begrænser ikke beskatningen ved salg, der sker som led i den  

 skattepligtiges næringsvej.
 Den opgjorte fortjeneste eller det konstaterede tab henholdsvis medregnes  

 i, eller fradrages i den skattepligtige almindelige indkomst.
Afskrivningen på en bygning, der er erhvervet som led i den  

 skattepligtiges næringsvej, sker dog efter afskrivningslovens regler.  

 Afskrivningsgrundlaget er derfor kontantværdiansat og pristalsreguleret efter  

 afskrivningslovens § 19A.
De faktisk foretagne afskrivninger, der indgår ved  

 beregningen af fortjeneste eller tab, er således påvirket af  

 pristalsreguleringerne, men der sker ikke som efter afskrivningslovens § 29  

 nogen pristalsregulering af den faktisk foretagne afskrivning.
184. Er det solgte formuegode et driftsmiddel, der er  

 omfattet af lovens afsnit I om udelukkende erhvervsmæssig anvendelse, eller  

 et skib m.v., der er omfattet af lovens afsnit III, skal saldoværdien ifølge  

 lovens § 30, stk. 2, formindskes med driftsmidlets eller skibets  

 pristalsregulerede nedskrevne værdi.
Dette beløb beregnes ved, at  

 anskaffelsessummen for det solgte formuegode pristalsreguleres efter § 2,  

 stk. 3, og afskrives med de afskrivningsprocenter, der er anvendt i de  

 enkelte indkomstår.
 Beskatningen efter statsskattelovens § 5a sker på grundlag af forskellen  

 mellem på den ene side salgssummen og på den anden side anskaffelsessummen  

 med fradrag af de faktisk foretagne afskrivninger.
 Hvor statsskattelovens § 5a anvendes på driftsmidler og skibe, der købes  

 og sælges inden for samme indkomstår, berører disse aktiver ikke  

 saldoværdien.
 Fortjenesten eller tabet påvirker den skattepligtige almindelige indkomst.
 185. Ifølge lovens § 30, stk. 3, kan en skattepligtig,  

 der har afskrevet i overensstemmelse med lovens bestemmelser, efter udløbet  

 af fristen for indgivelse af selvangivelse kun ændre disse afskrivninger med  

 ligningsrådets tilladelse.
Det fremgår af statsskattedirektoratets cirkulære nr. 22 af 30. august  

 1982, at ligningsrådet har bemyndiget de lignende myndigheder til i visse  

 tilfælde at tillade ændring af afskrivningerne.
Angående de nærmere  

 retningslinier henvises til det nævnte cirkulære.
 186. Ifølge lovens § 30 A skal der i forskellige  

 hensender ses bort fra merværdiafgiftsbeløb ved anvendelsen af  

 afskrivningsloven.
I de fleste tilfælde vil de aktiver, hvorpå den skattepligtige kan  

 afskrive skattemæssigt, ved anskaffelsen være belastet med merværdiafgift  

 (lovbekendtgørelse nr. 369 af 1. juli 1982). Når den skattepligtige driver  

 momsregistreret virksomhed, har han dog som hovedregel vished for at få denne  

 afgift godtgjort som indgående afgift ved den førstkommende afregning med  

 toldvæsenet.
Ifølge § 30A, stk. 1, skal afgiftsbeløb, som den skattepligtige  

 kan fradrage som indgående afgift ved afgiftsafregningen, derfor holdes uden  

 for afskrivningsgrundlaget.
Som et modstykke hertil bestemmes det i § 30A,  

 stk. 3, at afgift i henhold til merværdiafgiftsloven (udgående afgift) ikke  

 medregnes ved opgørelsen af salgssummer.
 I det følgende omtales nogle hovedtilfælde vedrørende anvendelsen af §  

 30A.
 187. Afgiftsbeløb, som den skattepligtige kan fradrage  

 som indgående afgift, kan ikke medregnes ved opgørelsen af de  

 anskaffelsessummer, der er nævnt i lovens § 2, stk. 4 og stk. 6. Sådanne  

 afgiftsbeløb kan heller ikke medregnes ved opgørelsen af de  

 forbedringsudgifter, der er nævnt i § 2, stk. 7.
 188. Udgående afgift kan ikke medregnes ved opgørelsen  

 af de salgssummer, der ifølge § 2, stk. 3, skal fradrages, når et  

 driftsmiddel sælges.
Det bemærkes, at afsætning m.v. af virksomhedens maskiner og andre  

 driftsmidler ifølge merværdiafgiftslovens § 11, stk. 4, skal medregnes til  

 den afgiftspligtige omsætning.
Ifølge § 12, stk. 5, gælder dette dog ikke,  

 når maskiner og andre driftsmidler overdrages som led i en overdragelse af  

 virksomheden eller en del af denne til en momsregistreret virksomhed.
 189. Afgiftsbeløb, som den skattepligtige kan fradrage  

 som indgående afgift, medregnes ikke ved afgørelsen af, om et driftsmiddels  

 anskaffelsespris er under 1.800 kr., så lovens § 3 kan anvendes.
 Udgående afgift medregnes ikke ved opgørelsen af den salgssum, der er  

 nævnt i § 3, stk. 5.
 190. De afgiftsbeløb, der er nævnt i § 30A, medregnes  

 ikke ved opgørelsen af de i § 4 nævnte udgifter til reparation.
 191. De i § 30A, stk. 1 og stk. 3, nævnte afgiftsbeløb  

 medregnes ikke ved opgørelsen af de anskaffelses- og salgssummer, der indgår  

 i de i § 6 omhandlede beregninger af særlig indkomst m.v.
 I de tilfælde af virksomhedsafhændelse m.v., der omhandles i § 6, skal der  

 dog i reglen ikke svares afgift af de nævnte salgssummer, jfr.  

 merværdiafgiftslovens § 12, stk. 5 (omtalt foran i punkt 188).
 192. De i § 30A, stk. 1 og stk. 3, nævnte afgiftsbeløb  

 medregnes ikke ved opgørelsen af anskaffelses- og salgssummer for skibe efter  

 § 15. Ifølge § 30A, stk. 1, 2. pkt., gælder det samme ved opgørelsen af den  

 aftalte byggesum for et skib efter reglerne i § 14 om forskudsafskrivning på  

 skibe.
 Da skibe på 5 registertons brutto og derover ifølge merværdiafgiftslovens  

 § 12, stk. 1, litra f, ikke skal medregnes i den afgiftspligtige omsætning,  

 får det anførte kun betydning for skibe under 5 registertons brutto.
 193. Når en bygning sælges, skal der ifølge  

 merværdiafgiftsloven ikke svares afgift af salgssummen.
Ifølge merværdiafgiftslovens § 2, stk. 1 og 2, skal der derimod svares  

 afgift af udgifterne ved opførelse af en bygning.
Dette indebærer blandt  

 andet, at byggevirksomhed som sådan omfattes af afgiftspligten, og at der  

 skal svares afgift ikke alene af materialerne, men også af arbejdsydelserne  

 ved arbejdets udførelse.
Reglen gælder såvel ved nyopførelse af fast ejendom  

 som ved ombygnings-, reparations- og vedligeholdelsesarbejder på fast ejendom  

 og tilbehør hertil.
Når merværdiafgift i forbindelse med byggeri kan fradrages af den  

 skattepligtige som indgående afgift, kan afgiften ikke medregnes ved  

 opgørelsen af den afskrivningsberettigede anskaffelsessum for vedkommende  

 bygning eller installation.
Det drejer sig om tilfælde, hvor bygningen  

 (installationen) skal anvendes i forbindelse med en momsregistreret  

 virksomheds omsætning af varer og afgiftspligtige ydelser.
Der skal altså ses  

 bort fra sådanne afgiftsbeløb ved opgørelsen af de anskaffelsessummer, der er  

 nævnt i lovens § 22, stk. 1 og 3, og § 23. Det samme gælder med hensyn til de  

 forbedringsudgifter, der er nævnt i § 21.
 Opmærksomheden henledes på, at der ved afsætning af investeringsgoder,  

 blandt andet fast ejendom, kan blive tale om en reguleringsforpligtelse for  

 så vidt angår merværdiafgiften, jfr. bekendtgørelse nr. 312 af 26. maj 1978  

 (med senere ændringer) om regulering af indgående afgift for  

 investeringsgoder.
194. I lovens § 29G er det bestemt, at  

 forskudsafskrivning på grundlag af den aftalte anskaffelsessum kun kan  

 foretages i det omfang, hvori anskaffelsessummen kan gøres til genstand for  

 skattemæssige afskrivninger.
Afgiftsbeløb, der ifølge afskrivningslovens §  

 30A ikke kan medregnes i afskrivningsgrundlaget, kan derfor heller ikke  

 medregnes ved opgørelsen af den aftalte anskaffelsessum i henhold til § 29G.
195. Det gælder som en almindelig regel, at lovens  

 bestemmelser om behandlingen af fortjeneste og tab i salgstilfælde også  

 anvendes ved gaveoverdragelse.
Også indvundne forsikrings- eller  

 erstatningssummer vedrørende skadelidte driftsaktiver behandles i det omfang,  

 de ikke medgår til udbedring af den lidte skade, principielt på samme måde  

 som salgssummer.
For så vidt angår gaveoverdragelser bestemmes det i lovens § 31, at disse  

 ved anvendelsen af lovens bestemmelser sidestilles med køb eller salg af de  

 pågældende formuegoder.
Som købesum eller salgssum betragtes den værdi, der  

 lægges til grund ved beregningen af gaveafgift eller indkomstskat af gaven  

 eller - såfremt denne ikke er afgifts- eller indkomstskattepligtig - værdien  

 i handel og vandel på overdragelsestidspunktet.
 Ved erhvervelse eller afståelse af afskrivningsberettigede bygninger og  

 afskrivningsberettigede installationer i disse bygninger samt dræningsanlæg  

 på jordbrugsbedrifter skal værdien omregnes efter lovens § 19A.
196. Ifølge lovens § 32 skal med salg og køb af  

 formuegoder sidestilles Som salgssum og købesum betragtes ifølge lovens § 32, stk. 4,  

 driftsmidlernes værdi i handel og vandel på overførselstidspunktet.  

 Overdragerens afståelsesvederlag og erhververens fremtidige skattemæssige  

 afskrivninger skal i disse tilfælde foretages på grundlag af denne værdi.
 197. På tilsvarende måde bestemmes det i § 33, at  

 ekspropriationserstatninger ved lovens anvendelse skal sidestilles med  

 salgssummer.
 198. I lovens § 34 er der givet ligningsrådet  

 beføjelse til at tillade, at afskrivning på aktiver anskaffet til brug ved  

 forsøgs- eller forskningsvirksomhed, som er knyttet til den skattepligtiges  

 erhverv, kan påbegyndes før igangsættelsen af den erhvervsvirksomhed, hvorpå  

 forsøgene eller forskningen tager sigte.
 Der henvises i øvrigt til cirkulære nr. 162 af 4. juli 1973 om ændring af  

 ligningsloven m.v.
L.
Dødsbobeskatning 199. I forbindelse med ændringen af afskrivningsloven  

 i juni 1982 er der gennemført forskellige lovændringer vedrørende  

 dødsbobeskatningen.
Kildeskattelovens § 14, stk. 4 og 8, har fået en ny  

 affattelse. Ændringen er redaktionel.
Herudover indeholder afskrivningslovens  

 § 2, stk. 3, 5. pkt., og afskrivningslovens § 19A, stk. 2, 6. pkt., en regel  

 af betydning for pristalsreguleringen i mellemperioden og dødsboets første  

 indkomstår.
Endvidere er der indsat et nyt stykke 10 til kildeskattelovens §  

 33A om pristalsregulering ved udlæg med succession.
Lov om særlig  

 indkomstskat indeholder i § 18C en regel om, hvornår der foreligger et tab  

 ved udlæg af fast ejendom, der efter de almindelige dødsboskatteregler  

 afskærer succession.
Denne regel er tilpasset de ny afskrivningsregler.  

 Endelig er afskrivningslovens § 24A med dens særregler om boets og  

 udlægsmodtagers afskrivningsgrundlag ved bygningsafskrivninger ophævet.
 De nævnte lovændringer omtales nærmere i punkt 200-214.
200. Kildeskattelovens § 14, stk. 4, vedrører blandt  

 andet de bundne afskrivninger, der skal foretages i § 14-opgørelsen ved  

 udgangen af mellemperioden, mens § 14, stk. 8, vedrører indgivelse af  

 selvangivelse for samme periode.
Den tidligere formulering af bestemmelserne  

 indeholdt en beskrivelse af, hvorledes saldoværdierne for maskiner, inventar  

 og lignende driftsmidler blev reguleret for anskaffelser og salg i  

 mellemperioden.
Denne beskrivelse er udeladt, men det er fortsat hensigten,  

 at der skal reguleres for anskaffelser i overensstemmelse med  

 afskrivningslovens almindelige principper.
Der skal endvidere ske  

 pristalsregulering.
Fra saldoværdien ved mellemperiodens begyndelse trækkes  

 herefter salgssummen for driftsmidler, der er solgt i mellemperioden.
Der  

 tages ikke hensyn til salg i boets første indkomstår, selv om mellemperioden  

 og boets første indkomstår træder i stedet for samme kalenderår.
Resultatet  

 pristalsreguleres på grundlag af reguleringspristallet for april i det  

 kalenderår, som mellemperioden helt eller delvis træder i stedet for.  

 Afskrivningsgrundlaget fremkommer ved herefter at tillægge fem sjettedele af  

 anskaffelsessummen for driftsmidler, der er anskaffet i mellemperioden, jfr.  

 afskrivningslovens § 2, stk. 4. Ved opgørelse af den saldoværdi, der skal  

 anvendes i boets første indkomstår, lægges den sidste sjettedel af  

 anskaffelsessummen til efter foretagne afskrivninger, jfr. § 2, stk. 6.
201. Der er ikke ved den ændrede formulering af  

 kildeskattelovens § 14, stk. 4, tilsigtet nogen ændringer i reglerne for,  

 hvorledes de bundne af- og nedskrivningsprocenter opgøres.
De bundne  

 afskrivninger fremkommer ved at anvende afskrivningsprocenten i indkomståret  

 før mellemperioden på afskrivningsgrundlaget.
Denne procent omregnes  

 forholdsmæssigt efter forholdet mellem mellemperioden og et helt år.
De  

 bundne nedskrivninger fremkommer ved at anvende forrige års  

 nedskrivningsprocent uden omregning.
202. De almindelige regler om bygningsafskrivninger  

 medfører, at de tilladte årlige afskrivninger nedsættes til 2, 1 eller 4  

 pct., når summen af de anvendte afskrivningsprocenter overstiger 60  

 (driftsbygninger indenfor landbrug, lagerbygninger m.v., afskrivningslovens §  

 18, stk. 1, litra a), 40 (biografer m.v., afskrivningslovens § 18, stk. 1,  

 litra b) eller 80 (særlige installationer, afskrivningslovens § 23, stk. 1).  

 Ved opgørelsen af de samlede anvendte afskrivningsprocenter indgår  

 afskrivningerne i en eventuel mellemperiode med den forholdsmæssigt omregnede  

 afskrivningsprocent.
Nedsættelsen sker i det indkomstår, hvori grænsen  

 overskrides.
Dette gælder også mellemperioden, selv om mellemperiodens  

 afskrivningsprocent (opgjort på helårsbasis) herved bliver mindre end den,  

 der brugtes i indkomståret forud for mellemperioden.
Dødsbobeskatningens  

 regler om, at man skal anvende forrige års afskrivningsprocent som grundlag  

 for mellemperiodens bundne afskrivninger, gælder således kun med den  

 begrænsning, der følger af de almindelige afskrivningsregler.
En eventuel  

 nedsættelse i mellemperioden sker, indtil grænsen på 60, 40 eller 80 for de  

 samlede afskrivningsprocenter nås.
Afskrivningerne udgør dog altid mindst 2,  

 1 eller 4 pct., der reduceres forholdsmæssigt efter mellemperiodens længde.  

 De samlede afskrivninger kan naturligvis aldrig overstige 100 pct.
203. I almindelighed udgør mellemperioden og dødsboets  

 første indkomstår tilsammen en periode på 12 måneder.
Afskrivningslovens § 2,  

 stk. 3, 5. pkt., medfører, at der ved aktiver, der afskrives efter  

 saldometoden, kun skal pristalsreguleres ved udgangen af mellemperioden på  

 grundlag af reguleringspristallet for april i det kalenderår, som  

 mellemperioden og dødsboets første indkomstår træder i stedet for.
Der  

 foretages ikke nogen ny selvstændig pristalsregulering ved udgangen af  

 dødsboets første indkomstår.
Ved opgørelsen af afskrivningsgrundlaget for bygninger ved udgangen af  

 mellemperioden bruges reguleringspristallet for april måned i det kalenderår,  

 som mellemperioden og dødsboets første indkomstår træder i stedet for.
Ved  

 opgørelsen af afskrivningsgrundlaget ved udgangen af dødsboets første  

 indkomstår bruges samme reguleringspristal.
Der sker ikke nogen ny  

 selvstændig pristalsregulering.
Tilsvarende regler gælder for  

 bygningsinstallationer og dræningsanlæg.
204. I tilfælde, hvor afdødes regnskabsår var forskudt  

 bagud, vil mellemperioden ved dødsfald fra regnskabsperiodens afslutning  

 indtil den nærmest følgende 1. januar udgøre mere end 12 måneder.  

 Mellemperioden og dødsboets første indkomstår træder i disse tilfælde i  

 stedet for hvert sit kalenderår.
Der skal derfor ske selvstændig  

 pristalsregulering både i mellemperioden og i dødsboets første indkomstår.
205. Hvis driftsmidler, der afskrives efter  

 saldometoden, sælges sammen med hele virksomheden i boets første indkomstår,  

 opgøres fortjeneste eller tab på grundlag af den pristalsregulerede saldo ved  

 udgangen af mellemperioden.
Dette gælder, selv om mellemperioden og boets  

 første indkomstår vedrører samme kalenderår.
Hvis en fast ejendom eller  

 lignende sælges i boets første indkomstår, og der skal ske beskatning af  

 genvundne afskrivninger, bruges den pristalsregulerede værdi i det  

 kalenderår, som mellemperioden vedrører, selv om dødsboets første indkomstår  

 vedrører samme kalenderår.
206. Ved udlæg på boets skæringsdag kan boet afskrive  

 i sit afsluttende indkomstår.
Dette gælder, hvad enten udlægsmodtageren  

 indtræder i dødsboets skattemæssige stilling eller ej.
Afskrivningsgrundlaget  

 pristalsreguleres også i boets afsluttende indkomstår.
Når boet afsluttes i  

 sit første indkomstår, gælder reglerne foran i pkt. 203 og 204.
Ved a conto udlæg kan boet ikke afskrive i udlægsåret.
Dette gælder  

 ligeledes, hvad enten udlægsmodtageren indtræder i dødsboets skattemæssige  

 stilling eller ej.
207. En udlægsmodtager, der ikke indtræder i boets  

 skattemæssige stilling, stilles som en almindelig køber, og  

 afskrivningsgrundlaget kan derfor ikke pristalsreguleres i hans første  

 indkomstår.
Den samme regel gælder i medfør af kildeskattelovens § 33A, stk.  

 10, også i tilfælde, hvor udlægsmodtageren indtræder i afdødes skattemæssige  

 stilling.
 Det er uden betydning, om udlægget er sket som a conto udlæg eller sket på  

 skæringsdagen i dødsboet.
208. En udlægsmodtager, der indtræder i afdødes  

 skattemæssige stilling ved udlæg på skæringsdagen af maskiner, inventar og  

 lignende driftsmidler, kan afskrive på den fulde saldo med tillæg af fem  

 sjettedele af sine egne anskaffelser i det indkomstår, hvor udlægget har  

 fundet sted.
Det forudsættes herved, at de udlagte aktiver fortsat anvendes  

 til afskrivningsberettiget formål.
 Hvis udlægsmodtageren sælger driftsmidlerne sammen med hele virksomheden i  

 samme indkomstår, hvor han modtager udlægget, lægges saldoen på skæringsdagen  

 til grund ved opgørelsen af avancen ved salg.
209. Genvundne afskrivninger på bygninger,  

 installationer og dræningsanlæg, som sælges efter at være udlagt med  

 succession, gøres op på grundlag af pristalsreguleringen i udlægsmodtagers  

 indkomstår.
Følgende eksempel kan belyse, hvad der ligger heri.
En  

 afskrivningsberettiget bygning udlægges til en arving, der fortsat anvender  

 den erhvervsmæssigt og samtidig succederer i de foretagne afskrivninger.  

 Arvingen sælger bygningen i det indkomstår, hvor han modtog udlægget.
De  

 genvundne afskrivninger opgøres på grundlag af pristallet for april måned i  

 det kalenderår, der vedrører indkomståret før det indkomstår, i hvilket  

 udlægget skete.
Hvis dødsbo og udlægsmodtager har forskelligt indkomstår, er  

 det udlægsmodtagerens indkomstår, der er afgørende.
210. Ved fast ejendom er successionsadgangen nu  

 begrænset til afskrivningerne.
Der henvises herved til § 14 i lov om  

 beskatning af fortjeneste ved afståelse af fast ejendom.
Efter de almindelige  

 dødsboskatteregler kan en udlægsmodtager ikke indtræde i boets skattemæssige  

 stilling vedrørende et aktiv, hvis man ved salg af aktivet ville konstatere  

 et tab.
Adgangen til at indtræde i boets stilling er begrænset til de  

 tilfælde, hvor der opstår en fortjeneste.
I lov om særlig indkomstskat § 18C,  

 stk. 1, defineres fortjeneste ved opgørelse af genvundne afskrivninger.
Det  

 er herefter afgørende, om der kan opgøres en skattepligtig fortjeneste under  

 hensyntagen til pristalsreguleringen efter reglerne i afskrivningslovens §  

 29, hvis værdien i den endelige boopgørelse bruges som salgssum.
211. Når boet og senere eventuelt en udlægsmodtager  

 indtrådte i den skattemæssige stilling ved fast ejendom, gjaldt der tidligere  

 særregler for successionen.
Afskrivningsgrundlaget var de nedskrevne værdier,  

 men på den anden side kunne man på ny i 10 år benytte høje  

 begyndelsesafskrivninger, inden disse blev nedsat.
Disse særregler, der  

 gjaldt både for boet og for udlægsmodtageren, er ophævet for nyanskaffelser.  

 Dette betyder, at man i tilfælde af succession opgør grænsen på 40, 60 eller  

 80 pct. for, hvornår de årlige afskrivninger nedsættes, på grundlag af de  

 afskrivningsprocenter, der tidligere er anvendt af afdøde og boet.  

 Mellemperiodens afskrivning indgår med den forholdsmæssigt reducerede  

 procent.
Ophævelsen har virkning for anskaffelser, der er foretaget efter 1. januar  

 1982, og det betyder, at man endnu i en årrække skal anvende de tidligere  

 regler.
Der henvises i øvrigt nærmere til punkt 212 og 213.
212. Som foran anført har loven virkning for  

 afskrivninger på driftsmidler og bygninger ved anskaffelser den 1. januar  

 1982 eller senere.
For dødsboer er det afdødes anskaffelsestidspunkt, der er  

 afgørende for, om de nye eller gamle regler anvendes, jfr. § 14 i loven om  

 pristalsregulering af afskrivningsgrundlaget.
Det samme gælder for en  

 efterlevende ægtefælle, der i dødsfaldsåret beskattes efter kildeskattelovens  

 § 13. Tilsvarende er det for aktiver, der udlægges med succession fra et  

 dødsbo, det oprindelige anskaffelsestidspunkt, der gælder.
Hvis en  

 udlægsmodtager ikke indtræder i afdødes skattemæssige stilling, anvendes de  

 gamle regler, hvis udlægstidspunktet ligger før den 1. januar 1982. Dette  

 gælder også, selv om en bygning, der er udlagt før 1. januar 1982, tages i  

 brug til et afskrivningsberettiget formål på et senere tidspunkt.
 213. Efter de almindelige regler afskrives ombygninger  

 og forbedringer af tidligere anskaffede bygninger på grundlag af  

 pristalsregulering, hvis de foretages efter den 1. januar 1982. Dette gælder  

 også forbedringer og ombygninger, der foretages af dødsboer, ægtefæller, der  

 beskattes efter kildeskattelovens § 13 i dødsfaldsåret, og arvinger m.v., der  

 indtræder i afdødes skattemæssige stilling.
214. En saldo, der efter de tidligere regler er  

 nedskrevet til 50.000 kr. eller derunder i indkomståret før mellemperioden,  

 lægges ved opgørelsen af mellemperiodens afskrivningsgrundlag sammen med den  

 regulerede saldo, der opgøres efter de nye regler for anskaffelser efter 1.  

 januar 1982. I indkomståret før mellemperioden kan der være anvendt  

 forskellige afskrivningsprocenter på de to saldi.
Ved opgørelsen af de bundne  

 afskrivninger kan boet vælge enten den ene eller den anden af de forskellige  

 afskrivningsprocenter eller en hvilken som helst procent imellem.
Den  

 procent, boet vælger, indgår herefter i den forholdsmæssige omregning.
M.
Bekendtgørelsen om kontantværdiansættelse af overdragelsessummer og om  

 oplysningspligt efter afskrivningsloven 215. Som omtalt i punkt 91 skal anskaffelses- og  

 afståelsessummen for afskrivningsberettigede bygninger og installationer i  

 sådanne bygninger omregnes til kontantværdi efter lovens § 19A, stk. 1. Samme  

 omregning skal foretages for dræningsanlæg på jordbrugsbedrifter.
 Retningslinierne for omregning til kontantværdi er fastsat i kapitel I i  

 bekendtgørelse nr. 523 af 28. september 1982 om kontantværdiansættelse af  

 overdragelsessummer og om oplysningspligt efter afskrivningsloven.
Den kontantværdi, der beregnes på grundlag af købesummen, skal i de  

 efterfølgende år danne udgangspunkt for de skattemæssige afskrivninger.
Der  

 sker altså ingen årlig omregning til kontantværdi som efter de  

 retningslinier, der ved cirkulære af 16. december 1981 om ændringer i  

 ligningsloven er fastsat om kursansættelse af gæld i forbindelse med  

 opgørelsen af den skattepligtige formue.
 Omregningen til kontantværdi sker ifølge § 1 i bekendtgørelsen ved at  

 lægge en eventuel kontant udbetaling ved overdragelsen sammen med kursværdien  

 af ejendommens gældsposter.
Den beregnede kontantpris fordeles herefter mellem afskrivningsberettigede  

 bygninger m.v. og den øvrige del af ejendommen.
Fordelingen sker efter  

 sædvanlig praksis.
En vejledning ved fordelingen af købesummen på henholdsvis jord og  

 bygninger kan findes i forholdet mellem forskelsværdi og ejendomsværdi ved  

 sidste ejendomsvurdering.
Med hensyn til fordelingen af overdragelsessummen  

 på afskrivningsberettigede bygninger og andre bygninger og mellem forskellige  

 arter af afskrivningsberettigede bygninger kan fordelingen af  

 brandforsikringssummerne være vejledende.
En eventuel fordeling af  

 overdragelsessummen, der er foretaget af parterne, er ikke ubetinget  

 bindende.
Er det åbenbart, at fordelingen ikke svarer til de faktiske  

 værdier, må de skattelignende myndigheder tilsidesætte parternes fordeling.
Hvor det drejer sig om landbrugets driftsbygninger, kan forholdet mellem  

 forskelsværdien og ejendomsvurderingen være mindre egnet til fastsættelse af  

 afskrivningsgrundlaget.
Det skyldes blandt andet, at udgangspunktet for  

 vurdering af landbrugsejendomme bygger på en forudsætning om, at ejendommen  

 hører til en middelstor bondegård i middelgod kultur.
De lignende myndigheder  

 bør derfor ved fastsættelse af afskrivningsgrundlaget også tilvejebringe  

 andre holdepunkter for fordeling af anskaffelsessummen.
Dette gælder især,  

 hvor det drejer sig om større landbrugsejendomme og landbrugsejendomme med  

 dårlige driftsbygninger samt landbrugsejendomme, der er beliggende i eller i  

 nærheden af byzone.
Med bistand af vurderingsmyndighederne vil der i disse  

 tilfælde kunne opnås et sikrere grundlag for fordelingen.
Med henblik på  

 tilvejebringelse af de sikrest mulige afskrivningsgrundlag anmodes  

 ligningsmyndighederne derfor i tvivlstilfælde om, eventuelt gennem  

 amtsskatteinspektoraterne, at rette henvendelse til vurderingsmyndighederne  

 om disses medvirken til fordeling af anskaffelsessummerne mellem  

 afskrivningsberettigede bygninger og den øvrige del af ejendommen.
 216. Omregningen af ejendommens gældsposter skal  

 ifølge bekendtgørelsens § 2, stk. 1, foretages efter kursværdien for disse på  

 overdragelsestidspunktet (anskaffelses- eller afståelsestidspunktet).
Hvor ejendomsovergangen sker ved salg, anses erhvervelsen, henholdsvis  

 afståelsen ifølge § 2, stk. 2, som hovedregel for sket på det tidspunkt, hvor  

 der mellem køber og sælger er indgået en endelig og bindende aftale om  

 ejendommens overdragelse.
Denne aftale foreligger normalt skriftligt.
Det er  

 imidlertid ikke nødvendigt, at der er tinglyst skøde.
I de tilfælde hvor der  

 ved aftalens indgåelse oprettes en slutseddel underskrevet af parterne, er  

 datoen for den sidste underskrift afgørende.
Aftalen mellem parterne  

 indeholder normalt betingelse om, at visse nærmere fastsatte vilkår for  

 handelen opfyldes.
Der kan f. eks. være tale om købesummens betaling eller  

 offentlige myndigheders approbation af udstykning, frigørelse for  

 landbrugsforpligtelse eller lignende.
Uanset om sådanne vilkår først opfyldes  

 på et senere tidspunkt, betragtes erhvervelsen, henholdsvis afståelsen af  

 ejendommen som sket på det tidspunkt, hvor aftalen mellem parterne blev  

 indgået.
For at en ejendom kan anses for erhvervet, henholdsvis afstået, må  

 aftalen mellem parterne gå ud på, at ejendommen straks eller senere overtages  

 af køberen på nærmere fastsatte vilkår.
En ejendom anses således ikke for  

 afstået, hvis ejeren blot har indgået en aftale om, at en anden er berettiget  

 - men ikke forpligtet til - inden en forud fastsat frist at købe ejendommen  

 for en bestemt købesum (køberet). Den omstændighed, at datoen for  

 overtagelsen af den faste ejendom er udskudt til et senere tidspunkt, må  

 således ikke give anledning til forveksling med de tilfælde, hvor der alene  

 er tillagt en anden køberet til en ejendom, uden af denne anden har  

 forpligtet sig til at udnytte retten.
 Der henvises i øvrigt til punkt 195 om lovens § 31.
217. Lån, der er ydet i børsnoterede obligationer,  

 herunder indekslån, skal ifølge § 3, stk. 1, nr. 1, i bekendtgørelsen  

 ansættes til den kurs, hvortil de er noteret på Københavns Fondsbørs.
Da  

 obligationer sædvanligvis noteres dagligt på offentlig tilgængelige  

 kurslister, vil oplysning om en bestemt kurs fremgå af de officielle  

 kurslister.
 Kontantlån, der er optaget i forbindelse med overdragelsen af ejendommen,  

 og som modsvares af børsnoterede obligationer, skal ansættes til lånets  

 pålydende, jfr. § 3, stk. 1, nr. 2. Hvis kontantlånet ikke er optaget i  

 forbindelse med overdragelsen, skal børskursen på de underliggende  

 obligationer anvendes.
I alle tilfælde, hvor sælgeren har afdraget en del af gælden, er det den  

 nominelle restgæld på overdragelsestidspunktet, der skal kursansættes.
For  

 kontantlån, hvorpå der er afdraget inden overdragelsestidspunktet, betyder  

 det, at den nominelle restgæld ifølge de underliggende obligationer skal  

 kursansættes.
Den nominelle restgæld af de underliggende obligationer vil  

 normalt fremgå af den seneste terminskvittering.
Obligationslån, der skal optages som led i handelen, og hvor kursen derfor  

 ikke er kendt på overdragelsestidspunktet, skal ansættes til den børskurs,  

 der gælder den dag, obligationerne bliver udleveret fra  

 realkreditinstituttet, jfr. nr. 3 i samme bestemmelse.
Den børskurs, der skal  

 anvendes, er den senest noterede køberkurs, jfr. § 3, stk. 2.
 218. Private pantebreve skal efter § 4 i  

 bekendtgørelsen omregnes til kursværdien pr. overdragelsesdagen ved hjælp af  

 et tabelmateriale, der udsendes kvartalsvis af statsskattedirektoratet.  

 Tabelmaterialet kan rekvireres hos den lokale ligningsmyndighed.
 Det er udelukkende pantebrevets kursværdi på overdragelsestidspunktet, der  

 har betydning - en senere indfrielse eller et salg af pantebrevet giver ikke  

 anledning til ændring.
 Der gælder ikke som ved formueansættelsen særlige regler for  

 kursansættelsen af gældsposter under 25.000 kr. eller med en restløbetid på  

 under 4 år.
 Reglerne afviger således på flere punkter fra de retningslinier, der er  

 fastsat om kursansættelse af gæld i forbindelse med opgørelsen af den  

 skattepligtige formue.
219. Anden gæld omregnes ifølge § 4, stk. 3, i  

 bekendtgørelsen efter samme tabelmateriale som omtalt i forrige punkt.
Der  

 skal dog foretages skønsmæssige korrektioner for eventuelle særlige vilkår.
 For lån optaget i pengeinstitutter på de for disse institutter sædvanlige  

 rente- og afdragsvilkår betyder det normalt, at kursen kan ansættes til 100.
 For de såkaldte knæklån, hvor tilbagebetalings- og rentevilkårene ændres  

 på forud fastlagte tidspunkter, ansættes kursen under hensyn til de  

 varierende forrentnings-, afdrags- og opsigelsesvilkår.
 Hvor der er tale om en fast rente, men lånet i en periode er helt eller  

 delvis afdragsfrit, kursansættes lånet på grundlag af den samlede restløbetid  

 med mulighed for skønsmæssige korrektioner.
 I tilfælde, hvor renten er "knækket", medens gælden afdrages på  

 normale vilkår, ansættes lånet på grundlag af den højeste tilbageværende  

 rente med samme mulighed for skønsmæssige korrektioner.
Gæld, der kan indfries til pari, kan ifølge § 5 i bekendtgørelsen ikke  

 kursansættes højere end pari.
Der er normalt aftalt visse opsigelsesfrister.  

 Er opsigelsesfristen unormal lang, f. eks. på flere år, kan der tages  

 skønsmæssigt hensyn hertil.
Brugs-, rente- og indtægtsnydelser medtages i henhold til bekendtgørelsens  

 § 6 til den kapitaliserede værdi, jfr. bekendtgørelse nr. 161 af 28. marts  

 1973 om arve- og gaveafgift.
Ved overdragelse af en ejendom, hvorpå der  

 hviler en sådan forpligtelse, opgøres kapitalværdien efter ydelsens årlige  

 værdi og kapitaliseringsfaktorerne på overdragelsestidspunktet.
220. Henlæggelser til investeringsfonds og indskud på  

 etableringskonti kan frigives til forlods afskrivning på den kontant  

 omregnede anskaffelsessum for en afskrivningsberettiget bygning m.v.
Det  

 betyder, at den skattepligtige ved begæringen om frigivelse skal omregne  

 anskaffelsessummen til kontantværdi efter lovens § 19A.
De foran omtalte  

 regler om kontantværdiansættelse skal derfor også benyttes ved frigivelse af  

 henlagte og indskudte midler.
Den skattepligtiges beregning af kontantværdien  

 efterprøves af frigivelsesmyndigheden, hvis afgørelse kan påklages til  

 statsskattedirektoratet med rekurs til skattedepartementet.
I visse tilfælde kan det forekomme, at det nødvendige materiale for  

 kursansættelsen ikke foreligger, når omregningen til kontantværdi skal ske.  

 Det vil navnlig være tilfældet for de gældsposter (private pantebreve m.v.),  

 der skal kursansættes efter det kvartårlige tabelmateriale fra  

 statsskattedirektoratet.
Foreligger tabellen for købstidspunktet endnu ikke  

 ved begæringen om frigivelse og på frigivelsestidspunktet, kan man i praksis  

 benytte tabellen fra det foregående kvartal med skønsmæssige korrektioner for  

 kursændringer, der er sket siden sidste kvartal.
 Begærer den skattepligtige et beløb frigivet, der utvivlsomt er lavere end  

 bygningens kontantværdi, behøver frigivelsesmyndigheden ikke at efterprøve  

 den omregning til kontantværdi, som den skattepligtige har foretaget.
 Den kontantværdiansættelse, der eventuelt er foretaget ved frigivelsen, er  

 ikke bindende ved indgivelsen af selvangivelsen og for den endelige ligning.  

 Ansættes afskrivningsgrundlaget før forlods afskrivningen lavere end forudsat  

 ved frigivelsen, skal det for meget frigivne beløb behandles i  

 overensstemmelse med sædvanlig praksis, hvor frigivelse er sket med urette.
 221. Bekendtgørelsens kapitel II indeholder regler om  

 oplysningspligt, der er fastsat med hjemmel i afskrivningslovens § 44.
Tidligere fandtes bestemmelserne om oplysningspligt i bekendtgørelse nr.  

 314 af 20. december 1957 om oplysningspligt i henhold til lovbekendtgørelse  

 nr. 290 af 14. december 1957 om skattefri afskrivninger m.v. og  

 bekendtgørelse nr. 414 af 26. november 1965 om oplysningspligt vedrørende  

 skattefri afskrivning på visse automobiler m.v.
Disse bekendtgørelser, der nu  

 er ophævet, indeholdt detaljerede regler om oplysningspligten for hver enkelt  

 art af afskrivningsberettigede aktiver.
I den nye bekendtgørelse er de  

 detaljerede regler om oplysningspligten udeladt.
I stedet er  

 oplysningspligten udformet som en henvisning til de afskrivningsskemaer, der  

 udarbejdes af statsskattedirektoratet.
For driftsmidler og skibe er der som efter de tidligere bekendtgørelser  

 fastsat skemapligt, når den skattepligtige ikke er regnskabspligtig.  

 Skemapligten omfatter nu - i modsætning til tidligere - også indkomstår,  

 hvori der ikke foretages afskrivning.
Det har betydning for  

 pristalsreguleringen af saldoværdien.
For bygninger m. v. er der fastsat generel skemapligt, medens skemapligten  

 tidligere kun omfattede ikke-regnskabspligtige skattepligtige, der gjorde  

 brug af afskrivningsretten.
Denne udvidelse af skemapligten er navnlig sket  

 af hensyn til indkøringen af bygningsafskrivningsområdet i det maskinelle  

 system i statsskattedirektoratet.
 Der er dog ikke indført skemapligt for regnskabspligtige, der har  

 erhvervet en bygning m.v. før den 1. januar 1982, idet disse bygninger ikke  

 er omfattet af de nye afskrivningsregler.
 Bekendtgørelsen trådte i kraft den 4. september 1982 (dagen efter  

 offentliggørelsen i Lovtidende). For så vidt angår tilfælde, hvor omregning  

 til kontantværdi har skullet foretages i tiden fra den 1. januar 1982 til  

 ikrafttrædelsesdagen, har bekendtgørelsens kapitel I dog fået tilbagevirkende  

 kraft.
