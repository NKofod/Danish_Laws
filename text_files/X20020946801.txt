Skattefri fusion   kapitalnedsættelse  

 udlodning   kontantvederlag I en anmodning om bindende forhåndsbesked blev Ligningsrådet  

 bedt om at besvare følgende spørgsmål:
1. Er Ligningsrådet enig i, at en udlodning på i alt kr.  

 110.000.000 fra C A/S til A A/S på generalforsamlingen i 2003 kan ske  

 uden, at dette har indflydelse på den pr. 1. januar 2001 foretagne  

 skattefri fusion mellem C A/S og B A/S? 2. Såfremt besvarelsen af spørgsmål 1 indebærer  

 skattemæssige konsekvenser for den mellem C A/S og B A/S foretagne  

 skattefri fusion, bedes Ligningsrådet oplyse hvor stort et udbytte, der  

 vil kunne udloddes fra C A/S til A A/S uden, at dette berører den  

 omtalte skattefri fusion.
Svar Ad 1) Ja.
Se sagsfremstilling og begrundelse.
Ad 2) Bortfalder.
Se sagsfremstilling og begrundelse.
Beskrivelse af faktiske forhold Selskabet C A/S er et 100 pct. ejet datterselskab af A A/S.
 C A/S var tidligere ejet af selskabet B A/S, der var et datterselskab af A  

 A/S.
Ved brev af 22. august 2001 meddelte den stedlige told- og skatteregion  

 tilladelse til, at C A/S og B A/S kunne fusionere skattefrit efter  

 fusionsskattelovens regler.
Fusionen skulle gennemføres med  

 skattemæssig virkning fra og med 1. januar 2001 og med C A/S som det  

 modtagende selskab.
Fusionen blev selskabsretligt vedtaget den 23. august  

 2001.
 C A/S blev valgt som det modtagende selskab, idet C A/S har en række  

 kontrakter samt miljø- og produktgodkendelser, som ville være  

 unødigt omkostnings- og tidskrævende at få ændret og  

 overdraget til B A/S.
 På fusionstidspunktet 1. januar 2001 udgjorde fusionsbalancen i alt  

 244.377.000 kr., hvoraf egenkapitalen udgjorde 125.512.000 kr. og den frie  

 egenkapital 112.679.000 kr.
 Idet fusionen blev foretaget som en omvendt lodret fusion,  

 gennemførtes fusionen uden udstedelse af nye aktier og uden  

 erlæggelse af et kontantbeløb i henhold til fusionsskattelovens  

 § 2.
 Den 2. januar 2001 blev der indgået aftale med tredjemand om  

 afståelse af alle væsentlige aktiviteter i det tidligere B A/S,  

 således at det modtagende selskab C A/S herefter bestod af sin egen  

 aktivitet samt en stor likvid beholdning.
 Resultatet i C A/S for perioden 1. januar - 31. december 2001 udgjorde ca.  

 15.000.000 kr. efter skat.
 Balancen i C A/S pr. 31. december 2001 udgjorde ca. 215.000.000 kr.  

 Egenkapitalen udgjorde ca. 125.000.000 kr., hvoraf ca. 115.000.000 kr. var  

 fri egenkapital.
 Som følge af salget af aktiviteten i det tidligere B A/S må C  

 A/S betegnes som overkapitaliseret, hvorfor det overvejes at foretage en  

 udbytteudlodning på i alt ca. 110.000.000 kr. på den  

 ordinære generalforsamling i foråret 2003.
 Efter det oplyste foreligger der ikke konkrete planer om salg af C  

 A/S.
 Forespørgers repræsentant har anført, at  

 spørgsmålet om udlodning af udbytte fra C A/S til A A/S er  

 afledt af SKM 2001. 73. LR, SKM 2001. 341. TSS samt SKM 2001. 342. TSS.
 Indholdet af de omtalte afgørelser kan kort beskrives  

 således:
SKM 2001. 73. LR Denne sag vedrørte et selskab, der havde foretaget en  

 tilførsel af aktiver efter at have indhentet Ligningsrådets  

 tilladelse.
Tilførslen af aktiverne skete som led i et planlagt  

 generationsskifte med virksomhedens medarbejdere.
For at undgå, at  

 medarbejdernes tegningskurs skulle blive for høj, var det  meningen,  

 at den igennem årene opsparede kapital i virksomheden - ca. 10 mio.kr.  

 - skulle forblive i det indskydende selskab, som derfor inden  

 tilførselsdatoen havde optaget et banklån på 10 mio.kr.  

 med det formål, at forpligtelsen til at betale lånet tilbage  

 skulle tilføres det modtagende selskab.
Ligningsrådet stillede  

 imidlertid i sin tilladelse vilkår om, at provenuet fra det optagne  

 lån skulle holdes sammen med forpligtelsen til at tilbagebetale  

 lånet.
 Provenu og tilbagebetalingsforpligtelse blev herefter placeret i det  

 modtagende selskab, og ca. 2 måneder efter gennemførelsen af  

 tilførslen blev der i det modtagende selskab foretaget en  

 kapitalnedsættelse med udlodning af ca. 9,7 mio.kr. til det indskydende  

 selskab.
Ligningsrådet fandt efter en samlet bedømmelse af sagens  

 omstændigheder, at det indskydende selskab havde tilsidesat  

 vilkåret om at holde låneprovenu og tilbagebetalingsforpligtelse  

 for lånet på 10 mio.kr. samlet i enten det indskydende selskab  

 eller det modtagende selskab.
Ligningsrådet fandt derudover, at  

 kapitalnedsættelsen måtte anses som et kontantvederlag i  

 forbindelse med gennemførelsen af den skattefrie tilførsel af  

 aktiver.
Betingelsen i fusionsskattelovens § 15c om udelukkende vederlag i  

 aktier var derfor ikke overholdt.
SKM 2001. 341. TSS I denne sag havde et selskab i forbindelse med forberedelse af et senere  

 generationsskifte med børn/medarbejdere i 2000 foretaget en  

 tilførsel af aktiver efter fusionsskattelovens kapitel 5 efter  

 tilladelse fra Told- og Skattestyrelsen.
For at mindske kapitalbehovet for en  

 køber blev tilførslen foretaget således, at driften af  

 virksomheden blev indskudt i et selvstændigt selskab, hvorimod de faste  

 ejendomme forblev i det indskydende selskab.
I marts 2001 blev det meddelt Told- og Skattestyrelsen, at det  

 påtænkte generationsskifte var under forberedelse, idet det var  

 tanken, at en ledende medarbejder skulle nytegne anparter i det modtagende  

 selskab svarende til en kommende ejerandel på 44,4 pct.
Forinden  

 nytegningen ønskede det modtagende selskab at udlodde udbytte til det  

 indskydende selskab svarende til overkursen ved selskabets stiftelse, hvilket  

 beløb sig til 627.000 kr., samt overskuddet i regnskabsåret  

 2000, hvilket beløb sig til 317.000 kr., i alt 944.000 kr.
Told- og Skattestyrelsen fandt her, at den påtænkte  

 udbytteudlodning udgjorde en overtrædelse af fusionsskattelovens § 15c,  

 da en del af beløbet ville være at betragte som kontant vederlag  

 til det indskydende selskab for den pr. 1. januar 2000 foretagne  

 tilførsel af aktiver.
Told- og Skattestyrelsen lagde herved vægt  

 på, 1. at udbytteudlodningen indgik som en integreret og forudsat del af det  

 samlede, planlagte generationsskifte, 2. at over ca. 2/3 af midlerne fra udbytteudlodningen stammede fra den ved  

 selskabets stiftelse opståede overkurs, 3. at det indskydende selskab som følge af udbytteudlodningen fik  

 tilført likvide midler for 944.000 kr., selvom årets overskud i  

 det modtagende selskab kun udgjorde 317.000 kr., samt 4. at den del af udbytteudlodningen, der ikke kunne henføres til  

 årets overskud, dvs. 627.000 kr., derfor reelt udgjorde kontant  

 vederlag for den foretagne tilførsel af aktiver.
SKM 2001. 342. TSS I denne sag indskød et selskab i december 2000 med virkning fra 1.  

 januar 2000 den hidtil drevne virksomhed som apportindskud i et nystiftet  

 selskab mod vederlag i anparter, nominelt 500.000 kr., til en samlet  

 kursværdi af 3,1 mio.kr.
Overdragelsen blev gennemført som en  

 skattefri tilførsel af aktiver efter fusionsskattelovens kapitel 5 i  

 henhold til tilladelse fra Told- og Skattestyrelsen.
Samme dag tegnede et andet selskab anparter i det modtagende selskab ved  

 kontantindskud af ligeledes 3,1 mio.kr.
Midlerne hertil var fremskaffet ved  

 en kassekreditkontrakt med en bank, hvoraf det fremgik, at afviklingen skulle  

 aftales årligt, når udbyttebetalingen fra det modtagende selskab  

 kendtes "første gang på baggrund af regnskabet for år  

 2000".
Årets resultat i det modtagende selskab for regnskabsåret 2000  

 udgjorde 1,4 mio.kr. og selskabets frie egenkapital udgjorde ultimo 2000 6,7  

 mio.kr.
Da selskabets likvide beholdninger udgjorde 5,4 mio.kr., og da  

 selskabet vurderede, at en likvid beholdning på 2 mio.kr. var passende,  

 påtænktes det at udlodde udbytte for regnskabsåret 2000  

 på 3,4 mio.kr.
 Told- og Skattestyrelsen fandt, at den del af udlodningen til det  

 oprindeligt indskydende selskab, som ikke kunne henføres til  

 årets overskud, dvs. ca. 1 mio.kr., reelt udgjorde kontant vederlag for  

 den pr. 1. januar 2000 foretagne tilførsel af aktiver, og at den  

 påtænkte udbytteudlodning fra det modtagende selskab på 3,4  

 mio. kr. udgjorde en overtrædelse af fusionsskattelovens § 15c.
Told- og Skattestyrelsen lagde ved bedømmelsen især  

 vægt på, 1. at udbytteudlodningen indgik som en integreret og forudsat del af det  

 samlede, delvise generationsskifte, 2. at over halvdelen af midlerne fra udbytteudlodningen stammede fra den  

 ved selskabets stiftelse opståede overkurs, 3. at det oprindeligt indskydende selskab som følge af  

 udbytteudlodningen fik tilført likvide midler for ca. 1,7 mio.kr.,  

 selvom selskabets andel af årets overskud kun udgjorde ca. 700.000 kr.,  

 samt 4. at den del af udbytteudlodningen, der ikke kunne henføres til  

 årets overskud, dvs. ca. 1 mio. kr., derfor reelt udgjorde kontant  

 vederlag for den foretagne tilførsel af aktiver.
 Det er forespørgers repræsentants opfattelse, at man ved  

 sammenfatningen af de tre afgørelser skal lægge vægt  

 på følgende forhold:
 i  

  	Alle tre sager vedrører spørgsmålet om  

 omgåelse af kontantvederlagsbestemmelsen i fusionsskattelovens § 15c,  

 stk. 2, i forbindelse med tilførsel af aktiver efter bestemmelserne i  

 fusionsskattelovens kapitel 5.
 i  

  	I alle de tre sager var udlodningen/kapitalnedsættelsen en  

 integreret del af et allerede besluttet generationsskifte/salg af  

 virksomheden.
 i  

  	I SKM 2001. 73. LR var der ydermere den skærpende  

 omstændighed, at kapitalnedsættelsen måtte betragtes som en  

 direkte tilsidesættelse af et vilkår i tilladelsen til  

 tilførsel af aktiver.
 i  

 	I alle afgørelser stammede en væsentlig del af  

 udbyttet/kapitalnedsættelsen fra den overkurs, der blev etableret i  

 forbindelse med stiftelsen af det modtagende selskab.
 i  

  	I alle tilfælde overstiger udbytteudlodningen årets resultat  

 (efter tilførslen).
 Det er forespørgers repræsentants opfattelse, at den  

 hidtidige retspraksis alene vedrører spørgsmålet om  

 tilførsel af aktiver, og dermed overtrædelse af  

 vederlagsbestemmelsen i fusionsskattelovens § 15c.
 Situationen i nærværende sag vedrører imidlertid  

 spørgsmålet om de skattemæssige konsekvenser af udlodning  

 af udbytte til det hidtidige moderselskab efter gennemførelse af en  

 omvendt lodret fusion mellem moderselskabets datterselskab og dettes  

 datterselskab efter bestemmelserne i fusionsskattelovens  kapitel 1.
Fusionen er foretaget med det nederste selskab (C A/S) som det modtagende  

 selskab i henhold til tilladelse fra den stedlige told- og skatteregion af  

 22. august 2001. Tilladelsen er givet uden fastsættelse af  

 særlige vilkår, og samme region har ved brev af 24. august 2001  

 bekræftet, at tilladelsen opretholdes, selvom - som forudsat i  

 anmodningen - der ikke udstedes nye aktier i forbindelse med fusionen.
A A/S  

 blev således alene vederlagt med B A/S´s aktier i C A/S på  

 nominelt 10.000.000 kr.
Af yderligere forskelle i forhold til de omtalte afgørelser har  

 repræsentanten yderligere anført, 1. 	at udbytteudlodningen ikke er en integreret - og forud besluttet -  

 del af den gennemførte fusion 2. 	at udbytteudlodningen ikke knytter sig til en i forbindelse med  

 fusionen opstået overkurs, samt 3. 	at den påtænkte udbytteudlodning kunne være  

 foretaget allerede før fusionens gennemførelse, jf. yderligere  

 nedenfor.
 Det fremgår af den fælles regnskabsopstilling og  

 åbningsbalance pr. 1. januar 2001, at aktiekapitalen i B A/S pr. 31.  

 december 2000 udgjorde 50.000.000 kr., overkurs ved emission 67.582.000 kr.  

 og overført resultat 7.930.000 kr., således at den samlede  

 egenkapital i B A/S udgjorde i alt 125.512.000 kr.
 Udlodning på i alt 110.000.000 kr., der ønskes  

 gennemført på generalforsamlingen i foråret 2003, kunne  

 altså - ved udstedelse af proklama - tilvejebringes allerede inden  

 fusionens gennemførelse pr. 1. januar 2001.
 Det fremgår af åbningsbalancen for C A/S pr. 1. januar 2001  

 (efter fusionen), at aktiekapitalen udgjorde 10.000.000 kr.,  

 opskrivningshenlæggelser 2.833.000 kr. og overført resultat  

 112.679.000 kr., således at den samlede egenkapital udgjorde  

 125.512.000 kr. svarende til egenkapitalen i B A/S pr. 31. december 2000.
 Overført resultat i C A/S pr. 1. januar 2001 på 112.679.000  

 kr. fremkommer som overført resultat pr. 31. december 2000 på  

 18.851.000 kr. tillagt forskellen mellem egenkapitalen i C A/S pr. 31.  

 december 2000 på 31.684.000 kr. og egenkapitalen i  B A/S pr. 31.  

 december 2000 på 125.512.000 kr.
 Som følge af, at der er foretaget en omvendt lodret fusion med C  

 A/S som det modtagende selskab og B A/S som det indskydende selskab, og der i  

 forbindelse med fusionen ikke er foretaget nyudstedelse af aktier, har  

 fusionen således alene bevirket, at den egenkapital, der tidligere var  

 bundet i B A/S, nu ligger som fri egenkapital i C A/S.
 Repræsentanten har anført, at i forbindelse med anvendelse af  

 reglerne om skattefri fusion i fusionsskattelovens kapitel 1 fremgår  

 det af fusionsskattelovens § 2, at det er en betingelse for anvendelse af  

 reglerne, at "selskabsdeltagerne i det indskydende selskab alene  

 vederlægges med aktier eller anparter i det modtagende selskab og  

 eventuelt en kontant udligningssum på højst 10 pct. af disse  

 værdipapirers pålydende værdi eller, når der ikke  

 eksisterer en pålydende værdi, deres bogførte  

 værdi".
Det indskydende selskab er i nærværende situation B A/S, og  

 selskabsdeltagerne vil derfor teknisk set være aktionærerne i B  

 A/S, dvs.
A A/S.
Havde fusionen mellem B A/S og C A/S - som først  

 påtænkt - været gennemført med C A/S som det  

 indskydende (og dermed ophørende) selskab, ville vederlagskravet i  

 fusionsskattelovens § 2 have været knyttet til B A/S.
Et  

 efterfølgende udbytte fra B A/S ville således ikke have nogen  

 indflydelse på fusionen.
 Når det blev besluttet, at C A/S - og ikke B A/S - skulle være  

 det modtagende selskab, hang det sammen med en række  

 forretningsmæssige overvejelser, hvor der bl.a. blev lagt vægt  

 på, at man ved C A/S som det modtagende selskab undgik at skulle  

 overføre en række tilladelser og rettigheder mv., der allerede  

 lå i C A/S.
 Afslutningsvis har repræsentanten bemærket, at i  

 modsætning til de tidligere afgørelser, der har vedrørt  

 udlodninger i forbindelse med tilførsel af aktiver, vedrører  

 nærværende sag en koncernintern fusion mellem et datterselskab og  

 dettes datterselskab.
 Til forskel fra de offentliggjorte afgørelser kan yderligere  

 anføres, at den påtænkte udlodning i  

 nærværende situation ikke er en integreret - og forud besluttet -  

 del af den gennemførte fusion, at fusionen ikke knytter sig til en i  

 forbindelse med fusionen opstået overkurs, samt at den  

 påtænkte udbytteudlodning kunne være foretaget allerede  

 før fusionens gennemførelse.
Som det fremgår af ovenstående, har fusionen mellem C A/S og B  

 A/S således ikke forøget grundlaget for udlodning af udbytte til  

 A A/S.
Fusionen har således alene medført en overførsel  

 af bundne reserver til frie reserver, hvilket også kunne have  

 været sket i B A/S ved udstedelse af proklama.
 Havde koncernen valgt, at B A/S - som først antaget - skulle  

 være det modtagende selskab, ville et efterfølgende udbytte fra  

 B A/S ikke have haft indflydelse på den foretagne fusion mellem B A/S  

 og C A/S.
 C A/S er - på grund af forretningsmæssige overvejelser - valgt  

 som det modtagende selskab, hvorved A A/S i relation til fusionen må  

 defineres som selskabsdeltager i relation til fusionsskattelovens § 2.
 Der ses ikke at være noget lovmæssigt belæg for - i en  

 situation som den foreliggende - at skærpe en koncerns muligheder for  

 udbytteudlodning mellem de enkelte selskaber alene, fordi et bestemt selskab  

 vælges som det modtagende selskab.
 Under hensyn hertil er det repræsentantens opfattelse, at udlodning  

 af udbytte fra C A/S til A A/S ved generalforsamlingen i 2003 ikke vil have  

 skattemæssige konsekvenser for den pr. 1. januar 2001 foretagne fusion  

 mellem B A/S og C A/S.
På generalforsamlingen i 2002 forventes det alene at udlodde det  

 indtjente overskud i 2001 på ca. 15 mio. kr.
Herefter afventes  

 Ligningsrådets svar på den bindende forhåndsbesked,  

 før man tager stilling til, hvorvidt de resterende 95 mio. kr. skal  

 udloddes på den ordinære generalforsamling i 2003, idet man ikke  

 har mulighed for at udlodde udbytte på en ekstraordinær  

 generalforsamling.
 Indtjeningen og den førte udbyttepolitik i løbet af de  

 sidste fem år har haft følgende forløb:
 Overskud i t.kr.
 Udbytte i t.kr.
1996/97 5.931 4.000 1998 7.419 4.000 1999 3.098 0 2000 -1.783 0 2001 15.224 15.000 Det er oplyst at udbyttet i 1996/97 og 1998 blev fastsat primært  

 under hensyntagen til, at selskabet skulle have likviditet til den fremtidige  

 drift.
 I 1999 havde selskabet foretaget betydelige aktivitetsudvidelser med  

 investeringer på mere end 60 mio kr., hvorfor det blev besluttet ikke  

 at udlodde udbytte det pågældende år.
 Da der i 2000 fremkom et negativt resultat, blev det besluttet at undlade  

 udbytteudlodning.
Den skatteansættende myndigheds udtalelse Den skatteansættende myndighed for C A/S har udtalt, at man er af  

 den opfattelse, at efter vedtagelsen af lovforslag L 99 den 17. maj 2002, er  

 forespørgslen blevet uaktuel, idet den del af fusionsskattelovens § 2  

 stk. 1, hvorefter udligningssummen højst må udgøre 10  

 pct., er bortfaldet.
Som følge heraf kan det tiltrædes, at udlodningen fra C A/S  

 til A A/S kan ske uden, at det har indflydelse på den pr. 1. januar  

 2001 foretagne fusion mellem C A/S og B A/S.
Spørgsmål 2  

 udgår som følge af heraf.
Ligningsrådets afgørelse Ad spørgsmål 1) Ligningsrådet skal indledningsvis bemærke, at  

 spørgsmål 1 og 2 ikke er blevet uaktuelle som følge af  

 vedtagelsen af lovforslag L 99 den 17. maj 2002. Det fremgår  

 således af lov nr. 313 af 21. maj 2002 § 19, stk. 7, at de  

 ændrede regler om kontantvederlag i fusionsskatteloven § 2 alene har  

 virkning for fusioner med fusionsdato den 1. juli 2002 eller senere.
Det er  

 således de på fusionsdatoen gældende regler, der skal  

 anvendes.
 Efter en samlet konkret vurdering finder Ligningsrådets, at en  

 udlodning på i alt 110.000.000 kr. fra C A/S til A A/S på  

 generalforsamlingen i 2003 ikke vil have skattemæssige konsekvenser i  

 forhold til den pr. 1. januar 2001 gennemførte skattefri fusion mellem  

 C A/S og B A/S, hvorfor det stillede spørgsmål kan besvares med  

 et ja.
Ad spørgsmål 2) Spørgsmålet bortfalder som følge af besvarelsen af  

 spørgsmål 1.
