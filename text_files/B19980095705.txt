 Bekendtgørelse om   

 betaling for kontrol med gødning og jordforbedringsmidler m.m.
 I medfør af § 1, stk. 3, nr. 7, og § 3, stk. 2,  

 i lov om gødning og jordforbedringsmidler m.m., jf.  

 lovbekendtgørelse nr. 853 af 25. september 1996, og efter bemyndigelse  

 fastsættes:
 § 1. Virksomheder, der sælger produkter, der  

 er anmeldelsespligtige efter bekendtgørelse om gødning og  

 jordforbedringsmidler m.m., skal betale anmeldelsesgebyr, grundafgift, og  

 tillægsafgift som fastsat i bilaget til dækning af  

 Plantedirektoratets udgifter i finansåret til administration og kontrol  

 m.m. i henhold til de nævnte bekendtgørelser.
 Stk. 2. Tillægsafgift betales kun én gang for  

 samme parti.
 Stk. 3. For varer med indhold af produkter, for hvilke der  

 tidligere er betalt tillægsafgift, beregnes tillægsafgiften med  

 fradrag af betalte afgifter.
 Stk. 4. Udgifterne til gennemførelse af  

 detonerbarhedsprøver for partier af ren ammoniumnitratgødning,  

 jf. § 3, stk. 2, i bekendtgørelsen, betales efter regning af  

 anmelderen af produktet.
 Stk. 5. Afgifter og gebyrer tillægges  

 merværdiafgift.
 § 2. Virksomheder nævnt i § 1,  

 stk. 1, skal hvert år efter anmodning fra Plantedirektoratet og  

 inden den frist, direktoratet fastsætter, meddele direktoratet de  

 oplysninger om produktion og salg i det senest afsluttede  

 produktionsår, der er nødvendige for beregning af  

 afgifterne.
 Stk. 2. For virksomheder, der afmelder et produkt, beregnes  

 afgifterne på grundlag af virksomhedens oplysninger om produktion og  

 salg i den forløbne del af produktionsåret.
 Stk. 3. Undlader en virksomhed at meddele direktoratet de  

 nødvendige oplysninger inden den fastsatte frist, fastsætter  

 direktoratet beregningsgrundlaget for afgifterne  

 skønsmæssigt.
 § 3. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales rente af beløbet på 1,3 pct. månedligt  

 for hver påbegyndt måned regnet fra forfaldsdatoen.
 Stk. 3. Der er udpantningsret for afgifter, gebyrer og  

 renter.
 § 4. Dækker de opkrævede afgifter ikke  

 Plantedirektoratets udgifter, kan direktoratet indregne det manglende  

 beløb ved fastsættelsen af afgiftssatser for følgende  

 finansår.
 Stk. 2. Overstiger de opkrævede afgifter  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgiftssatser for følgende  

 finansår.
 § 5. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 1038 af 17. december 1997 om  

 betaling for kontrol med gødning og jordforbedringsmidler m. m.  

 ophæves.
Bilag Betalingstakster A.
Anmeldelsesgebyr pr. produkt	1000 kr.
B.
Den årlige afgift betales som:
 1)	En grundafgift på 1.000 kr. pr. anmeldt produkt og
  

 2)	En tillægsafgift beregnet på grundlag af virksomhedens  

 oplysninger om salg af anmeldte pro	dukter i den afsluttende sæson  

 /1. juli - 30. juni) på:
