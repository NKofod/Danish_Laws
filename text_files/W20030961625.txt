Landsskatteretskendelse af 20. januar 2003 vedr.  

 Aktieavancebeskatning  handelsværdien af en minoritetsaktiepost den 19.  

 maj  

 1993 Klagen vedrører Ligningsrådets bindende forhåndsbesked af 24.  

 april 2001 offentliggjort i SKM 2001.199 LR/TfS 2001.527.
 Spørgsmålet til Ligningsrådet var følgende:
Kan handelsværdien på aktierne i A A/S  

    

 pr. 19. maj 1993 fastsættes til kurs 1.292 ? Ligningsrådets har besvaret spørgsmålet således:
Nej.
Handelsværdien 19. maj 1993 var kurs 985.
 Det af sagen omhandlede spørgsmål er tidligere behandlet af  

 Ligningsrådet ved en bindende forhåndsbesked af 3. januar 1996 (kurs fastsat  

 til 140) samt af Landsskatteretten ved en kendelse af 29. maj 1998 (j. nr.  

 621-1943-0086) (kurs fastsat til 146,88 svarende til selskabets indre værdi  

 beregnet af revisor).
Sagen blev af A A/S indbragt for Østre Landsret (påstand kurs  

 1.292). For så vidt der under sagens behandling for Landsskatteretten havde  

 været afholdt syn og skøn efter skattestyrelseslovens § 30, hvor kursen var  

 fastsat til 844 (forventet nettoresultat i 1993 12 mio. kr. x P/E faktor  

 8,55,  

 eller værdi 102,6 mio. kr.), blev det fra selskabets side gjort gældende, at  

 der fremkom en beregningsfejl (P/E faktoren 8,55 skulle være 9,975), således  

 at  

 der i stedet fremkom kurs 985, jf. processkrift af 17. marts 1999. Dette blev  

 tiltrådt af Kammeradvokaten i processkrift af 15. juni 1999, som dog bl.a.  

 bemærkede, at syns- og skønsmændene havde konkluderet, at regnefejlen ikke  

 kunne tillægges afgørende betydning for deres skøn over aktiernes værdi, jf.  

 at  

 det i syns- og skønsmændenes brev af 17. april 1997 til selskabet bl.a.  

 anføres:. at den handelsværdi vi har fundet, skal betragtes ud fra en  

 helhedsvurdering og som et skøn.
Vi har i vores erklæring angivet de  

 vigtigste  

 faktorer, der har dannet baggrund for værdifastsættelsen, men skønnet er ikke  

 alene baseret herpå.
 For Østre Landsret blev sagen ifølge kopi af retsbogudskrift af  

 24. november 2000 forligt således: Sagen hjemvises til Ligningsrådet  

 til  

 fornyet skønsmæssig ansættelse af handelsværdien af en minoritetsaktiepost i  

 A  

 A/S den 19. maj 1993, idet den skønsmæssige ansættelse skal ske i  

 overensstemmelse med Højesterets dom TfS 2000.560 H.
Ligningsrådet har herefter i den påklagede bindende  

 forhåndsbesked af 24. april 2001 ansat handelsværdien af aktierne i A A/S den  

 19. maj 1993 til kurs 985, som svarer til syns- og skønsmændenes kurs på 844  

 alene korrigeret for beregningsfejlen.
Klagen til Landsskatteretten angår, at  

 kursen ifølge det foreliggende syn og skøn på 844  og dermed også den  

 af  

 Ligningsrådets fastsatte kurs 985  findes at være fastsat for lavt.
 De faktiske forhold, herunder også indholdet af syns- og  

 skønserklæring af 19. marts 1997 og supplerende syns- og skønserklæring af  

 28.  

 juli 1997, er beskrevet i Ligningsrådets afgørelse af 24. april 2001  

    

 i overensstemmelse med Landsskatterettens  

 tidligere kendelse af 29. maj 1998.
 For så vidt Ligningsrådet - i overensstemmelse med Told- og  

 Skattestyrelsens indstilling  har ansat handelsværdien af aktierne i A  

 A/S den  

 19. maj 1993 til kurs 985, er der med udgangspunkt i Højesterets dom i TfS  

 2000.560 bl.a. henvist til, at bestemmelserne om omsættelighedsbegrænsningen  

 og  

 formålet hermed samt de realistiske muligheder for afståelse uden  

 begrænsninger  

 og syns- og skønsmændenes vurderinger samlet må føre til denne kurs.
Det er bl.a. lagt til grund, at en afståelse uden  

 omsættelighedsbegrænsninger var en realistisk mulighed for  

 minoritetsaktionærerne den 19. maj 1993, og at der derfor ikke skal ses bort  

 fra merværdierne i selskabet, at der kan tages udgangspunkt i syns- og  

 skønsmændenes vurdering, herunder kan anvendes price/earning metoden, men at  

 der dog skal ske korrektion af regnefejlen, samt at kurs 985 gælder for alle  

 minoritetsaktionærer, uanset at aktionærerne ikke besad den samme viden om  

 selskabets fremtidsmuligheder.
Det forhold, at en direktør i A A/S kendte til  

 de intensive bestræbelser på et samlet salg af virksomheden og derfor  

 flittigt  

 opkøbte aktier til favørkurs i 1993 (frem til generalforsamlingen i oktober  

 1993, hvor de øvrige aktionærer blev orienteret om det planlagte salg af  

 aktierne), er således ikke anset at bevirke, at kursen den 19. maj 1993 på  

 hans  

 aktier var højere end kursen for aktier ejet af de andre  

 minoritetsaktionærer,  

 som ikke kendte til salgsbestræbelserne.
 Selskabets advokat har nedlagt påstand om, at værdien pr. 19.  

 maj 1993 af aktierne i A A/S principalt ansættes til kurs 1.292 og subsidiært  

 til en efter Landsskatterettens skøn højere kurs end 985.
 Det er gjort gældende, at den rette kurs er 1.292, idet kursen  

 findes at svare til den kurs, hvortil aktierne blev solgt til uafhængig  

 tredjemand i januar 1994. Særligt 3 forhold findes at medføre, at kursen  

 ifølge  

 det foreliggende syn og skøn  alene korrigeret for beregningsfejlen -  

 ikke kan  

 anses som udtryk for aktiernes handelsværdi pr. 19. maj 1993.
 For det første er det gjort gældende, at det skønnede  

 nettoresultat for 1993 på 12 mio. kr. er vurderet for lavt begrundet i, at  

 syns- og synsmændene har haft ufuldstændige oplysninger til rådighed.
 Der er henvist til, at det skønnede resultat efter skat for 1993  

 på 12 mio. kr. - udover at ligge markant under det faktisk realiserede  

 nettoresultat (ca. 17,1 mio. kr.) - tillige ligger markant under selskabets  

 egne forventningsresultater, jf. følgende 4 dokumenter:
 a)Brev af 21. maj 1993 fra B til C, hvorefter et overskud før  

 skat på vel over 25 mio. kr. er sandsynligt svarende til et resultat  

 efter  

 skat på ca. 16,5 mio. kr.
 b)Referat af 11. juni 1993 af møde afholdt den 10. juni 1993 med  

 den senere køber, hvor det af pkt. 10 fremgår Jeg udleverede Info om A  

 og  

 fortalte, at vi havde budgetteret med 16-17 mill. kr. i overskud, men  

 forventede et bedre resultat, da vi var foran budgettet.
 c)Redegørelse om As økonomiske situation af 14. juli 1993,  

 hvor nettoresultat for 1993 vurderes til 15,2 mio. kr. (resultat før skat 23  

 mio. kr.).
 d)Halvårsregnskab for 1. halvår 1993 udarbejdet den 24. august  

 1993 (med et nyt revideret budget), hvorefter der forventes et resultat før  

 skat på 24,5 mio. kr. (mod budgetteret 16,3 mio. kr.) og efter skat på 16,1  

 mio. kr. (mod budgetteret 10,1 mio. kr.). Det er oplyst, at de budgettal, der  

 henvises til i halvårsregnskabet (tal i parentes), er fra 8. december 1992.
Vedrørende disse dokumenter fra 1993 forelå for syns- og  

 skønsmændene redegørelsen fra juli og halvårsregnskabet fra august, men ikke  

 brevet fra maj og mødereferatet fra juni.
Ledelsen kunne på et meget tidligt  

 tidspunkt grundet præcise informationer om ordrebeholdningen med stor  

 sikkerhed  

 forudsige nettoresultatet for 1993. Resultatet kan, som det er almindeligt  

 for  

 ordreproducerende virksomheder, med høj grad af sikkerhed forudsiges så langt  

 frem, som der er ordrer, og for selskabet var ordrebogen rent faktisk i maj  

 1993 fyldt for resten af året, hvilket syns- og skønsmændene ikke var klar  

 over.
Rigtigheden af ledelsens vurdering underbygges af brevet fra maj og  

 mødereferatet fra juni, og disse 2 dokumenter viser yderligere, at ledelsen  

 allerede i maj 1993 havde haft forventning om et overskud før skat på 25 mio.  

 kr. svarende til et nettoresultat  

    

 på  

 omkring 16,5 mio. kr., og at der har været konsistens i ledelsens vurdering i  

 hele perioden.
 Der er således ikke grundlag for syns- og skønsmændenes  

 pessimistiske vurdering af nettoresultatet for 1993. Bruges ledelsens eget  

 autentiske skøn fra maj 1993 på 16,5 mio. kr. som udgangspunkt for en  

 værdiberegning efter syns- og skønsmændenes formel, kommer man frem til kurs  

 1.354 (beregnes således: 16,5 x 9,975 : 12.150.000 kr.), hvilket er over, men  

 ikke langt fra kurs 1.292, som gøres gældende som den rigtige.
 For det andet er det gjort gældende, at det findes forkert, at  

 syns- og skønsmændene har fastsat værdien ud fra, at der er tale om  

 minoritetsaktier.
 Det fremgår af Højesterets dom i TfS 2000.560, at betydningen af  

 begrænsninger i aktiers omsættelighed efter aktionæroverenskomst eller  

 vedtægter ved værdiansættelsen pr. 19. maj 1993 beror på en konkret  

 vurdering,  

 og at muligheden for salg til en højere kurs, herunder ved et samlet salg af  

 alle aktionærers aktier, kan indgå i vurderingen, medmindre sådanne  

 muligheder  

 må  

    

 anses for urealistiske.
Ligningsrådet har korrekt lagt vægt på, at en afståelse uden  

 omsættelighedsbegrænsninger var en realistisk mulighed for  

 minoritetsaktionærerne den 19. maj 1993, og at der derfor ikke skal ses bort  

 fra merværdierne i selskabet.
Den værdi, som var lagt til grund i relation  

 til  

 syns- og skønsmændenes kurs 844 - og dermed også Ligningsrådets kurs 985  

  er  

 imidlertid fejlagtigt ikke værdien ved et samlet salg, men værdien ved salg  

 som  

 minoritetspost, således at det ikke er taget i betragtning, at  

 omsættelighedsbegrænsningerne indebar en fordel for aktionærerne.
Det fremgår  

 udtrykkeligt af syns- og skønserklæringen, som forelå forinden TfS 2000.560  

 HD,  

 at kurs 844 er værdiansættelsen af en minoritetspost, og at omsætning af  

 større  

 aktieposter, som medfører, at køber opnår en dominerende indflydelse, giver  

 højere kurser, end der er lagt til grund ved skønnet.
Selskabets aktionærer var ganske vist alle minoritetsaktionærer,  

 men det er forkert at fastsætte værdien ud fra, at der er tale om  

 minoritetsaktier.
Alle aktionærer var på grund af vedtægter og  

 aktionæroverenskomst bundet således til hinanden, at de realistisk kunne  

 regne  

 med et samlet salg af alle aktier, således som det faktisk også skete.  

 Hensigten med de omsættelighedsbegrænsninger, der var indeholdt i vedtægter  

 og  

 aktionæroverenskomst, var netop at sikre en høj kurs.
Der var pr. 19. maj  

 1993  

 en realistisk forventning om, at alle aktier kunne sælges samtidig, og at  

 alle  

 aktionærer derfor kunne få fordel af den højere kurs, der altid følger af et  

 samlet salg.
Efter Højesterets dom er der tale om en urigtig retsanvendelse,  

 hvis man ikke tager højde for, at hver enkelt aktionær rent faktisk havde  

 sikret sig en andel af denne majoritetspræmie.
 Spørgsmålet, om aktierne skal værdiansættes som minoritets-  

 eller som majoritetsaktieposter, findes i øvrigt i virkeligheden at være en  

 ligningsmæssig, retlig bedømmelse, som ligger uden for syns- og skønsmændenes  

 kompetence.
For det tredje er det gjort gældende, at det findes forkert, at  

 syns- og skønsmændene har foretaget et konservativt og forsigtigt skøn.
Der  

 er  

 henvist til, at det af syns- og skønserklæringen fremgår, dels at  

 resultatestimatet er konservativt og forsigtigt, dels at  

 Værdien er skønnet  

 ud fra et konservativt, forsigtigt grundlag.
Det er et retligt forkert udgangspunkt at foretage et  

 konservativt og forsigtigt skatteretligt skøn.
Skatteretligt kan der ikke af  

 forsigtighedsgrunde skønnes til ugunst for skatteyderne.
Der må  

 anlægges et  

 så vidt muligt neutralt skøn.
Der må lægges vægt på, at aktierne i januar  

 1994  

 blev afhændet til kurs 1.292, uden at der i perioden fra maj 1993 til januar  

 1994 var indtruffet begivenheder, der begrundede en markant værdistigning.
For så vidt der ved syns- og skønsmændenes metodevalg lægges  

 stor vægt på virksomhedens økonomiske resultat i afståelsesåret, er det  

 bemærket, at syns- og skønsmændene ved skønnets udøvelse har foretager et  

 fradrag på 30 % for dette forhold, og at aktionærerne således ved  

 værdiansættelsen har betalt så rigeligt for den usikkerhed, som  

 måtte knytte  

 sig til virksomhedens fremtidige indtjeningsevne.
Et synspunkt om, at syns-  

 og  

 skønsmændene har ønsket at foretage en korrektion for fokuseringen på  

 årsresultatet ved at foretage et konservativt og forsigtigt skøn  

 over  

 forventningerne til årsresultatet, falder hermed til jorden.
Syns- og  

 skønsmændenes resultatansættelse på 12 mio. kr. svarende til kurs 985 findes  

 også at skulle ses i lyset af selskabets egne resultatforventninger.
 I øvrigt findes den fastsatte kurs 985 at føre til et  

 uforklarligt stort spring i aktiernes værdi i perioden fra maj 1993   

 januar  

 1994 (stigning på 30 % i perioden).
For så vidt salgskursen ved salget af aktier i A A/S i 1994 var  

 på 1.292 og i 1995 på 920, er det bemærket, at selskabet som  

 ordreproducerende  

 havde store udsving i indtjeningen, og at kursforskellene ved salgene i hhv.  

 1994 og 1995 skyldtes, at der ved beregningsmodellen indgik indtjeningen for  

 forskellige år.
Ved beregningsmodellen i syns- og skønserklæringen er  

 korrigeret  

 for denne usikkerhed.
 Kammeradvokaten har som repræsentant for Told- og  

 Skattestyrelsen med udgangspunkt i et indlæg til Landsskatteretten, hvor der  

 nærmere er gennemgået Sagens baggrund samt Ligningsrådets  

 afgørelse og syns-  

 og skønserklæringen, indstillet den påklagede bindende forhåndsbesked  

 stadfæstet.
 Vedrørende punkt 1 er det gjort gældende, at syn- og  

 skønsmændene har set alle væsentlige dokumenter med oplysninger af betydning  

 for vurderingen af selskabets indtjeningsevne i 1993, således som denne kunne  

 foretages pr. 19 maj 1993, herunder redegørelsen fra juli 1993,  

 halvårsregnskabet fra august 1993 (med et nyt revideret budget) og  

 Information  

 om A A/S dateret den 17. maj 1993.
Af brevet fra maj 1993 og mødereferatet fra juni 1993, som  

 Ligningsrådet i øvrigt ved sin afgørelse var bekendt med, kan i virkeligheden  

 ikke udledes andet og mere end den kendsgerning, som syns- og skønsmændene  

 rent  

 faktisk har regnet med.
Det håndskrevne brev fra maj 1993 er et  

 uforpligtende,  

 optimistisk gæt, som ikke hviler på et seriøst grundlag, og som ikke er  

 noget,  

 som en potentiel køber ville kunne lægge særlig vægt på.
Mødereferatet fra  

 juni  

 1993 viser ganske vist, at man på dette tidspunkt forventede et bedre  

 resultat  

 end det budgetterede, men nævner intet om størrelsen.
Syns- og skønsmændene  

 har  

 rent faktisk også i deres erklæring netop lagt til grund, at årets resultat  

 ville blive bedre end budgetteret.
Det var først i juli 1993, hvor resultatet  

 af analysen af selskabets økonomiske situation reelt forelå, at man første  

 gang  

 - på et seriøst grundlag  kunne sætte et tal på forventningerne.  

 Resultatet  

 ifølge den nye prognose var 15,2 mio. kr. efter skat, hvilket ganske vist er  

 mere end det estimat på 12 mio. kr., som syns- og skønsmændene har lagt til  

 grund, men tallet forelå også først i en økonomisk analyse fra juli 1993  

  og  

 ikke allerede den 19. maj 1993. Den nye prognose skal endvidere bedømmes i  

 lyset af et tidligere udarbejdet budget, hvor man kun havde regnet med et  

 nettoresultat på 10,1 mio. kr.
 Vedrørende punkt 2 er det gjort gældende, at syns- og  

 skønsmændene med rette har foretaget værdiansættelsen ud fra en forudsætning  

 om, at der er tale om en minoritetsaktiepost.
Samtlige aktionærer var minoritetsaktionærer, og det blev meget  

 tydeligt ved Højesterets dom TfS 2000.560 H fastslået, at efter ordlyden af §  

 19, stk. 3, 1. pkt. sammenholdt med 2. pkt. og efter bestemmelsens formål må  

 aktiernes handelsværdi forstås som handelsværdien af den enkelte  

 aktionærs  

 aktier.
I den forbindelse er dog fra Told- og Skattestyrelsens udtalelse af  

 30.  

 juli 2001 til Landsskatteretten, hvor klagen kommenteres, citeret følgende:  

 Hermed dog ikke sagt, at værdien af selskabet ved et samlet salg er  

 irrelevant.
Værdien af selskabet ved et samlet salg af alle aktierne vil  

 påvirke handelsværdien af en minoritetsaktiepost, afhængig af udsigten til et  

 samlet salg.
Handelsværdien af en minoritetsaktiepost fastsættes således  

 under  

 hensyn til alle relevante omstændigheder, herunder værdien af selskabet ved  

 et  

 samlet salg. Det fremgår også af den bindende forhåndsbesked, at der er taget  

 højde for alle relevante forhold, herunder også aktionærernes muligheder for  

 at  

 opnå en højere kurs ved et senere samlet salg.
Det er bemærket, at det er  

 Ligningsrådets skøn  og ikke syns- og skønserklæringen  som  

 klagesagen drejer  

 sig om.
Videre fremgår, at syns- og skønsmændenes beregning er baseret på en  

 opgørelse af værdien af hele selskabet, og at betydningen af, at der er tale  

 om  

 en minoritetsaktiepost (med de muligheder, der gælder for et realisere en  

 sådan, herunder salg i forbindelse med samlet afståelse), så er kommet til  

 udtryk på den måde, at det har påvirket den kapitaliseringsfaktor  

 (P/E-faktoren), som er lagt til grund ved kursberegningen.
P/E-faktoren er  

 således  

 et udtryk for de forskellige hensyn, som skal indgå i vurderingen   

 herunder at  

 der er tale om en minoritetsaktiepost.
 Det findes ret beset at have været til aktionærernes fordel, at  

 Ligningsrådet  efter en konkret helhedsvurdering  trods alt ikke  

 har fundet  

 tilstrækkelig anledning til at fravige det resultat, der følger af syns- og  

 skønserklæringen, herunder henset til syns- og skønsmændenes synspunkt om, at  

 omsætningsbegrænsningerne ikke har haft betydning for den enkelte aktionærs  

 aktiepost.
Ligningsrådet har  med rette  statueret, at ledelsens  

 insiderviden om de aktuelle salgsbestræbelser ikke kan begrunde, at værdien  

 af  

 direktørens aktier var større af den grund, og denne vurdering er da heller  

 ikke anfægtet.
Det afgørende er situationen, således som den måtte bedømmes  

 af  

 den almindelige aktionær den 19. maj 1993. For den almindelige aktionær  

 forelå  

 der viden om, at 1991 havde været et dårligt år, og at resultatet i 1992  

 havde  

 været endnu dårligere, og de aktuelle salgsbestræbelser var ikke kendt.
Den  

 almindelige aktionær kunne således ikke vide, at der var grund til at regne  

 med  

 et nært forestående - gunstigt  salg, hvilket de mange handler til  

 favørkursen  

 i henhold til klausulen i selskabets vedtægter også vidner om, jf. oversigt  

 over handel med aktier i selskabet, som er nærmere omtalt i Kammeradvokatens  

 indlæg til Landsskatteretten.
 Vedrørende punkt 3 er det gjort gældende, at der er særlige  

 hensyn, som taler for et konservativt og forsigtigt skøn ved estimering af  

 det  

 indtjeningsniveau, som danner grundlag for beregning af selskabets  

 handelsværdi.
Der er tale om en virksomhed med store markedsbetingede udsving  

 i ordreindgangen fra år til år og med tilsvarende udsving i  

 nettoresultaterne.  

 Dette taler for, at man - ved den anvendte beregningsmodel, hvor alene  

 indtjeningen i afståelsesåret er i fokus - ikke uden forsigtighed bare lægger  

 en forventet rekordindtjening i afståelsesåret til grund.
Den helt rigtige  

 beregningsmetode ville have været en model svarende til den, som rent faktisk  

 blev anvendt ved salget, men faren ved den anvendte model, hvor alene  

 indtjeningen i afståelsesåret er i fokus, således at der ikke tages hensyn  

 til  

 selskabets (meget dårlige) indtjening de foregående år eller indtjeningen de  

 efterfølgende år, kompenseres i nogen grad ved anvendelse af et  

 konservativt/forsigtigt skøn.
Netop fordi syns- og skønsmændene har udvist  

 denne forsigtighed ved estimeringen af indtjeningsniveauet, bliver  

 nettoresultatet af deres værdiansættelsesmetode acceptabel.
I øvrigt er der lagt en indtjening på 12 mio. kr. til grund   

 altså næsten 2 mio. kr. større end budgettet - selv om der den 19. maj 1993  

 ikke forelå en egentlig økonomisk analyse eller noget nyt revideret budget,  

 men  

 kun oplysninger om, at man på dette tidspunkt var foran budgettet.
Meget  

 kunne  

 endnu gå galt i 1993  således som det skete året før, hvor de  

 forventninger,  

 som ledelsen havde stillet i udsigt på generalforsamlingen i marts 1992, ikke  

 holdt vand, da det kom til stykket, jf. referat af  

 generalforsamling den 31. marts  

 1993 i A A/S, som er nærmere omtalt i kammeradvokatens indlæg til  

 Landsskatteretten.
 Landsskatteretten  

 udtaler:
 Ifølge § 19, stk. 3, i lov nr. 421 af 25. juni 1993 (om ensartet  

 udbytte- og aktieavancebeskatning m.v.) kan ved en minoritetsaktionærs  

 aktieafståelse efter 3 års ejertid som anskaffelsessum anvendes aktiernes  

 handelsværdi pr. 19. maj 1993 i stedet for anskaffelsessummen.
Ifølge Højesterets dom i TfS 2000.560 må der ved bedømmelsen af  

 handelsværdien pr. 19. maj 1993 i relation til § 19, stk. 3, i lov nr. 421 af  

 25. juni 1993 tages udgangspunkt i handelsværdien af den enkelte aktionærs  

 aktier, og ved værdiansættelsen må betydningen af begrænsninger i vedtægter  

 eller aktionæroverenskomst bero på en konkret vurdering.
Endvidere må der ved  

 denne vurdering tages hensyn til, at der efter bestemmelsens formål alene  

 skal  

 ske beskatning af gevinster vedrørende perioden efter den 19. maj 1993, og  

 til,  

 at værdiansættelsen skal ske uden sigte på en bestemt af flere mulige  

 afståelsessituationer, således at mulighederne for den enkelte aktionærs salg  

 til en højere kurs, herunder ved et samlet salg af alle aktionærers aktier,  

 kan  

 indgå i vurderingen, medmindre sådanne muligheder den 18. maj 1993 måtte  

 anses  

 for urealistiske.
 Vedrørende aktierne i A A/S må det lægges til grund, at der  

 under sagens tidligere behandling for Landsskatteretten har været afholdt syn  

 og skøn, jf. skattestyrelseslovens § 30, hvorefter handelsværdien pr. 19. maj  

 1993 blev ansat til kurs 844, og at Ligningsrådet ved den påklagede afgørelse  

 af 24. april 2001 har fastsat kursen til 985, hvor der er taget udgangspunkt  

 i  

 kurs 844, men således at der er korrigeret for en beregningsfejl.  

 Korrektionen  

 er tiltrådt, selv om syns- og skønsmændene har tilkendegivet, at regnefejlen  

 ikke kan tillægges afgørende betydning for deres skøn over aktiernes værdi,  

 idet den skønnede handelsværdi skal betragtes ud fra en helhedsvurdering, jf.  

 deres brev til selskabet af 17. april 1997.
 Retten finder, at der ikke er grundlag for at tilsidesætte den  

 af Ligningsrådet fastsatte kurs 985 ud fra det synspunkt, at værdiansættelsen  

 ikke er i overensstemmelse med Højesterets dom i TfS 2000.560, ligesom der  

 ikke  

 ud fra det i sagen oplyste findes grundlag for at antage, at aktiernes  

 handelsværdi pr. 19. maj 1993 overstiger kurs 985.
Vedrørende synspunktet - at det er forkert at fastsætte kursen  

 ud fra, at der er tale om minoritetsaktier, idet kursen i stedet findes at  

 skulle fastsættes ud fra kursen ved et samlet salg af selskabet - bemærkes,  

 at  

 A A/S pr. 19. maj 1993 var et selskab med et stort antal aktionærer, som alle  

 var minoritetsaktionærer, og at der ved bedømmelsen af handelsværdien pr. 19.  

 maj 1993 må tages udgangspunkt i handelsværdien af den enkelte aktionærs  

 aktier.
Endvidere bemærkes, at syns- og skønsmændenes værdiansættelse ikke er  

 en kunstigt lavt beregnet kurs uafhængig af merværdierne i selskabet.
For så  

 vidt der efter en konkret bedømmelse kan tages hensyn til  

 omsætningsbegrænsninger ved værdiansættelsen, må det således lægges til  

 grund,  

 at de omsætningsbegrænsninger, som var gældende for aktierne pr. 19. maj  

 1993,  

 i det konkrete tilfælde ikke er tillagt betydning ved syns- og skønsmændenes  

 kursfastsættelse, herunder uanset at der rent faktisk helt frem til oktober  

 1993, hvor der af selskabets ledelse blev informet om et eventuelt salg, er  

 handlet aktier i selskabet til den lave favørkurs, jf. nærmere oversigten  

 over  

 handler af aktier i selskabet.
I øvrigt bemærkes, at salget af A A/S rent  

 faktisk skete over 3 år (1994, 1995 og 1996) til forskellige kurser (hhv.  

 1.292, 920 og 1.040), således at det heller ikke er hele selskabet, som er  

 solgt til kurs 1.292.
 For så vidt det er gjort gældende  at nettoresultatet på 12  

 mio. kr. er for lavt begrundet i ufuldstændige oplysninger, idet der er  

 henvist  

 til et brev fra maj 1993 og et mødereferat fra juni 1993  bemærkes, at  

 selskabet under syns- og skønssagen har haft lejlighed til at fremlægge de 2  

 dokumenter, og at der hverken ud fra indholdet af disse eller sagens  

 oplysninger i øvrigt findes grundlag for at antage, at størrelsen af det af  

 syns- og skønsmændene vurderede nettoresultat for 1993 beror på et  

 utilstrækkeligt kendskab til de faktiske forhold.
 For så vidt resultatestimatet ifølge syns- og skønsmændene er  

 konservativt og forsigtigt bemærkes i øvrigt, at der ikke efter indholdet af  

 syns- og skønsrapporten er grundlag for at antage, at vurderingen ikke er  

 udtryk for et skøn over handelsværdien ved fri handel mellem to uafhængige  

 parter, og at syns- og skønsmændene også i den supplerende syns- og  

 skønserklæring  

 af 28. juli 1997 har givet udtryk for, at der ved vurderingen er taget  

 udgangspunkt i en sædvanlig definition af handelsværdien, nemlig den  

 fair  

 værdi, der kan opnås ved fri handel mellem to uafhængige parter.
 Den påklagede bindende forhåndsbesked stadfæstes derfor.
