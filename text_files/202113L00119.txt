Vedtaget af Folketinget ved 3. behandling den 2. juni 2022 Forslag til Lov om ændring af lov om indhentelse af børneattest i forbindelse med ansættelse af personale m.v.
(Indførelse af orienteringspligt for politiet) § 1 I lov om indhentelse af børneattest i forbindelse med ansættelse af personale m.v., jf. lovbekendtgørelse nr. 362 af 2. april 2014, som ændret ved § 4 i lov nr. 742 af 1. juni 2015 og § 30 i lov nr. 503 af 23. maj 2018, foretages følgende ændring:
 1. Efter § 3 a indsættes:
»§ 4. Kulturministeren kan efter forhandling med justitsministeren fastsætte regler om, at politiet skal orientere Udelukkelsesnævnet for seksuelle krænkelser, hvis medlemmer af Danmarks Idrætsforbund, DGI eller Dansk Firmaidræt indhenter børneattester med anmærkninger.« § 2 Loven træder i kraft den 1. juli 2022.
