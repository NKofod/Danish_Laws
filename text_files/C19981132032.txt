 Ændringer af færdselsloven.
Indholdsfortegnelse 1. Indledning Ved lov nr. 468 af 10. juni 1997 og lov nr. 73 af 4. februar 1998 er der  

 gennemført en række ændringer af færdselsloven.
De ændringer, der skete ved lovændringen af 10. juni 1997, er beskrevet i  

 meddelelse nr. 4/1997. Imidlertid har der efterfølgende vist sig et behov for  

 præcisering og uddybning af en række punkter i denne meddelelse.
Endvidere  

 giver indførelsen af den nye promillegrænse anledning til en række spørgsmål  

 om bl.a. strafudmåling.
 Denne meddelelse er derfor en samlet gennemgang af de seneste ændringer af  

 færdselsloven, således at meddelelse nr. 4/1997 samtidig ophæves.
Meddelelsen indeholder navnlig i relation til den nye promillegrænse nogle  

 retningslinier for anklagemyndighedens strafpåstande i gentagelsestilfælde og  

 i tilfælde med flere kørsler til samtidig pådømmelse.
Forarbejderne til  

 lovændringen giver alene begrænset vejledning om strafudmålingen i disse  

 situationer.
På denne baggrund kan det give anledning til tvivl, om de  

 retningslinier, der fastsættes i meddelelsen, vil blive fulgt i domstolenes  

 praksis.
Der er derfor i meddelelsen fastsat en indberetningsordning til  

 statsadvokaterne, jf. nedenfor pkt. 10. Indberetningsordningen skal give  

 mulighed for, at egnede domme ankes til landsretterne med henblik på  

 fastlæggelse af en ensartet praksis, og at denne meddelelse, hvis der bliver  

 behov for det, kan ajourføres.
 Endelig ophæves en række ældre meddelelser, hvor der nu er fast  

 retspraksis, og hvor meddelelserne derfor på nuværende tidspunkt må anses for  

 overflødige.
2. Ny promillegrænse 2.1. Indledning Ved lov nr. 468 af 10. juni 1997 blev promillegrænsen nedsat fra 0,80  

 promille til 0,50 promille.
Lovændringen indebar endvidere, at domfældelse  

 for promillekørsel ville kunne ske på grundlag af måling af  

 alkoholkoncentrationen i udåndingsluften.
 Ifølge bemærkningerne til lovforslaget skulle ændringen imidlertid først  

 træde i kraft, når politiet rådede over det nødvendige udstyr til måling af  

 udåndingsluften, og når der var fastlagt regler om, hvilke  

 alkoholkoncentrationer i udåndingsluften der svarer til  

 alkoholkoncentrationen i blodet (ækvivalensregler).
 Under hensyn til den tid, der vil forløbe, før der foreligger et  

 tilstrækkeligt grundlag for et forslag om ækvivalensregler, har  

 Trafikministeriet fundet det bedst stemmende med intentionerne bag forslaget  

 om nedsættelse af promillegrænsen at gennemføre nedsættelsen af  

 promillegrænsen uden at afvente, at det bliver muligt at anvende elektroniske  

 udåndingsprøver.
 På den baggrund blev færdselsloven på ny ændret ved lov nr. 73 af 4.  

 februar 1998, således at færdselslovens § 53, stk. 3, nu har fået følgende  

 ordlyd:
"For promillekørsel straffes den, som uden at være skyldig i  

 spirituskørsel, fører eller forsøger at føre et motordrevet køretøj efter at  

 have indtaget spiritus i et sådant omfang, at alkoholkoncentrationen i blodet  

 under eller efter kørslen overstiger 0,50 promille." I tilknytning til loven udsendte Trafikministeriet bekendtgørelse nr. 88  

 af 6. februar 1998, hvoraf det fremgår, at den nye promillegrænse trådte i  

 kraft den 1. marts 1998.
 Det vil være nødvendigt på ny at ændre § 53, stk. 3, når der er det  

 tilstrækkelige grundlag for at optage ækvivalensreglerne i lovform.
 Der er i forarbejderne til lovændringen taget stilling til strafudmålingen  

 for 1. - 4. gangstilfælde af promillekørsel i intervallet 0,51-0,80. Det er  

 derimod ikke i bemærkningerne anført, i hvilket omfang tidligere kørsler i  

 intervallet mellem 0,51 - 0,80 promille skal have betydning for  

 straffastsættelsen i tilfælde af en aktuel kørsel med en promille over 0,80,  

 eller i hvilket omfang tidligere promille- og spirituskørsler over 0,80  

 promille skal have betydning for straffastsættelsen for en aktuel kørsel i  

 intervallet 0,51-0,80 promille.
Nedenfor i afsnit 2.2. gennemgås lovforslagets bemærkninger vedrørende  

 sanktionen for promillekørsel, herunder ved gentagen kørsel med en promille  

 på 0,51-0,80. Afsnit 2.3. nævner eksempler på gentagelsesvirkningen ved  

 kombinationer af kørsel med promille over 0,80 og under 0,80, og i afsnit  

 2.4. fastsættes retningslinier vedrørende flere kørsler til samtidig  

 påkendelse.
I afsnit 2.5. beskrives gentagelsesvirkningens tidsmæssige  

 udstrækning.
2.2. Strafudmåling Det fremgår af færdselslovens § 117, stk. 3, at promillekørsel straffes  

 med bøde.
Såfremt den skyldige tidligere er dømt for spiritus- eller  

 promillekørsel, kan straffen dog stige til hæfte eller fængsel indtil 1 år.
 For så vidt angår straffastsættelsen for promillekørsel i intervallet  

 0,51-0,80 promille fremgår følgende af bemærkningerne til lovforslaget:
"Sanktionen for promillekørsel i intervallet 0,51- 0,80 promille  

 vil alene være bøde, jf. § 117, stk. 3, mens der således ikke derudover og ej  

 heller i gentagelsestilfælde skal ske frakendelse af førerretten ved  

 promillekørsel under 0,80 promille, medmindre der i forbindelse med kørslen  

 er begået så alvorlige kørselsfejl, at disse må anses for en skærpende  

 omstændighed.
Med hensyn til fastsættelse af bøden for promillekørsel med en  

 promille mellem 0,51 og 0,80 vil en fast bødestørrelse på 4.000 kr. som  

 udgangspunkt anses for passende.
De gældende regler for gentagelsesvirkning  

 for straffen, jf. § 117, foreslås ligeledes at finde anvendelse også for  

 promillekørsler mellem 0,51 og 0,80 promille.
De almindelige regler for  

 bødenedsættelser for mindrebemidlede vil dog også finde anvendelse." I lovforslaget er sanktionerne opstillet i følgende skematiske form:
 Standardbøderne dækker alene de tilfælde, hvor såvel den aktuelle kørsel  

 som den tidligere kørsel er i intervallet mellem 0,51-0,80 promille.
De gældende sanktioner for promille- og spirituskørsel over 0,80 promille  

 er uændret.
Der henvises til cirkulæreskrivelse af 22. juni 1981 fra  

 præsidenterne for Østre og Vestre Landsret samt i øvrigt til gældende  

 praksis.
Det kan på baggrund af de opstillede bødetakster for promillekørsel i  

 intervallet mellem 0,51-0,80 ikke afvises, at der vil kunne forekomme  

 tilfælde, hvor personer med lav indkomst straffes med en højere bøde for  

 kørsel i det lave promilleområde end for kørsel med en promille over 0,80,  

 hvor bøden er indtægtsbestemt.
For kørsel med en promille på 0,51-0,80 bliver  

 der imidlertid som udgangspunkt ikke tale om frakendelse af førerretten.
 Det bemærkes dog, at de almindelige regler for bødenedsættelse for  

 personer med lav indkomst ifølge bemærkningerne også finder anvendelse for  

 bøder i det lave promilleområde.
2.3. Gentagelsesvirkning på straffen Som det fremgår, vil promillekørsel under 0,81 promille ikke kunne medføre  

 frakendelse af førerretten, medmindre der foreligger skærpende  

 omstændigheder.
En tidligere dom for promillekørsel i intervallet mellem  

 0,51-0,80 bør derfor heller ikke få betydning for frakendelsespåstanden under  

 en senere sag om promille- eller spirituskørsel over 0,80 promille.
 Det er således alene i relation til straffastsættelsen, at den nye  

 promillegrænse giver anledning til overvejelser om påstanden i tilfælde af  

 tidligere domme.
 Det bemærkes i den forbindelse, at domme for spiritus- og promillekørsel  

 afsagt før den 1. marts 1998, hvor den nye bestemmelse om promillekørsel  

 trådte i kraft, har gentagelsesvirkning på promillekørsel i intervallet  

 0,51-0,80, jf. straffelovens § 5.
Eksempel 1: Aktuel kørsel er i intervallet 0,51- 0,80 - tidligere domme  

 vedrører kørsel/kørsler over 0,80 promille Det fremgår ikke af bemærkningerne til lovforslaget, at de straffe, der er  

 fastsat for 1. - 4. gangs-kørsler i intervallet 0,51-0,80, skal skærpes,  

 såfremt tidligere kørsler har været spiritus- eller promillekørsel over 0,80  

 promille.
 På den baggrund må det antages, at det ikke er tilsigtet, at der skal  

 fastsættes en yderligere skærpet straf i tilfælde, hvor den/de tidligere  

 sager vedrører kørsel med en promille på over 0,80.
Dette indebærer således, at anklagemyndighedens påstand i et tilfælde,  

 hvor en tidligere pådømt kørsel f.eks. var spirituskørsel med en promille på  

 1,40, bør være bøde på 5.000 kr.
I et tilfælde, hvor pågældende tidligere er  

 dømt 3 gange for spiritus- eller promillekørsel, bør påstanden være straf af  

 hæfte i 14 dage, jf. pkt. 2.2. ovenfor.
Eksempel 2: Aktuel kørsel 2. eller 3. gangstilfælde over 0,80 - tidligere  

 kørsel/kørsler i intervallet 0,51-0,80 Efter gældende praksis indebærer en 2. gangskørsel i intervallet  

 0,80-1,50, uanset promillen i 1. gangstilfældet, at der udmåles en straf på  

 hæfte i 10 dage.
Såfremt promillen er i intervallet 1,51-2,00 udmåles en  

 straf på hæfte i 14 dage, i intervallet 2,01-2,50 udmåles en hæftestraf på 20  

 dage, og såfremt promillen er over 2,50, udmåles en straf på 30 dages hæfte.
 I tilfælde, hvor der aktuelt er tale om 3. gangskørsel, udmåles en straf  

 på minimum 30 dages hæfte.
 Straffen for promillekørsel i intervallet 0,51-0,80 er lempeligere end  

 straffen for promillekørsel i intervallet 0,81-1,20. På den baggrund, og da  

 bemærkningerne til lovforslaget ikke nævner denne situation, kan det ikke  

 antages, at en tidligere promillekørsel i intervallet 0,51-0,80 skal have  

 samme gentagelsesvirkning som kørsel med en promille over 0,80.
 En eller flere tidligere promillekørsler i intervallet 0,51-0,80 bør dog  

 mindst have samme virkning på en aktuel promille- eller spirituskørsel over  

 0,80, som den ville få, såfremt den aktuelle kørsel var i intervallet  

 0,51-0,80.
 Dette indebærer, at anklagemyndighedens påstand i et tilfælde, hvor den  

 tidligere kørsel var i intervallet 0,51-0,80, og den aktuelle kørsel er  

 f.eks. 0,90 promille, bør være en straf på minimum 5.000 kr., som svarer til  

 straffen for 2. gangstilfælde i intervallet 0,51-0,80. Såfremt den tiltalte  

 har en indtægt, der indebærer, at han i tilfælde af 1. gangskørsel med en  

 promille på over 0,80 ville være idømt en højere bøde, bør der nedlægges  

 påstand i overensstemmelse hermed.
I det tilfælde, hvor den aktuelle kørsel sker med en promille over 2,0,  

 bør en tidligere kørsel i intervallet 0,51-0,80 ikke få betydning for  

 straffastsættelsen.
En kørsel med promille på f.eks. 2,10 bør således som 1.  

 gangstilfælde indebære en straf på hæfte i 14 dage, hvilket bør være  

 anklagemyndighedens påstand.
 Såfremt der er to tidligere domme for kørsler i intervallet 0,51-0,80, og  

 den aktuelle kørsel er med promille på 0,90, bør anklagemyndighedens påstand  

 være straf af hæfte i 10 dage, hvilket svarer til straffen for 3. gangskørsel  

 i intervallet 0,51-0,80. Denne straf er således højere end den bøde, der  

 ville være blevet udmålt, såfremt kørslen med 0,90 promille var et 1.  

 gangstilfælde.
 I et tilfælde, hvor den aktuelle kørsel er med en promille på 2,10, bør  

 der påstås straf af hæfte i 14 dage, som er straffen for 1. gangskørsel med  

 promille på 2,10. I dette tilfælde bør de forudgående kørsler således ikke få  

 betydning.
2.4. Flere kørsler til samtidig pådømmelse Efter straffelovens § 88 skal der udmåles en fællesstraf, såfremt nogen  

 ved en eller flere handlinger har begået flere lovovertrædelser.
 I tilfælde, hvor der foreligger flere tilfælde af spiritus- og  

 promillekørsel til samtidig pådømmelse, skal der således fastsættes en straf  

 i overensstemmelse med straffelovens § 88.
 Det er ikke i bemærkningerne til lovforslaget anført, i hvilket omfang de  

 skematisk fastsatte bødesatser skal skærpes, såfremt der er tale om flere  

 kørsler i intervallet 0,51-0,80 til samtidig pådømmelse, eller såfremt der er  

 tale om flere kørsler til samtidig pådømmelse, hvor en af kørslerne er i  

 intervallet 0,51-0,80 promille.
Efter praksis for spiritus- og promillekørsler over 0,80, sker der ikke  

 fuldstændig kumulation af straffen, såfremt der er tale om to kørsler, hvor  

 straffen for hver enkelt kørsel ville være en bøde.
Straffen bliver i disse  

 tilfælde enten en frihedsstraf, en normalbøde eller en skærpet bøde.  

 Derudover forlænges frakendelsestiden.
Kørsel i intervallet 0,51-0,80  

 promille kan ikke medføre frakendelse af førerretten.
Såfremt der foreligger  

 en kørsel i intervallet 0,51-0,80 promille og en kørsel i intervallet  

 1,21-1,50 promille, får kørsel i det lave interval således alene betydning  

 for straffastsættelsen.
På den baggrund bør det være udgangspunktet, at anklagemyndigheden  

 udformer sin strafpåstand med udgangspunkt i en absolut kumulation, eventuelt  

 i form af en tillægsbøde.
Dette gælder såvel i tilfælde af flere 1.  

 gangskørsler til samtidig pådømmelse som i tilfælde af flere 2. og 3.  

 gangskørsler til samtidig pådømmelse.
Eksempel 1: To kørsler i intervallet 0,51-0,80 For en kørsel i intervallet 0,51-0,80 som 1. gangskørsel vil der isoleret  

 skulle udmåles en bøde på 4.000 kr., jf. ovenfor pkt. 2.2. Påstanden ved to  

 kørsler til samtidig pådømmelse bør således som udgangspunkt være 8.000 kr.
Eksempel 2: En kørsel i intervallet 0,51-0,80 og en kørsel i intervallet  

 0,81-1,20 En kørsel i intervallet 0,81-1,20 vil medføre, at der fastsættes en bøde i  

 forhold til indkomsten og en betinget frakendelse af førerretten.
 Påstanden bør i dette tilfælde også som udgangspunkt være absolut  

 kumulation, således at der sker sammenlægning af de to bøder og betinget  

 frakendelse af førerretten.
 Eksempel 3: En kørsel i intervallet 0,51-0,80 og en kørsel over 2,00.
 For en kørsel i intervallet over 2,00 udmåles en straf på hæfte i 14 dage  

 og frakendelse i 2 1/2 år.
 Anklagemyndighedens påstand bør i dette tilfælde være hæfte i 14 dage og  

 frakendelse i 2 1/2 år for spirituskørslen samt en tillægsbøde på 4.000 kr.  

 for promillekørsel i intervallet 0,51-0,80.
2.5. Gentagelsesvirkningens tidsmæssige udstrækning Ifølge straffelovens § 81, stk. 3, ophører gentagelsesvirkningen, når der,  

 førend den nye strafbare handling blev begået, er forløbet 5 år efter at den  

 tidligere straf er udstået, endeligt eftergivet eller bortfaldet.
Såfremt den  

 tidligere straf er en bødestraf, regnes fristen fra datoen for endelig dom  

 eller bødens vedtagelse.
For så vidt angår betingede domme regnes fristen fra  

 den endelige dom.
 En tidligere dom for spiritus- eller promillekørsel har  

 gentagelsesvirkning, såfremt den nye kørsel har fundet sted inden for 5 år  

 fra endelig dom.
 Dette gælder dog ikke en tidligere dom for promillekørsel i 1.  

 gangstilfælde, idet der i dette tilfælde efter praksis kun er  

 gentagelsesvirkning i 3 år fra endelig dom.
 Det fremgår af bemærkningerne til lovforslaget om ændringen af  

 promillegrænsen, at straffen for en 1. gangskørsel med en promille mellem  

 0,51-0,80 har gentagelsesvirkning i 5 år fra den endelige dom eller bødens  

 vedtagelse.
 Bemærkningerne indebærer således, at der for promillekørsel i intervallet  

 0,51-0,80 for en 1. gangskørsel er gentagelsesvirkning i 5 år, mens der i  

 intervallet 0,81-1,20 er gentagelsesvirkning i 3 år.
 Rigsadvokaturen har gjort Trafikministeriet opmærksom på, at det vil være  

 bedst stemmende med hidtidig praksis, at der for promillekørsel generelt  

 fastsættes gentagelsesvirkning i 3 år for en 1. gangskørsel.
 Indtil der ved en eventuel lovændring eller ved dom-stolenes praksis  

 fastsættes andre regler om gentagelsesvirkningen, bør anklagemyndigheden  

 imidlertid som udgangspunkt følge bemærkningerne.
 3. Spiritus- og promillekørsel i brugsstjålet køretøj.
 Efter færdselslovens § 117, stk. 4, der blev indsat ved lov nr. 468 af 10.  

 juni 1997, straffes spiritus- og promillekørsel med brugsstjålet motordrevet  

 køretøj med bøde, hæfte eller fængsel indtil 1 år.
 Bestemmelsen trådte i kraft den 1. juli 1997.
 I bemærkningerne til lovforslaget er det anført:
"Den generelle risiko, der kan være forbundet med, at spiritus-  

 eller promillekørsel foregår i et brugsstjålet køretøj, bør modvirkes ved et  

 strafferetligt værn i form af forhøjet straf, og forslaget lægger derfor op  

 til, at der i disse tilfælde skal ske  en skærpelse af straffen (men  

 ikke af frakendelsestiden) for  spiritus- og promillekørsel til næste  

 strafposition . I tilfælde, hvor normalstraffen er bøde (svarende til en  

 nettomånedsløn), skal den således stige til en skærpet bøde eller til  

 frihedsstraf.
Er normalstraffen frihedsstraf, skal denne være længere." I lovforslaget er der i skematisk form gengivet det strafniveau, som i de  

 typiske tilfælde vil kunne komme i anvendelse:
Rigsadvokaturen har gjort Trafikministeriet opmærksom på, at den nævnte  

 forhøjelse fra "minimum 40 dages hæfte" til "30 dages  

 fængsel" ved kørsel i frakendelsestiden (markeret med ** ovenfor) må  

 antages at være en fejl, idet der i givet fald ikke er tale om en skærpelse  

 af straffen.
Straffen bør formentlig rettelig være 40 dages fængsel, og  

 påstand nedlægges i overensstemmelse hermed.
 Foruden fastsættelse af straf efter færdselsloven for spiritus- eller  

 promillekørsel samt endvidere for kørsel uden at have erhvervet eller  

 generhvervet førerret, skal det indgå i strafudmålingen, at der tillige skal  

 fastsættes en straf efter straffelovens § 293, stk. 1, for brugstyveri.
 Ved pådømmelse af spiritus- eller promillekørsel i en brugsstjålet bil  

 skal der således efter straffelovens § 88 udmåles en fællesstraf.
 Straffens størrelse vil bero på en konkret bedømmelse i hvert enkelt  

 tilfælde af blandt andet den tiltaltes forstraffe og personlige forhold.
Det må antages, at bemærkningerne til lovændringen skal forstås således,  

 at der i 2. og 3. gangs tilfælde alene skal foreligge gentagelse i forhold  

 til promille- eller spirituskørsel, dvs. at den eller de tidligere domme ikke  

 skal omfatte både brugstyveri og spirituskørsel.
Såfremt der tillige er tale  

 om gentagelsesvirkning for brugstyveri, bør anklagemyndigheden nedlægge  

 påstand om en straf, der også tager højde for forstraffe for brugstyveri.
Som eksempel kan nævnes, at anklagemyndighedens påstand i et 1. gangs  

 tilfælde af spirituskørsel med 1,25 promille i brugsstjålet køretøj uden  

 forstraf for brugstyveri, bør være hæfte i 10 dage for overtrædelse af  

 færdselsloven og en tillægsbøde på 3.000 kr. for brugstyveriet.
Såfremt  

 pågældende tidligere er straffet én gang for brugstyveri, bør  

 påstanden udformes på grundlag af 10 dages hæftestraf for overtrædelse af  

 færdselsloven og 7 dages hæftestraf for brugstyveri, således at der påstås  

 hæftestraf af 14 dage.
 4. Kørsel uden at have erhvervet eller generhvervet  

 kørekort.
 4.1. Strafudmålingen for overtrædelse af § 56, stk. 1.
 Af færdselslovens § 117, stk. 5, 2. pkt., der blev indsat ved lov nr. 468  

 af 10. juni 1997, fremgår, at "ved udmålingen af bøde for overtrædelse  

 af færdselslovens § 56, stk. 1, og § 63 a tages særligt hensyn til størrelsen  

 af en opnået eller tilsigtet økonomisk fordel".
 I bemærkningerne til lovforslaget er det anført:
 "Ved forslaget lægges der op til, at bødestraffen for  

 overtrædelse af færdselslovens § 56, stk. 1, skærpes, således at bødens  

 størrelse i højere grad end i dag kommer til at stå i forhold til de  

 udgifter, der er forbundet med at erhverve eller generhverve  

 kørekort".
 På den baggrund er der i lovforslaget anført følgende strafpositioner:
 De anførte strafpositioner må også antages at finde anvendelse i de  

 tilfælde, hvor der ikke foreligger en umiddelbart økonomisk fordel, fordi  

 sigtede på grund af ung alder ikke kan erhverve kørekort.
Strafpositionerne gælder også for overtrædelse af færdselslovens § 63 a om  

 registreringspligtige knallerter, jf.
Vestre Landsrets dom af 24. april 1998,  

 omtalt under pkt. 4.3.
 4.2. Overtrædelse af § 56, stk. 1, i kombination med andre overtrædelser.
 Det fremgår af bemærkningerne, at der for så vidt angår overtrædelser af  

 færdselslovens § 56, stk. 1, i sammenstød med brugstyveri og eventuel  

 spiritus- eller promillekørsel skal udmåles en fællesstraf efter  

 straffelovens § 88.
 I en dom afsagt af Vestre Landsret den 7. november 1997 (UfR 1998.312 V)  

 afviste landsretten imidlertid at skærpe straffen i en situation, hvor en  

 person var tiltalt for et 2. gangstilfælde af spirituskørsel og  

 færdselslovens § 56, stk. 1. Anklagemyndigheden påstod under henvisning til  

 lovændringen udmålt en skærpet straf.
 Vestre Landsret udtaler i præmisserne bl.a.:
"Det fremgår imidlertid hverken af den ændrede straffebestemmelse  

 eller af bemærkningerne, om straffen også i et - i praksis ofte forekommende  

 - tilfælde som det foreliggende, hvor der for spirituskørslen er forskyldt  

 frihedsstraf, er forudsat skærpet.
Efter de anførte mere generelle  

 bemærkninger om baggrunden for den nye bestemmelse i færdselslovens § 117,  

 stk. 5, 2. pkt., er det vel nærliggende at antage, at den tilsigtede  

 skærpelse i forhold til praksis - ligesom efter den særlige nye bestemmelse  

 om spirituskørsel i brugsstjålne biler - også skulle slå igennem i tilfælde,  

 hvor der for spirituskørslen skal idømmes frihedsstraf.
En eventuel skærpelse  

 måtte i givet fald mest naturligt søges gennemført ved, at der som ved  

 spirituskørsel i frakendelsestiden skete en forhøjelse af frihedsstraffen,  

 dog under bevarelse af en vis afstand til straffen for spirituskørsel i  

 sammenstød med overtrædelse af færdselslovens § 117, stk. 6. ....Imidlertid  

 taler hverken ordlyden af bestemmelsen, der som anført udtrykkeligt angår  

 principperne for udmåling af en eventuel bøde, eller sammenhængen med den  

 almindelige - uændrede - straffebestemmelse for overtrædelse af § 56, nu §  

 117, stk. 5, 1. pkt., for en sådan skærpelse.
Hertil kommer, at  

 bemærkningerne, som anført, alene beskæftiger sig med fastsættelse af bøder.  

 Der er derfor ikke grundlag for at fastsætte en skærpet frihedsstraf.
En skærpelse kunne herefter i stedet, som alternativt påstået af  

 anklagemyndigheden, gennemføres ved idømmelse af en tillægsbøde.
Det ville  

 imidlertid stemme mindre godt med almindelige straffastsættelsesprincipper at  

 idømme tillægsbøder efter den ikke ofte anvendte bestemmelse i straffelovens  

 § 88, stk. 3, i tilfælde som dette, hvor to bestemmelser i den samme lov er  

 overtrådt ved en og samme handling..." Rigsadvokaturen har orienteret Trafikministeriet om dommen og samtidig  

 meddelt, at det bør overvejes, om sagen giver anledning til en præcisering af  

 færdselsloven, idet en forhøjet straf i disse tilfælde på baggrund af Vestre  

 Landsrets dom formentlig vil forudsætte en sådan præcisering.
 Det må forventes, at Østre Landsret inden længe vil træffe afgørelse i en  

 lignende sag, som er anket af anklagemyndigheden med påstand om, at der  

 udover frihedsstraf idømmes en bøde for kørsel uden at have generhvervet  

 førerret.
 Indtil Østre Landsrets afgørelse foreligger, bør anklagemyndigheden i  

 denne type sager fortsat nedlægge påstand om, at der idømmes en tillægsbøde,  

 idet der samtidig bør redegøres for forarbejder og praksis.
4.3. Formildende omstændigheder Der er ikke i lovforarbejderne taget stilling til, i hvilket omfang der  

 bør ske nedsættelse af straffen i forhold til de nævnte bødetakster på grund  

 af formildende omstændigheder.
 Det må antages, at den omstændighed, at den tiltalte har modtaget et ikke  

 uvæsentligt antal undervisningstimer, eller at den pågældende har erhvervet  

 kørekort til et andet motorkøretøj end det, som han aktuelt er fører af,  

 fortsat vil kunne medføre en nedsættelse af normalbøden.
 Strafpåstanden i tilfælde af formildende omstændigheder bør på den  

 baggrund udformes således:
 Bødekatalogets vejledende bødesatser for overtrædelse af færdselslovens §  

 56, stk. 1, ophæves således, bortset fra de bødesatser, der vedrører  

 manglende ombytning af kørekort, og tilfælde hvor pågældende har kørekort,  

 men ikke erhvervskørekort, hvor pågældende har undladt at medbringe kørekort  

 eller nægter at forevise kørekort, samt hvor kørekortet har været bortkommet  

 i mere end 1 år.
Det har været overvejet at fastsætte forskellige bøder i forhold til den  

 omkostning, der ville være forbundet med at erhverve kørekort til den rette  

 kategori.
Af administrative grunde findes det dog hensigtsmæssigt at anvende  

 ovennævnte standardbødesatser.
Bødekatalogets vejledning med hensyn til fastsættelse af bøder for  

 personer med lav indkomst finder ikke anvendelse for så vidt angår  

 overtrædelse af færdselslovens § 56, stk. 1. Vestre Landsret har således i en  

 afgørelse af 24. april 1998 idømt en person med en bruttoindtægt på 108.000  

 kr. om året en bøde på 5.000 kr. for at have ført en registreringspligtig  

 knallert uden at have erhvervet kørekort til enten motorcykel eller bil.
I  

 præmisserne udtaler landsretten:
"Det fremgår af ordlyden af færdselslovens § 117, stk. 5, 2.  

 pkt., at der ved udmålingen af bødestraffen i tilfælde af kørsel uden at have  

 erhvervet førerret skal tages særligt hensyn til størrelsen af en opnået  

 eller tilsigtet økonomisk fordel, der er opnået ved ikke at have erhvervet  

 førerret.
Det tiltrædes derfor, at bøden i et til-fælde af førstegangskørsel  

 uden at have erhvervet førerret til bil eller motorcykel er fastsat til 5.000  

 kr.
Da denne økonomiske fordel ikke er afhængig af indtægtsniveau, forhøjer  

 landsretten bøden til 5.000 kr." 5. Hastighedsovertrædelser for en række køretøjstyper,  

 for hvilke der er fastsat en køretøjsbestemt hastighedsgrænse.
 Færdselslovens § 118, stk. 3, 3. pkt., har følgende ordlyd:
"Ved hastighedsovertrædelser begået ved kørsel med lastbiler,  

 hvis tilladte totalvægt overstiger 3.500 kg, vogntog bestående af sådanne  

 lastbiler og registreringspligtige påhængskøretøjer, busser, hvis tilladte  

 totalvægt overstiger 3.500 kg, ledbusser eller biler med tilladt totalvægt på  

 ikke over 3.500 kg med tilkoblet påhængsvogn, sættevogn eller  

 registreringspligtigt påhængsredskab, herunder campingvogn, udmåles ligeledes  

 en skærpet bøde." Efter bestemmelsen skal der nu for en række køretøjstyper, for hvilke der  

 er fastsat en køretøjsbestemt hastighed, udmåles en skærpet bøde for  

 hastighedsovertrædelser ikke blot på motorveje, men også på det øvrige  

 vejnet.
Det er efter forarbejderne hensigten, at følgende bøder skal  

 anvendes:
For hastighedsovertrædelser på mere end 70% skal der tillige ske betinget  

 frakendelse af førerretten.
For hastighedsovertrædelser på mindre end 70 %  

 kan der tillige ske betinget frakendelse af førerretten, jf. nedenfor pkt. 6.
Det bemærkes, at ordlyden af § 118, stk. 3, 3. pkt., ikke omfatter alle  

 køretøjstyper, for hvilke der efter færdselslovens § 43 er fastsat en  

 køretøjsbestemt hastighed.
Den skærpede bødestraf må derfor antages alene at  

 finde anvendelse på de køretøjer, der udtrykkeligt er nævnt i § 118, stk. 3,  

 3. pkt., svarende til de køretøjer, der er nævnt i § 43, stk. 1 - 3.
 6. Frakendelse af førerretten ved  

 hastighedsoverskridelse.
 Færdselslovens § 126 har nu følgende ordlyd:
 § 126.  Retten til at føre de i § 125 nævnte køretøjer  

 skal endvidere frakendes føreren af et sådant køretøj, såfremt han:
 Stk. 2.  Frakendelsen sker betinget, medmindre føreren:
 Stk. 3.  Under formildende omstændigheder kan der ske  

 betinget frakendelse i tilfælde, hvor frakendelse efter stk. 2 ellers skulle  

 ske ubetinget.
 Efter § 126, stk. 1, nr. 2, skal der ske betinget frakendelse af  

 førerretten, såfremt føreren har overtrådt de tilladte hastigheder efter § 42  

 og § 43 med mere end 70%.
 Bestemmelsen omfatter både overtrædelse af de generelle  

 hastighedsbestemmelser i lovens § 42, de køretøjsbestemte  

 hastighedsbestemmelser i lovens § 43 samt lokale hastighedsbestemmelser  

 fastsat af politiet i medfør af lovens § 92.
 Bestemmelsen har ikke ændret den øvrige praksis for anvendelsen af § 126,  

 stk. 1, nr. 1, eller dennes anvendelsesområde.
 Førerretsfrakendelse bør således fortsat ske i en række tilfælde, selv om  

 hastigheden ikke har oversteget den tilladte hastighed med mere end 70 %. Det  

 gælder blandt andet i situationer, hvor forekomst af konkret fare, ulempe  

 samt vej- og oversigtsforhold indgår i vurderingen af spørgsmålet om,  

 hvorvidt førerretten skal frakendes ved en hastighedsovertrædelse på mindre  

 end 70 %.
 Derimod kan § 126, stk. 1, nr. 1, ikke længere anvendes ved  

 hastighedsoverskridelser over 100 pct., idet disse tilfælde nu bedømmes efter  

 § 126, stk. 1, nr. 2. Forholdet kan således ikke betegnes som en skærpende  

 omstændighed ved kørslen, jf. færdselslovens § 117, stk. 2, nr. 3.
 Færdselslovens § 126, stk. 2, nr. 2, henviser ikke til § 126, stk. 1, nr.  

 2. Det har følgende betydning for påstanden om betinget eller ubetinget  

 frakendelse af førerretten:
 7. Generhvervelse af førerretten før frakendelses-  

 tidens udløb.
 Færdselslovens § 132, stk. 2, har efter lov nr. 468 af 10. juni 1997  

 følgende ordlyd:
"Er førerretten frakendt som følge af spiritus- eller  

 promillekørsel, kan spørgsmålet om generhvervelse dog indbringes for  

 domstolene, når halvdelen af frakendelsestiden, dog mindst 1 1/2 år, er  

 forløbet.
Såfremt førerretten i sådanne tilfælde er frakendt for bestandig,  

 kan spørgsmålet om generhvervelse tidligst indbringes for domstolene, når 5  

 år af frakendelsestiden er forløbet.
Generhvervelse af førerretten kan kun  

 ske, såfremt den pågældende i mindst 1 år forud for sagens indbringelse for  

 retten har overholdt en kontrolleret behandling mod misbrug af  

 alkohol." Ændringen af bestemmelsen indebærer for det første en lempelse af de  

 tidsmæssige betingelser for at generhverve førerretten efter § 132, stk. 2.  

 Efter de hidtidige regler var generhvervelse efter denne bestemmelse  

 forbeholdt førerretsfrakendelser på mindst 3 år og højst 10 år. Ændringen  

 medfører, at reglen nu tillige finder anvendelse på førerretsfrakendelser i 2  

 og 2 1/2 år.
Endvidere er den hidtidige begrænsning til alene at omfatte  

 tidsbegrænsede frakendelser ophævet.
Derudover er den periode, hvor der skal følges en afvænningsbehandling,  

 reduceret til 1 år.
Der bør normalt ikke stilles krav om, at behandlingen  

 skal ligge umiddelbart forud for sagens indbringelse for retten, men der er  

 fortsat krav om, at behandlingen er fulgt nøje.
Det er endvidere en  

 forudsætning, at der ikke har været ført motorkøretøj, hvortil der kræves  

 kørekort, i frakendelsesperioden.
Vedrørende fristen for indbringelse af sager om generhvervelse af  

 førerretten, jf. færdselslovens § 132, stk. 1, 4. pkt., bemærkes, at  

 Procesbevillingsnævnet har meddelt en domfældt tilladelse til at indbringe en  

 landsretskendelse, der vedrører spørgsmålet om, fra hvilket tidspunkt fristen  

 skal regnes, for Højesteret.
Ved kendelsen afviste landsretten i  

 overensstemmelse med afgørelsen i UfR 1989.502 H en anmodning om  

 generhvervelse.
8. Konfiskation efter færdselslovens § 133 a I forbindelse med den ændring af færdselsloven, der skete ved lov nr. 468  

 af 10. juni 1997, blev det tilkendegivet, at Rigsadvokaten er indstillet på  

 at udsende retningslinier til anklagemyndigheden om konfiskation af køretøjer  

 anvendt ved spiritus- og promillekørsel, og at det i disse retningslinier  

 blandt andet vil blive indskærpet, at der skal nedlægges påstand om  

 konfiskation i videst muligt omfang.
 I forbindelse med overvejelserne om sådanne retningslinier, skal jeg  

 anmode om, at ankedomme, hvor der har været nedlagt påstand om konfiskation  

 af køretøjer som følge af færdselslovsovertrædelser, sammen med den  

 tilhørende byretsdom indsendes til Rigsadvokaturen ved statsadvokaternes  

 foranstaltning.
 Indtil eventuelle retningslinier er udarbejdet, skal jeg endvidere anmode  

 om, at politimestrene er opmærksomme på muligheden for beslaglæggelse og  

 efterfølgende konfiskation ved spiritus- og promillekørsel, herunder  

 muligheden for konfiskation i forhold til trediemand i medfør af  

 straffelovens § 77 a.
9. Forbud mod anvendelse af håndholdte mobiltelefoner  

 under kørsel Ifølge færdselslovens § 55 a, stk. 1, må førere af køretøjer under kørsel  

 ikke benytte sig af håndholdte mobiltelefoner.
Forbudet træder i kraft den 1.  

 juli 1998. Formålet med forbudet er at modvirke de negative  

 færdselssikkerhedsmæssige konsekvenser, der er forbundet med anvendelse af  

 mobiltelefoner under kørsel.
Efter formuleringen omfatter forbudet såvel førere af motordrevne  

 køretøjer som cyklister og ridende.
Der vil dog formentlig - under hensyn til  

 formålet med forbudet - kun i ganske særlige tilfælde være grundlag for at  

 rejse tiltale mod andre end førere af motordrevne køretøjer.
 Forbudet i § 55 a, stk. 1, omfatter alene "mobiltelefoner".  

 Bemærkningerne til lovforslaget indeholder ikke en nærmere beskrivelse af,  

 hvad der forstås ved en mobiltelefon, og der må derfor ved afgrænsningen af  

 bestemmelsens anvendelsesområde tages udgangspunkt i den almindelige  

 forståelse af ordet.
 Forbudet omfatter således alene mobile terminaler (mobiltelefoner),  

 hvorfra der sendes eller modtages kommunikation ved hjælp af opkald via de to  

 NMT-net (450MH2 og 950 MH2), de to GSM-net (900 MH2 og 1800 MH2) samt  

 eventuelt kommende mobilkommunikationsnet oprettet med henblik på  

 kommunikation i henhold til lov om offentlig mobilkommunikation.
 Forbudet omfatter derimod ikke andet teleudstyr, herunder f.eks.  

 landmobile radiotjenester, der bl.a. anvendes af politiet,  

 redningsberedskabet og taxaselskaber.
Der kan i medfør af § 55 a, stk. 2, fastsættes nærmere regler om brug af  

 andet teleudstyr og lignende under kørsel.
En sådan bekendtgørelse er ikke  

 udstedt ved udsendelsen af denne meddelelse.
Forbudet i § 55 a, stk. 1, omfatter alene "håndholdte"  

 mobiltelefoner.
Det er således lovligt at anvende en mobiltelefon under  

 kørsel, såfremt den er installeret i en anordning, der muliggør håndfri  

 betjening.
En sådan anordning skal som minimum omfatte en holder, som er  

 fastmonteret i køretøjet, hvori mobiltelefonen kan placeres og på betryggende  

 måde fikseres ved betjening af tastatur og samtale under kørsel.
 Betjening under kørsel af tastaturet på mobiltelefoner, der er monteret i  

 overensstemmelse med disse retningslinier, udgør således ikke en overtrædelse  

 af § 55 a.
Efter færdselslovens § 118, stk. 1, nr. 1, straffes overtrædelse af § 55  

 a, stk. 1, med bøde.
Bemærkningerne til lovforslaget indeholder ikke  

 tilkendegivelser vedrørende bødens størrelse.
Anklagemyndighedens påstand i  

 sager, der alene vedrører overtrædelse af § 55 a, stk. 1, bør være 300 kr.
10. Underretning om domme Med henblik på vurdering af, om retspraksis er i overensstemmelse med de  

 ovenfor fastsatte retningslinier for anklagemyndigheden, skal jeg anmode om,  

 at domme, der afviger fra disse retningslinier, indsendes til vedkommende  

 statsadvokat med henblik på overvejelse af ankespørgsmålet.
Jeg skal endvidere anmode om, at rigsadvokaturen underrettes om  

 landsretsdomme, der giver anledning til overvejelser i forhold til  

 retningslinierne i denne meddelelse.
Endelig skal jeg anmode om, at  

 landsretsdomme af generel interesse indsendes til rigsadvokaturen med henblik  

 på orientering af statsadvokaturene og politikredsene.
 11. Ophævelse af meddelelser vedrørende færdselsloven.
 Følgende meddelelser ophæves:
 16/74, 6/75, 5/76, 6/76, 3/77, 15/77, 6/78, 1/80, 1/82, 9/82, 2/93, 2/93,  

 4/93 og 4/97.
 Følgende meddelelser er fortsat gældende:
 20/74, 2/76, 3/76, 4/77, 8/77, 6/82, 5/89 og 1/95.
 Henning Fode.
