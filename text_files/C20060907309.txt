Cirkulære  

 om nyvurdering af præsters tjenesteboliger (Til stiftsøvrighederne) På baggrund af de indkomne  

 oplysninger om præsters tjenesteboliger, som er indsendt af stifterne i  

 januar  

 2006, har ministeriet konstateret, at der fortsat er uforholdsmæssigt mange  

 tjenesteboliger, der enten har skemaleje eller ikke er vurderet i nyere tid.
 I lyset af udviklingen på  

 boligmarkedet skal man derfor på given foranledning henlede opmærksomheden på  

 bestemmelsen i § 18, stk. 1, nr. 1, i Kirkeministeriets cirkulære af 17.  

 december 2003 om tjenestebolig for folkekirkens præster, hvorefter   

 Såvel  

 præsten som stiftsøvrigheden kan begære nyvurdering af en tjenestebolig, når  

 1)  

 det fastsatte boligbidrag i væsentlig grad skønnes at afvige fra lejen for  

 tilsvarende boliger på stedet.
 Med baggrund i ovennævnte  

 bestemmelse pålægges det med dette cirkulære stiftsøvrighederne at påse, at  

 følgende præsteboliger nyvurderes inden udgangen af 2006:
-  

 	  

 Boliger, hvor  

 boligbidraget er fastsat ved skemaleje, -  

 	  

 boliger, som stifterne  

 ikke har kunnet fremskaffe oplysninger på, fx fordi sagen er gået i arkiv og -  

 	  

 boliger, hvor seneste  

 vurdering har fundet sted før 1996.
 Inden udgangen af 2007  

 pålægges det stiftsøvrighederne at påse, at der sker en nyvurdering af  

 præsteboliger,  

 som senest er vurderet i perioden 1996-2002.
 Der skal indtil videre som  

 supplement til tjenesteboligcirkulærets § 18 administreres således, at det  

   

 når ovenstående vurderinger er gennemført  påhviler stiftsøvrighederne  

 at  

 påse, at der sker løbende nyvurdering af stiftets præsteboliger, således at  

 ingen bolig på noget tidspunkt er vurderet for mere end 5 år siden.
 Oplysninger om nyvurderede  

 boliger skal indsendes til Kirkeministeriet kvartalsvis, første gang med  

 udløbet af marts måned 2006.
