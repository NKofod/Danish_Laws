Et rejsebureau påtænkte at levere en ulykkesforsikring uden yderligere  

 beregning ved salg af flybilletter.
Udgiften til forsikringen for bureauet  

 udgjorde 2,50 kr pr. rejse, mens forsikringen for en forbruger ville koste 7  

 kr. pr. rejsedag.
Forbrugerombudsmanden udtalte, at arrangementet var i strid med  

 markedsføringslovens § 6 stk. 1, idet tilgiftsydelsen ikke kunne anses for at  

 være af ganske ubetydelig værdi.
Ved afgørelsen lagde Forbrugerombudsmanden  

 den pris, som en forbruger, der tegner forsikringen særskilt, skal betale,  

 til grund.
Et rejsebureau påtænkte en markedsføringsforanstaltning, hvorefter  

 bureauet ved slag af flyvebiletter for IATA-luftfartsselskaber uden  

 yderligere beregning ville levere en ulykkesforsikring, der skulle dække død  

 og ulykkestilfælde i forbindelse med uheld med flyvemaskiner.
I en  

 forespørgsel fra rejsebureauet til FO blev det oplyst, at udgiften til  

 forsikringen for rejsebureauet ville være ca. kr. 2,50 pr. rejse, medens en  

 tilsvarende forsikring på det almindelige marked ville koste kr. 7 pr.  

 rejsedag.
FO udtalte, at det påtænkte arrangement måtte anses for at være i strid  

 med markedsføringslovens § 6, stk. 1, om ulovlig tilgift, idet  

 tilgiftsydelsen ikke kunne anses for at være af ganske ubetydelig værdi.
Det  

 blev i denne forbindelse lagt til grund, at det ikke er den pris som  

 rejsebureauet må betale for forsikringen, men derimod den pris, som må  

 betales af den rejsende, hvis forsikringen skal tegnes særskilt, der er  

 afgørende ved bedømmelse af tilgiftens værdi.
 (* 1) Offentliggjort i Forbrugerombudsmandens årsberetning 1981-1982, side  

 103.
