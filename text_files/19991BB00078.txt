Fremsat den 26. januar 2000 af Tom Behnke (FRI),  

 Kim Behnke (FRI), Thorkild B.
Fransgaard (FRI)   

 og Kirsten Jacobsen (FRI) Forslag til folketingsbeslutning om kritisk revision af kommunernes udbetaling af sociale  

 ydelser Folketinget opfordrer statsrevisorerne til at anmode  

 Rigsrevisionen om at foretage en kritisk revision af ikke under 25  

 repræsentativt udvalgte kommuner med henblik på en  

 afdækning af, om kommunerne overholder gældende lovgivning i  

 forbindelse med udbetaling af sociale ydelser.
Bemærkninger til forslaget Der har gennem længere tid været  

 kritik af, at nogle kommuner i visse tilfælde ikke udbetaler de  

 ydelser, de er forpligtede til, og at andre kommuner udbetaler mere, end de  

 er forpligtede til, og mere, end lovgivningen giver mulighed for.
 Mandag den 17. januar 2000 bragte TV 2 en udsendelse, hvor  

 det efter forslagsstillernes opfattelse  blev dokumenteret, at en række  

 socialrådgivere stort set er ligeglade med landets lovgivning og  

 udbetaler, hvad de mener er rimeligt, og ikke, hvad lovgivningen  

 foreskriver.
Det største problem er, at der tilsyneladende er  

 en meget lav moral i kommunerne i forhold til at sikre, at lovgivningen  

 bliver overholdt.
Det næste problem er, at udbetalingerne  

 unødigt belaster de offentlige budgetter.
Det er ikke kun kommunerne,  

 der lider et tab, men også amterne og staten, idet der på mange  

 sociale ydelser er en eller anden form for refusion fra enten amterne eller  

 staten.
Er pengene først udbetalt, er det næsten umuligt at  

 få dem tilbage igen.
 Samtidig har der været tilfælde, hvor  

 især pensionister ikke har fået de ydelser, de er berettigede  

 til.
Hvert år udbetaler det offentlige mere end 100 mia.  

 kr. i sociale ydelser.
Det er mere end 25 procent af de penge, danskerne  

 hvert år betaler i skat.
Hvem der kan få hjælp, og hvor  

 meget de kan få, bliver afgjort i kommunernes socialforvaltninger, hvor  

 socialrådgiverne skal kontrollere, at borgerne får den  

 hjælp, de har ret til - og ikke mere.
Det til trods ved  

 socialrådgiverne, at nogle klienter har begået socialt bedrageri,  

 men de gør intet ved det - selv om det er deres pligt.
Denne  

 tilsyneladende tendens til, at socialrådgiverne blæser landets  

 lovgivning et langt stykke, kan naturligvis ikke blive ved med at gå.  

 Derfor er det forslagsstillernes opfattelse, at der skal ses nærmere  

 på kommunernes administration.
 Når forslagsstillerne har valgt Rigsrevisionen,  

 skyldes det dels dens ekspertise i at foretage kritisk finansiel og  

 forvaltningsrevision, dels at Rigsrevisionen har muligheden, i det omfang  

 staten yder kommunerne refusion for alle eller en del af kommunernes udgifter  

 vedrørende visse ydelser, jf. lovbekendtgørelse nr. 3 af 7.  

 januar 1997 om revisionen af statens regnskaber m.m. § 5.
Sigtet med en kritisk revision skal være at  

 afdække, om de forhold, der kom frem i tv-udsendelsen, er  

 repræsentative for kommunerne som helhed, eller om der er tale om nogle  

 enkeltstående tilfælde.
Revisionen skal afdække to ting: om  

 kommunerne i nogle tilfælde udbetaler mere, end der er dækning  

 for i lovgivningen, og om kommunerne i andre tilfælde udbetaler mindre,  

 end de er forpligtede til.
Rigsrevisionens afdækning forelægges  

 Folketinget, som så efterfølgende må foretage det  

 nødvendige for at sikre, at kommunerne i fremtiden højner  

 moralen, og at lovgivningen i alle tilfælde overholdes.
I den  

 sammenhæng er den afgørende forudsætning, at alle i den  

 kommunale forvaltning nøje holder øje med, at lovgivningen  

 overholdes, og at alle tager deres ansvar alvorligt.
I udsendelsen udtalte de interviewede medarbejdere i  

 kommunerne generelt, at de ikke regnede lovgivningen for noget, og at de  

 følte, at de var i deres gode ret til selv at foretage et skøn  

 over, hvad og hvor meget der skulle udbetales i de enkelte tilfælde.  

 Nedenfor er et udsnit af de udtalelser, der blev fremført i  

 udsendelsen.
Udtalelserne vidner om, at der er noget rivende galt i  

 kommunerne, men inden der kan siges noget generelt om problemets omfang, er  

 det væsentligt, at Rigsrevisionen foretager en kritisk revision af et  

 repræsentativt antal kommuner, som forslagsstillerne mener skal  

 være mindst 25 kommuner.
 Udtalelser i relation til specifikke emner bragt i  

 TV 2 s udsendelse den 17. januar 2000:
 Udsendelsen dokumenterede efter forslagsstillernes  

 opfattelse, at socialrådgiverne i høj grad opfatter sig selv i  

 rollen som »klientens advokat« over for systemet, og at de ikke uddannes til  

 også at virke som kontrollanter.
 En socialrådgiver og økonomisagsbehandler i  

 Odense udtaler om kontrol:
»Det er ikke lige sådan noget arbejde, jeg har lyst  

 til   ikke når det skal gå så hurtigt, at det bare er  

 bevilge eller ikke bevilge efter de forskellige paragraffer.« »Der er for mange borgere, der skal behandles, til, at der  

 er tid til at gå ind i noget socialt   og på den måde er  

 der ikke ret meget socialt arbejde, og det er ikke tilfredsstillende i  

 forhold til det, jeg ville med min uddannelse.
 At hun ikke er ene om synspunktet, viser  

 følgende udsagn fra dimitterede fra Den sociale Højskole:
 »Jeg mener absolut, min rolle er, at jeg skal ud og  

 være de mennesker, de borgere, jeg skal have med at gøre   jeg  

 skal være deres advokat.
 »Hvis lovene er umenneskelige, så kan  

 vi blive nødt til at bryde dem.
»S »Jeg bliver klientens advokat og  

 ønsker også at være det.
 »Jeg håber, jeg kommer i en stilling,  

 hvor jeg kan være klientens advokat og ikke bliver systemets  

 mand.
Kontrolopgaven er socialrådgiverne slet  

 ikke rustede til, påpeger Torben Berg Sørensen, sociolog og  

 underviser på Den sociale Højskole, som udtaler: »Uddannelsen  

 negligerer den problemstilling og viser systemet som en slags fjende.« Det er  

 hovedbudskabet i »Den gode samtale«, en undersøgelse som Torben Berg  

 Sørensen har lavet, og som viser, at »socialrådgiverne  

 kæmper imod systemet for at give klienterne så gode forhold som  

 muligt og vil ikke kontrollere og stille krav, selv om de har pligt til det.«  

 Han siger endvidere: »Mange går meget langt for at udnytte lovgivningen  

 så meget som overhovedet muligt i forhold til at få varetaget  

 brugerens interesser.
Mange har helt glemt det egentlige sigte med socialt  

 arbejde.
Det er ikke at yde flest mulige ydelser   det er at løse  

 problemer!« Eksempelvis har en socialrådgiver, som Torben Berg  

 Sørensen opfordrede til at beskrive sit forhold til klienterne,  

 udtalt: »Jeg vil helst være julemand.« Paradoksalt nok er bedrageriet ofte nemt at opdage.
For  

 eksempel bliver penge til en fraskilt mor af og til sat ind på faderens  

 konto, eller faderen er flyttet til en lille lejlighed sammen med mange andre  

 fraskilte mænd.
Men hvad gør socialkontorerne ved problemet? Socialrådgiveren: »Jeg kan ikke gå rundt og  

 tjekke mine klienter.
Jeg kan ikke se, hvordan det arbejde skal hænge  

 sammen.« Spm.: »Socialt bedrageri - er det ikke noget, du synes, du  

 skal melde videre?« Svar: »Nej! Jeg synes det er dybt uanstændigt at  

 være social bedrager . men det er jo så en del af mit arbejde at  

 have sådan en viden, som jeg ikke rigtig kan stille noget op med.
I  

 nogle tilfælde synes jeg, det er helt ok, for de betingelser, man giver  

 de mennesker, er fuldstændig urimelige.« »Den gode Balance«, en undersøgelse udført  

 af chefkonsulent Søren Thorup baseret på interview med 150  

 ansatte og 400 klienter, underbygger problemet.
Den fastslår, at  

 socialrådgiverne er mere loyale over for brugerne (klienterne) end over  

 for den arbejdsplads, de er ansat på, og at de varetager klienternes  

 interesser længere, end der er belæg for i de kommunale  

 beslutninger.
Desuden konkluderer den, at:
 Sagsbehandlerne mener, der er for lidt tid til klienterne, mens 90 %  

 af klienterne mener, der er tid nok.
 Sagsbehandlerne mener, der er for meget kontrol, mens 64 % af  

 klienterne ikke oplever kontrol.
 Sagsbehandlerne mener, der stilles for mange krav til klienterne,  

 mens næsten 50 % af klienterne mener, at sagsbehandlerne ingen krav  

 stiller.
Direkte svar på specifikke spørgsmål  

 underbygger denne opfattelse.
I udsendelsen  blev sagsbehandleren blandt  

 andet spurgt:
Spm: »Hvad ser du som din opgave, når de kommer og  

 søger om penge?« Svar: »At de får det, de har krav på . Og  

 så kan det godt være, at der er nogle muligheder, altså  

 nogle ting, de ikke vidste de kunne søge om hjælp om   og  

 så at fortælle dem, at de også har de og de muligheder for  

 at få økonomisk hjælp.« Spm: »Er det så også et mål for dig, at  

 de får så meget som muligt?« Svar: »Ja.« I dag er 115.000 danskere langtidsledige  

 kontanthjælpsmodtagere   dvs. de har fået kontanthjælp i  

 mere end et år.
Heraf er 1/3 af anden etnisk  

 baggrund end dansk.
Med lov om aktiv socialpolitik fra 1998 burde det  

 være slut med langtidsledige klienter.
Men det er endnu ikke  

 slået igennem hos socialrådgiverne.
For eksempel har mange  

 indvandrere modtaget hjælp, uden at der reelt er stillet krav til dem  

 om at stå til rådighed for arbejdsmarkedet.
Rådighed for  

 arbejdsmarkedet er en af betingelserne for støtte, og opfyldes det  

 ikke, har socialrådgiverne pligt til at stoppe kontanthjælpen.
I  

 udsendelsen blev sagsbehandleren spurgt:
Spm: »Folk skal vel til stå til rådighed for  

 arbejdsmarkedet for at kunne få deres penge?« Svar: »Så kan man jo sige, at der er nogle, der ikke  

 magter at stå til rådighed for arbejdsmarkedet.« Spm: »Hvis man nu var i en a-kasse, så var  

 hjælpen jo blevet stoppet!« Svar: »Så er det jo meget godt, man er i det her  

 system.« Udsendelsen dokumenterede også, at det er  

 sagsbehandlerne, der helt suverænt vurderer, hvor meget hjælp den  

 enkelte kan få af det offentlige.
Og der er tale om skøn, som  

 varierer meget fra sagsbehandler til sagsbehandler - selv om der er tale om  

 den samme paragraf.
Souhail Ibrahim, næstformand i IDFAD, en  

 indvandrerorganisation i Århus: »Jeg tror ikke, det er den lov, der  

 bliver vedtaget på Christiansborg, der gælder i kommunerne.
Det  

 er sagsbehandlernes lov.« Og noget tyder på, at det  ikke er  

 helt forkert.
Socialrådgiverforeningens formand, Anne Worning: »Der er  

 en kæmpe forskel på den måde, lovgivningen bliver  

 tænkt på Christiansborg, og den omsætning, der sker ude i  

 praksis.« I nogle tilfælde giver loven dog ingen mulighed for  

 skøn.
Et eksempel er § 2 i lov om aktiv socialpolitik, som i  

 hovedtræk siger, at begge ægtefæller skal stå til  

 rådighed for arbejdsmarkedet.
Hvis en af dem ikke står til  

 rådighed, kan ingen af dem få kontanthjælp.
Dette blev  

 indskærpet i 1994 af Den Sociale Ankestyrelse.
I udsendelsen blev der  

 spurgt:
Spm.: »Gør I det altid?« Svar: »Det skal jeg ikke love! Nej,  det gør vi  

 ikke altid!    .  Derfor kan man godt i nogle situationer gøre det, at  

 man stopper hjælpen til den person, som nu ikke vil arbejde, og  

 så giver hjælp til ægtefællen.« Ferie er et andet område, hvor der ikke gives  

 mulighed for skøn, for det er man ikke berettiget til.
Det er dog ikke  

 usædvanligt, at 5 ugers ferie bevilges. »Det afhænger af, hvilken  

 sagsbehandler du har,« udtaler Souhail Ibrahim.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kritisk revision af  

 kommunernes udbetaling af sociale ydelser.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
