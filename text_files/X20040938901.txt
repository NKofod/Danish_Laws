Andelsboligforening  udstedelse af  

 køberet - beskatningstidspunkt ejendomsavance - afståelsestidspunkt Ligningsrådet blev i en bindende  

 forhåndsbesked anmodet om at tage stilling til de skattemæssige konsekvenser  

 for en andelsboligforening, der i forbindelse med en modernisering af  

 andelsboligforeningens boliger (selvstændigt udmatrikulerede rækkehuse),  

 påtænkte at sælge boligerne som enfamilieshuse til medlemmer og til  

 ikke-medlemmer.
 1) Ligningsrådet blev spurgt om der uden  

 skattemæssige konsekvenser for medlemmerne kunne blive udstedt en køberet til  

 de medlemmer, som ikke ønsker at erhverve bolig nu, men først på et senere  

 tidspunkt.
Det var oplyst, at interessen blandt  

 andelshaverne for at blive boligejer ikke ville indtræde samtidigt, hvorfor  

 det  

 blev overvejet give andelshaverne en køberet, hvorved der opnåedes ret til at  

 købe en bolig til samme pris som de øvrige andelshavere køber til i dag,  

 uanset  

 at de først måtte gøre deres køberet gældende om 5 år.
Den pris, der ville  

 blive fastsat i køberetten, ville blive pristalsreguleret.
 Told- og  

 Skattestyrelsen indstillede, at gevinst på aftaler om køberetter som  

 udgangspunkt  

 er omfattet af kursgevinstlovens § 29, men aftaler om køberetter vedrørende  

 fast ejendom er efter § 30, stk. 1 undtaget herfra. § 30, stk. 6 fastsætter  

 så,  

 at aftalen i så fald behandles efter skattelovgivningens almindelige regler.  

 Gevinst og tab skal behandles efter reglerne for det underliggende aktiv, og  

 en  

 eventuel gevinst på køberetten indgår således i den avanceopgørelse og  

 beskatning, der foretages efter ejendomsavancebeskatningsloven, når  

 ejendommen  

 afstås.
Det fremgik af et  

 andet svar i forhåndsbeskeden, at den enkelte bolig ikke kunne overdrages  

 uden  

 skattemæssige konsekvenser for andelshaveren, hvis boligen overdrages til et  

 lavere beløb end handelsværdien på overdragelsestidspunktet.
Efter Told- og  

 Skattestyrelsens opfattelse skulle en forskel i givet fald beskattes som  

 udlodning efter ligningslovens § 16 A og på  

 udlodningstidspunktet/overdragelsestidspunktet.  

 Dette samme vil gælde i den situation, hvor der er indgået en aftale om en  

 køberet, som giver ret til at købe en bolig til en forud fastsat pris om et  

 antal år.
I den forbindelse,  

 var det Told- og Skattestyrelsens opfattelse, at udlodningstidspunktet er lig  

 med tidspunktet for tildelingen af køberetten.
Hvis der ikke skete  

 udlodningsbeskatning ved tildelingen af køberetten, ville en forskel mellem  

 den  

 forud fastsatte pris og handelsværdien på udnyttelsestidspunktet, blive  

 skattefri, idet gevinsten på køberetten skal beskattes sammen med det  

 underliggende aktiv, da det fremgår af svaret på et andet spørgsmål at  

 afståelse  

 af andelsbeviset kunne ske skattefrit efter ejendomsavancebeskatningslovens §  

 8, stk. 4.
Det var således  

 Told- og Skattestyrelsens opfattelse, at der skal ske udlodningsbeskatning  

 efter ligningslovens § 16 A af køberettens værdi.
Udlodningsbeskatningen  

 skulle  

 ske på tidspunktet for tildelingen af køberetten.
Tildelingen af køberetten  

 ville således have skattemæssige konsekvenser for modtagerne af en sådan  

 køberet.
Told- og  

 Skattestyrelsen tilføjede, at det er op til de skatteansættende myndigheder  

 at  

 fastsætte køberettens værdi på tildelingstidspunktet.
Told- og  

 Skattestyrelsen  

 bemærkede i øvrigt, at den enkelte andelshaver burde have mulighed for helt  

 at  

 frasige en sådan køberet, jf. de skattemæssige konsekvenser ved tildeling af  

 køberetten.
 Told- og  

 Skattestyrelsen indstillede til Ligningsrådet, at spørgsmålet besvares med  

 nej,  

 og Ligningsrådet tiltrådte indstillingen.
 2) Ligningsrådet blev spurgt om, hvorledes  

 andelsboligforeningen ville blive beskattet i forbindelse med afståelsen af  

 boligerne.
Rådgiver havde i den forbindelse  

 henvist til, at Landsskatteretten og Ligningsrådet i flere afgørelser havde  

 fastslået, at andelsboligforeninger er skattepligtige af avance på de  

 lejligheder, som har været udlejet til ikke-medlemmer.
Beskatningen af det  

 samlede antal lejligheder indtræder dog først på det tidspunkt, hvor den  

 sidste  

 lejlighed afstås.
Told- og Skattestyrelsen bemærkede dertil,  

 at andelsboligforeningen efter en konkret vurdering af dens vedtægter måtte  

 anses for at være et selvstændigt skattesubjekt omfattet af  

 selskabsskattelovens  

 § 1, stk. 1, nr. 6. Foreningen var efter bestemmelsen kun skattepligtig af  

 indtægt ved erhvervsmæssig virksomhed, samt fortjeneste eller tab ved  

 afhændelse, afståelse eller opgivelse af formuegoder, der har eller har haft  

 tilknytning til den erhvervsmæssige virksomhed.
Efter LV 2004-1, afsnit  

  

 E.J.2.1.1  

  

 , skal foreninger  

 omfattet af selskabsskattelovens § 1, stk. nr. 6 ved deres indkomstopgørelse  

 ikke medregne fortjeneste, der stammer fra afståelse af fast ejendom,  

 medmindre  

 ejendommen har tilknytning til erhvervsmæssig virksomhed.Det var oplyst, at  

 der  

 i øjeblikket udlejes et antal boliger, og udlejningen af disse måtte efter  

 Told- og Skattestyrelsens opfattelse betragtes som erhvervsmæssig virksomhed.  

 Andelsboligforeningen ville ved afståelsen af de udlejede boliger således  

 være  

 skattepligtig af den avance, der beregnes efter  

 ejendomsavancebeskatningsloven.
 For så vidt angår de afgørelser rådgiver  

 havde henvist til, havde Landsskatteretten og Ligningsrådet udtalt, at en  

 andelsboligforening først ville blive ophørsbeskattet på det tidspunkt, hvor  

 foreningens sidste erhvervsmæssigt udlejede lejlighed, overgik fra at være  

 udlejet til et ikke-medlem til at være udlejet til et medlem på andelsbasis.
Imidlertid var der i den pågældende  

 forelæggelse tale om afståelse af udlejede boliger, og i forhold til  

 beskatningstidspunktet kunne der ikke sættes lighedstegn mellem  

 ophørsbeskatning efter selskabsskattelovens § 5, stk. 6 ved ophør af  

 erhvervsmæssig virksomhed og afståelse af udlejede boliger.
Der skulle efter  

 Told- og Skattestyrelsens opfattelse således ske ejendomsavancebeskatning  

 efter  

 ejendomsavancebeskatningsloven ved salget af den enkelte udlejede bolig, da  

 der  

 er tale om afståelse af fast ejendom, der har været anvendt erhvervsmæssigt.
Told- og Skattestyrelsen indstillede  

 således, at andelsboligforeningen ville være skattepligtig af fortjeneste ved  

 afståelse af de udlejede boliger til ikke-medlemmerne, og at skattepligten  

 vil  

 indtræde ved afståelsen af den enkelte bolig.
Ligningsrådet tiltrådte  

 indstillingen.
