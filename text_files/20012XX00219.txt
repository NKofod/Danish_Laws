Skriftlig fremsættelse (20. marts  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov om ændring af lov om Centre for  

 Videregående Uddannelse og andre selvejende institutioner for  

 videregående uddannelser m.v. samt ophævelse af lov om Danmarks  

 forvaltningshøjskole og lov om Skovskolen. (Betinget godkendte CVU er  

 m.v.).
(Lovforslag nr.
L 178).
Med lovforslaget ønsker regeringen at styrke  

 frivilligheden i dannelsen af Centre for Videregående Uddannelse.
De  

 institutioner, der har stiftet et betinget godkendt CVU, kan nu  

 forlænge den betingede periode i op til tre år og har herudover  

 mulighed for at aftale en yderligere forlængelse på op til tre  

 år.
Samtidig hermed forenkles reglerne om  

 sammensætningen af udviklingsråd og efter- og  

 videreuddannelsesudvalg, som efter loven skal nedsættes ved CVU er.
Det  

 overlades nu til institutionerne inden for nogle overordnede rammer selv at  

 fastsætte sammensætningen af disse organer.
Udviklingsrådet  

 skal som hidtil rådgive ledelsen og koordinere samarbejdet om  

 udviklingsbasering og forskningstilknytning.
Rådet skal derfor  

 sammensættes af personer, der er forsknings- og udviklingskyndige,  

 herunder lærere fra CVU et samt videnskabeligt personale fra relevante  

 forskningsinstitutioner.
Efter- og videreuddannelsesudvalget skal fortsat  

 sikre, at aftagernes ønsker til bl.a. centrenes efter- og  

 videreuddannelsesaktiviteter kommer til ledelsens kundskab.
Udvalget  

 sammensættes derfor af personer, der udpeges af repræsentanter  

 for aftagere m.v.
Det hidtidige krav om, at der ved partnere i et CVU skal  

 oprettes fælles råd   bestående af medarbejdere og  

 studerende i lige forhold   bortfalder.
Institutionerne kan dog fortsat  

 oprette disse, hvis de ønsker det.
Endvidere indeholder lovforslaget bestemmelser om, at  

 Danmarks forvaltningshøjskole og Skovskolen overgår til selveje  

 i henhold til selvejeloven.
Samtidig ophæves lov om Danmarks  

 forvaltningshøjskole og lov om Skovskolen.
 De to institutioner blev ved kgl. anordning af 27.  

 november 2001 overført fra henholdsvis Finansministeriet og  

 Miljø- og Energiministeriet til Undervisningsministeriet, og det er  

 meningen, at de efterhånden skal tilpasses og omfattes af  

 Undervisningsministeriets regler.
For at afhjælpe overgangen til disse nye regler er  

 det i loven sikret, at institutionerne i denne periode kan videreføre  

 deres nuværende uddannelsesaktiviteter som hidtil.
Institutionerne  

 bliver umiddelbart omfattet af selvejelovens ledelsesstruktur.
Da forvaltningshøjskolen overgår til  

 taxameterstyring fra og med 2003 vil de udgifter, der tidligere har  

 været afholdt af Den Kommunale Momsfond, skulle afholdes af staten,  

 idet tilskuddet til forvaltningshøjskolen herefter skal udbetales af  

 Undervisningsministeriet.
Der vil derfor blive optaget forhandlinger med de  

 kommunale organisationer om regulering af det kommunale bloktilskud svarende  

 til bidraget fra den Kommunale Momsfond.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
