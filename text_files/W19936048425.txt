Varemærket WONDERLOTION fundet uegnet til registrering for varer i  

 klasserne 3 og 5, da betegnelsen kan angive varens beskaffenhed, nemlig at  

 der er tale om en vidundercreme.
Ansøgningen derfor afslået År 1993, den 25. juni afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 26. oktober 1989 indleverede klageren en ansøgning om registrering af  

 varemærket WONDERLOTION (ordmærke) for alle varer i klasse 3 og 5.
I skrivelse af 6. december 1989 protesterede Pharma Scandia ApS, Stenløse,  

 v/advokat Jørgen Damgaard, Næstved, mod registrering af det ansøgte mærke.
I  

 skrivelsen anførtes:
»Navnet »Wonderlotion« har i mere end 10 år været benyttet  

 til et produkt som min klient for tiden varetager salget af.
Jeg vedlægger  

 til dokumentation heraf kopi af artikel fra BT fra 1978 og kopi af diverse  

 reklamer af nyere dato.
 Hvis yderligere dokumentation ønskes, kan der fremskaffes såvel andre  

 reklamer som dokumentation fra apotekere m.v., som har forestået salget af  

 den pågældende hudcreme.
 Ifølge varemærkelovens § 14, litra 6 kan et mærke ikke registreres her i  

 landet, hvis det er forveksleligt med et navn der allerede er taget i brug på  

 tidspunktet for anmeldelse til registrering.
 Her har navnet Wonderlotion været anvendt i mere end 10 år, hvorfor det er  

 klart, at ansøgningen af 26. oktober 1989 må afvises'.
 Patentdirektoratet udtalte i skrivelse af 12. januar 1990 til klageren:
 »I anledning af Deres ansøgning om registrering af ovennævnte  

 varemærke skal vi meddele følgende:
 Mærket er fundet uegnet til registrering, da det ikke er anset for at være  

 i besiddelse af det til registrering som varemærke fornødne særpræg, jf.  

 bestemmelsen i § 13 i varemærkeloven, jf. lovbekendtgørelse nr. 249 af 17.  

 april 1989.
 Begrundelsen herfor er, at betegnelsen WONDERLOTION kan angive varens art  

 og beskaffenhed, nemlig at der er tale om et vidunderligt flydende kosmetisk  

 middel.
 Hvis De ønsker at udtale Dem i anledning af den trufne afgørelse, må det  

 ske inden udløbet af ovennævnte svarfrist, da ansøgningen ellers vil blive  

 afslået.
 Endvidere vedlægges kopi af skrivelse af 6. december 1989 med bilag,  

 hvorved advokat Jørgen Damgaard på vegne Pharma Scandia ApS protesterer mod  

 registreringen af det ansøgte varemærke«.
 Klageren anførte hertil i skrivelse af 23. april 1990 følgende:
»Angående Deres afslag på det af mig ønskede registrerede navn  

 Wonderlotion.
Skal jeg hermed begrunde min påstand for nødvendigheden af,  

 også i Danmark at gøre brug af dette navn.
Mit navn er Kjeld E.
Lutzhøft og jeg er dansk statsborger.
 Jeg udviklede i 1968 en creme til tandlæger og læger i Danmark, som jeg  

 fik godkendt af Tandlægehøjskolen i Århus, dengang kaldt Desencin Hand.
 Dens virkning var at en gang indgnidning med cremen, var bedre end 2 gange  

 vask med klorafinsæbe.
 Ligeledes solgte jeg cremen til en dansk tandlæge, bosiddende i Schweiz  

 Doktor Jarby (Identoflex) som derfra distribuerede den til mange lande.
Igennem årene opdagede jeg at den havde andre gode egenskaber.
Bl.a.  

 prøvede bekendte og familie cremen, på eksemer, psoreasis, sår, brandsår  

 o.s.v. så af den vej blev cremen hurtigt en efterspurgt og uundværlig ting at  

 have ved hånden i de forskellige hjem.
 Hvordan denne creme kom Jørgen Juhldahl for øre ved jeg ikke, men en dag  

 kom han til min virksomhed på Hjallerup Alle 16, Kastrup, og var enormt  

 interesseret i at indgå et samarbejde med mig.
I første omgang fik han nogle prøveflasker, som han ville afprøve på  

 bekendte med hudproblemer.
Han blev så begejstret over de positive  

 resultater, at vi blev enige om at den skulle ud til en bredere befolkning  

 som han skulle distribuere.
 Da jeg senere flyttede til Spanien, skulle Jørgen Juhldahl importere  

 Wonderlotion til Danmark.
 Med vores fraflytning fra Danmark begynder så problemerne, vi opdagede  

 nemlig at Jørgen Juhldahl havde taget sagen i sin egen hånd og solgte vores  

 creme til Mende.
 Dette fik vi stoppet gennem en advokat i Danmark i 1980.
 I 1987 startede vi en storproduktion og export af Wonderlotion til bl.a.  

 Norge, Sverige og Holland.
 Amerika og Canada er snart med i brugen af cremen, som de bl.a. skal bruge  

 til liggesårspatienter.
 Og nu er det at jeg må understrege kraftigt, at det er efter vores  

 exporter, at Jørgen Juhldahl igen prøver sig på det danske marked.
 Hvis i ellers læser, hvad han skriver i sin brochure, at han nu igen efter  

 10 års forløb, igen præsenterer Wonderlotion på markedet.
 Vi har en agent i Danmark som bare venter på svaret fra jer, om at gøre  

 brug af navnet Wonderlotion, som absolut ikke er et kosmetisk middel, men et  

 middel til at hjælpe så mange mennesker over deres hudproblemer.
 Navnet Wonderlotion er opstået af, at folk som har brugt cremen, udtalte,  

 at dette er virkelig en vidunderlig creme.
 Vi medsender en lille del materiale som forhåbentlig vil være beviser nok  

 og begrundelse for at vi nu også i Danmark, kan bibeholde navnet, som nu er  

 vores mærkevare, og som folk kender til.
 At Jørgen Juhldahl tør skrive at han også modtager støtte af staten og  

 private fonder til denne creme, det er ganske forargeligt, men dette vil  

 blive afgjort ved en retssag.
 Lige en ting som undrer mig, det er, at jeres advokat hedder Kirsten  

 Sanders, pudsigt nok hedder Pharma Scandia ApS og Jørgen Juhldahl's advokat  

 Kirsten Sander« er det mon samme person'.
 Indsigeren anførte i skrivelse af 1. august 1990 følgende:
 »Idet jeg henviser til Deres brev af 7. juni 1990 og ansøgning fra  

 Impex Benidorm s.a., skal jeg fastholde, at det er min opfattelse, at retten  

 til navnet Wonderlotion tilhører min klient og ikke Impex Benidorm s.a.
 Jeg har tidligere fremsendt dokumentation for, at min klient har optrådt  

 med navnet udadtil i en længere årrække.
 Jeg skal iøvrigt gøre opmærksom på, at det materiale der til  

 Patentdirektoratet er fremsendt fra Impex Benidorm s.a. ikke indeholder nogen  

 form for bevis for, at Impex Benidorm s.a. har anvendt navnet Wonderlotion i  

 Danmark på noget tidspunkt.
 Endelig skal jeg henvise til, at Patentdirektoratet på et tidligere  

 tidspunkt har afvist at registrere navnet Wonderlotion under hensyntagen til  

 manglende særpræg«.
 I skrivelse af 6. september 1990 udtalte Patentdirektoratet:
»Den 12 jan 1990 meddelte Direktoratet, at varemærket  

 »WONDERLOTION« er fundet uegnet til registrering, da det ikke er  

 anset for at være i besiddelse af det til registrering som varemærke fornødne  

 særpræg, se varemærkelovens § 13. Begrundelsen for at anvende § 13 er, at  

 betegnelsen »WONDERLOTION« kan angive varens beskaffenhed, nemlig  

 at der er tale om en vidundercreme.
Varemærker, der blot består af en  

 anprisning af varen, registreres normalt ikke.
Telefonisk har De den 23 aug 1990 oplyst, at mærket er registreret som  

 ordmærke i Norge og Sverige uden dokumentation af indarbejdelse.
De bedes  

 indsende kopi af det svenske og norske registreringsbevis, hvorefter  

 Direktoratet vil tage sagen op til fornyet overvejelse.
 Såfremt materialet ikke er indsendt inden udløbet af ovennævnte svarfrist,  

 vil ansøgningen blive afslået i medfør af varemærkelovens § 19, jfr. § 13'.
 Ved skrivelse af 17. januar 1991 meddelte direktoratet følgende:
 »Ansøgningen afslås herved, da der ikke er indkommet dokumentation  

 for registrering eller indarbejdelse i Norge og Sverige i overensstemmelse  

 med de krav, der er blevet stillet af direktoratet, jf. bestemmelsen i § 19 i  

 varemærkeloven, jf. lovbekendtgørelse nr. 249 af 17. april 1989, og  

 bestemmelsen i § 3, stk. 2a, i bekendtgørelse om ansøgning om registrering af  

 varemærker nr. 334 af 29. maj 1987.
 Endvidere afslås Deres ansøgning, da mærket ikke er anset for at være i  

 besiddelse af det til registrering som varemærke fornødne særpræg, jf.  

 bestemmelsen i § 13 i varemærkeloven, jf. lovbekendtgørelse nr. 249 af 17.  

 april 1989.
 Begrundelsen herfor er, at betegnelsen »WONDERLOTION« kan angive  

 varens beskaffenhed, nemlig at der er tale om en vidundercreme'.
Denne afgørelse har klageren ved skrivelse af 20. marts 1991 indbragt for  

 Patentankenævnet med påstand om, at det af Patentdirektoratet meddelte afslag  

 omgøres.
I klagebegrundelse af 19. april 1991 anførtes:
»I Direktoratets skrivelse af 17. januar 1991, hvori afslaget  

 meddeles, fremgår det, at dette alene har fundet sted, idet der ikke er  

 fremsendt dokumentation for ovennævnte mærkes registrering eller  

 indarbejdelse i Norge og Sverige.
Derudover er ansøgningen afslået, da mærket  

 ikke anses for at være i besiddelse af det til registrering som varemærke  

 fornødne særpræg, jfr. varemærkelovens § 13.
Direktoratet har begrundet sin afgørelse om manglende særpræg med, at  

 betegnelsen WONDERLOTION kan angive varens beskaffenhed, nemlig at der er  

 tale om en vidundercreme.
Vi skal venligst anmode om, at denne indstilling  

 tages op til fornyet overvejelse, idet det er vor opfattelse, at denne  

 begrundelse er alt for snæver endsige forkert.
Det skal ikke bestrides, at sammensætningen af »wonder« og  

 »lotion« danner et begreb af en vis suggestiv karakter.
Det må  

 imidlertid erindres, at »wonder«, som stammer fra engelsk, har  

 mange forskellige betydninger og konnotationer, idet det udover  

 »vidunder« eller »mirakel« også kan betyde »at undre  

 sig« eller »spekulere på«.
Ordets mange forskellige  

 betydninger medfører efter vor opfattelse, at dette i sammensætning med fx  

 »lotion« ikke entydigt angiver mærkets beskaffenhed, men blot  

 antyder en egenskab ved varen, hvilket netop gør mærket registrerbart.
Vor  

 klient har da også selv i i sit brev af 23. april 1990 forklaret, at  

 forbrugerne reagerede ved at kalde produktet »en vidunderlig  

 creme«.
En direkte oversættelse heraf ville i givet fald have været  

 »wonderful lotion«.
Begrebet »vidundercreme«, som først  

 introduceres i Direktoratets skrivelse af 17. januar 1991, findes ikke som  

 nogen gængs term i kosmetikbranchen eller i den farmaceutiske industri, da  

 der jo ikke officielt eksisterer mirakler eller vidunderkure, idet begrebet  

 netop skal opfattes i overført eller superlativ betydning.
Desuden skal vi henlede opmærksomheden på, at ansøgerne har ordmærket  

 WONDERLOTION registreret i Norge for samtlige varer i klasse 3, jfr. vedlagte  

 kopi af det norske varemærkeregisterblad.
Det bemærkes i øvrigt vedrørende  

 denne registrering, at mærket er blevet registreret uden indvendinger af  

 nogen art, og vi beder derfor venligst om, at der henses til dette forhold,  

 der bør medføre, at mærket også i Danmark må anses for registrerbart.
Dernæst bemærkes det, at varemærkelovens § 13, stk. 2 angiver, at der ved  

 bedømmelsen af, om et mærke har det fornødne særpræg, skal tages hensyn til  

 alle foreliggende forhold, herunder også den eventuelle tid og det omfang,  

 hvori mærket har været anvendt.
Med hensyn til dette spørgsmål henviser vi  

 til ansøgernes skrivelse til Patentdirektoratet af 23. april 1990, hvoraf  

 tydeligt fremgår, at mærket WONDERLOTION har været anvendt i Danmark i langt  

 over 10 år i forbindelse med salg af ansøgernes produkter.
Alene af den grund  

 bør mærket således kunne antages til registrering.
Vi har endelig af sagens akter noteret os, at advokatfirmaet Damgaard i  

 Næstved ved skrivelse af 6. december 1989 over for Patentdirektoratet har  

 fremsat protest mod registreringen af mærket WONDERLOTION, eftersom adv.  

 Damgaards klient Pharma Scandia ApS påstås at have solgt varer under denne  

 betegnelse i over 10 år.
Vi anmoder venligst om, at der bortses fra denne  

 protest, eftersom det ikke er dokumenteret, at varen har været solgt i 10 år,  

 og at der alene med den fremsendte kopi af en artikel fra BT 1978 er fremvist  

 bevis for, at man dengang har anvendt mærket.
Imidlertid stiller  

 varemærkeloven jo krav om en kontinuerlig brug af et mærke for at kunne  

 statuere en varemærkeret, og eftersom en sådan ikke er dokumenteret, anmoder  

 vi om, at der bortses herfra'.
 Indsigeren har til klagebegrundelsen ved skrivelse af 13.september 1991  

 udtalt følgende:
»På vegne Pharma Scandia skal jeg hermed kommenterer klagebegrundelse  

 af 19. april 1991 fra Patentbureau Hofman-Bang & Boutard A/S.
Spørgsmålet  

 om, hvorvidt navnet »Wonderlotion« har tilstrækkeligt særpræg, vil  

 jeg overlade til Patentankenævnet at vurdere.
 Jeg vil i stedet koncentrere mig om anvendelse af varemærket.
Jeg skal i den forbindelse indledningsvis henlede opmærksomheden på, at  

 Impex Benidorm SA's påståede anvendelse af varemærket i 10 år på ingen måder  

 er dokumenteret.
Der foreligger alene et brev, hvori Impex Benidorm SA selv  

 oplyser at have gjort dette.
Sålænge der ikke foreligger nogen form for  

 dokumentation, må det antages, at Impex Benidorm SA overhovedet ikke har  

 anvendt det pågældende varemærke på nuværende tidspunkt.
Det ville fx være  

 interessant at se et produkt, hvor navnet har været anvendt! Med hensyn til min klients anvendelse af varemærket, kan det nærmere  

 oplyses, at varemærket er udarbejdet af hr.
Jørgen Juhldahl, som har  

 overdraget Pharma Scandia ApS retten til at anvende dette.
Retten til at anvende navnet har tidligere været overdraget bl.a Chr.
V.  

 Mende & Co, Kronprinsensgade 9, 1114 København K.
Til dokumentation heraf vedlægges side 1 og side 5 af licensaftale indgået  

 mellem Jørgen Juhldahl og Chr.
V.
Mende & Co.
A/S.
 Til yderligere dokumentation af, at varemærket er taget i brug på dette  

 tidspunkt vedlægges kopi af annonce fra Hendes Verden nr. 43, 1978 og kopi af  

 reklame fra City 2, dateret den 7. oktober 1978.
»Wonderlotion« har herefter været markedsført via Chr.
V.
Mende  

 & Co A/S og har fra 1979 til dags dato været solgt i bl.a.
Matas.
Til orientering vedlægges kopi af licensafregning af 27. juli 1979, 29.  

 april 1980, 28. april 1981, 29. april 1982, 29. juli 1983 og af  

 korrespondance i 1986 mellem Chr.
V.
Mende & Co.
A/S og hr.
Jørgen  

 Juhldahls advokat Oskar Moesgård.
 Om nødvendigt kan yderligere licensafregninger fremskaffes'.
 Klageren anførte i skrivelse af 4. oktober 1991 følgende:
 »Vi henviser til Nævnets skrivelse af 30. september 1991 og tillader  

 os at fremsende en bekræftet udskrift af Impex Benidorm S.A's norske  

 registrering af ordmærket WONDERLOTION for samtlige varer i klasse 3. I samme  

 forbindelse henviser vi til Patentdirektoratets skrivelse til ansøgeren af 6.  

 september 1990, hvori man udbeder sig denne bekræftede kopi fremsendt,  

 hvilket imidlertid ved en beklagelig fejltagelse endnu ikke havde fundet  

 sted.
Det bemærkes, at Direktoratet i sin tid anmodede om at få dette bevis  

 tilsendt for derefter at tage sagen op til fornyet overvejelse.
På denne  

 baggrund skal vi derfor venligst anmode om, at Patentankenævnet tilsvarende  

 medtager dette registreringsbevis under sagen, således at dette indgår sammen  

 med de øvrige fremsatte synspunkter i Nævnets vurdering af sagen«.
 Ved skrivelse af 16. januar anførte indsigeren:
 »Den 8. januar 1992 har jeg fra Dem modtaget kopi af skrivelse af 4.  

 oktober 1991 fra Patentbureau Hofman-Bang & Boutard A/S vedrørende  

 ovenævnte sag.
 Hvis det pågældende brev og medfølgende bilag indgår i sagen, finder jeg  

 det beklageligt, at jeg ikke har modtaget dette på det tidspunkt, hvor det er  

 fremsendt til Patenankenævnet.
 Jeg tillader mig derfor, til Patentankenævnets orientering, at vedlægge  

 kopi af brev af 6. december 1991 fra de svenske patentmyndigheder, hvori  

 registreringen af Wonderlotion afslås, idet ordet mangler særpræg.
 Jeg går ud fra, at dette brev indgår i sagen på lige fod med den norske  

 varemærkesag«.
 Ankenævnet har behandlet sagen på sit møde den 13. april 1993.
 Ingen gav møde.
 Ankenævnet skal udtale:
Idet det ansøgte mærke ikke anses for at være i besiddelse af det til  

 registrering som varemærke fornødne særpræg, og idet der ikke er ført  

 dokumentation for mærkets indarbejdelse i Danmark bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
