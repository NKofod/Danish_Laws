 I henhold til § 16, stk. 2, jf. § 5, stk. 2, i lov om frikommuner, jf.  

 lovbekendtgørelse nr. 644 af 12. september 1991, meddeles:
§ 1.  Indenrigsministeriet har den 5. marts 1992  

 godkendt frikommuneregulativ nr. 5 a for Herlev Kommune om overladelse af  

 beslutningskompetence i visse kommunale anliggender til lokaludvalg.
Ved  

 godkendelsen ophæves frikommuneregulativ nr. 5 for Herlev Kommune om  

 lokaludvalg.
 § 2.  Det i § 1 nævnte regulativ indebærer, at de  

 bestemmelser, der er fraveget ved det hidtil gældende frikommuneregulativ,  

 fraviges således, at der tillægges lokaludvalgene udvidede beføjelser  

 vedrørende de nævnte kommunale anliggender.
 § 3.  Det i § 1 nævnte frikommuneregulativ træder i  

 kraft den 1. april 1992. Frikommuneregulativet bortfalder den 31. december  

 1993.
 Stk. 2.  Det i § 1 nævnte regulativ vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
Indenrigsministeriet, den 5. marts 1992 P.
M.
V E.
B.
