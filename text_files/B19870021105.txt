 I henhold til § 4, 5, 6, 11, 12 og 13 i lov om regulering af fiskeriet,  

 jf. lovbekendtgørelse nr. 806 af 2. december 1986, samt i medfør af § 26,  

 stk. 4, § 27, § 30, stk. 2, § 42, stk. 2 og § 50, stk. 1, 1. punkt i lov nr.  

 306 af 4. juni 1986 om saltvandsfiskeri fastsættes:
Almindelige bestemmelser § 1.  Til fangst af blåmuslinger må om dagen fra  

 solopgang til solnedgang anvendes et skraberedskab med en mundingsramme af  

 metal, hvis vægt ikke overstiger 100 kg og hvis fangståbning ikke er bredere  

 end 2 meter.
 § 2.  Såfremt der i forskrifter og vedtægter udstedt i  

 henhold til loven om saltvandsfiskeri eller i bestemmelser som følge af  

 Danmarks medlemskab af De europæiske Fællesskaber er fastsat særlige regler  

 for visse områder om f.eks. anvendelse af fiskeredskabstyper og  

 fiskefartøjers størrelse, herunder tonnage og maskinkraft, omfatter sådanne  

 regler også fiskeri med de i § 1 nævnte redskaber i områderne.
 § 3.  Der fastsættes et mindstemål for blåmuslinger på  

 5 cm, målt ved skallens længste dimensioner.
 Stk. 2.  Blåmuslinger, der ikke opfylder det fastsatte  

 mindstemål, må ikke udbydes til salg, omsættes, transporteres eller  

 forarbejdes.
 Stk. 3.  Uanset stk. 1 og 2 må ethvert parti  

 blåmuslinger indeholde højst 10 vægtprocent blåmuslinger under det fastsatte  

 mindstemål.
Vadehavet § 4.  Ved fiskeri efter blåmuslinger i Vadehavet i  

 1987 er det tilladt at fiske, medbringe og lande højst 15.000 tons.
 Stk. 2.  Vadehavet afgrænses som angivet i bilag 1.
 § 5.  Kun fartøjer, hvis indehaver er meddelt  

 tilladelse af fiskeriministeren, hvoraf fremgår hvilken mængde indehaveren  

 højst må fiske, medbringe og lande af den i § 4 anførte mængde, må deltage i  

 fiskeriet efter blåmuslinger.
 Stk. 2.  Fiskeriministeren kan i tilladelsen fastsætte  

 nærmere betingelser for udnyttelse af denne, herunder om fartøjer med  

 tilladelse kan drive fiskeri i andre farvande.
 Stk. 3.  En ansøgning om tilladelse skal indeholde de i  

 bilag 2, anførte oplysninger.
 Stk. 4.  Tilladelsen skal opbevares om bord og skal  

 tilbageleveres til Fiskeriministeriet, når den mængde, der er angivet i  

 tilladelsen, er opfisket.
 § 6.  Når den i § 4 anførte mængde er opfisket, eller  

 opfiskning skønnes nært forestående, udsender Fiskeriministeriet til Dansk  

 Fiskeriforening og Danmarks Havfiskeriforening meddelelse om det tidspunkt,  

 fra hvilket fiskeri efter og landing af blåmuslinger er forbudt.
 § 7.  Motorkraften i de til fiskeriet anvendte  

 fartøjer må ikke overstige 350 HK (260 kW). Ved motorkraft forstås den af  

 Statens Skibstilsyn i fartøjets fartstilladelse eller tilsynsbog anførte  

 motoreffekt.
Limfjorden § 8.  Til fiskeri efter blåmuslinger i Limfjorden må  

 ikke anvendes fartøjer hvis motorkraft overstiger 175 HK (130 kW). Ved  

 motorkraft forstås den af Statens Skibstilsyn i fartøjets fartstilladelse  

 eller tilsynsbog anførte motoreffekt.
 § 9.  Det er forbudt at fiske efter og lande  

 blåmuslinger på søndage.
 § 10.  Ved fiskeri efter blåmuslinger i Limfjorden er  

 det tilladt ethvert fartøj at fiske, medbringe og lande højst 30 tons  

 blåmuslinger pr. dag.
 § 11.  Uanset reglerne i Kommissionens forordning om  

 nærmere bestemmelser for registrering af oplysninger om medlemsstaternes  

 fangster, som suppleret ved de til enhver tid gældende regler om føring af  

 logbog m.v., skal ethvert fartøj, som driver fiskeri efter blåmuslinger i  

 Limfjorden, føre såvel logbog som landingsopgørelse.
 Stk. 2.  I logbogen skal fangststedet angives ved  

 længde- og breddekoordinater (grader og minutter). På landingsopgørelsen skal  

 der i rubrikken »Bemærkninger« anføres navn og adresse på den  

 person eller den virksomhed, som fangsten afsættes til.
Kontrol- og straffebestemmelser § 12.  Tilsynet med overholdelse af bestemmelserne i  

 denne bekendtgørelse og de i henhold hertil givne forskrifter påhviler  

 politiet, fiskerikontrollen og førerne af de under Fiskeriministeriet hørende  

 fartøjer, der bemyndiges dertil af fiskeriministeren.
 Stk. 2.  I øvrigt finder bestemmelserne i kapitel 6 i  

 lov nr. 306 af 4. juni 1986 om saltvandsfiskeri anvendelse.
 § 13.  Overtrædelse af bestemmelserne i denne  

 bekendtgørelse eller de i henhold hertil givne forskrifter straffes med bøde.
Stk. 2.  Med hensyn til konfiskation gælder borgerlig  

 straffelovs regler.
Fangst eller værdien heraf kan konfiskeres, selv om det  

 ikke med sikkerhed kan godtgøres, at den i det hele hidrører fra det ulovlige  

 forhold.
Ikrafttrædelsesbestemmelser § 14.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 256 af 21. juni 1965 om  

 benyttelse af redskaber til fangst af blåmuslinger, herunder østers, med  

 senere ændringer og bekendtgørelse nr. 525 af 27. november 1985 om regulering  

 af fiskeriet efter blåmusling i Vadehavet, samt bekendtgørelse nr. 656 af 1.  

 oktober 1986 om mindstemål for blåmusling ophæves.
Fiskeriministeriet, den 10. april 1987 LARS P.
GAMMELGAARD / Allan Sommer Bilag 1 Vadehavet Farvandet afgrænses mod syd af den dansk-tyske søgrænse og mod nord af en  

 ret linie direkte vest for Blåvandshuk Fyr.
 Mod vest afgrænses farvandet af det danske søterritoriums ydre grænse, der  

 udgøres af den linie, der i den nordlige del af området kan trækkes i 3  

 sømils afstand fra kysten, men som sydligere er udmålt fra basislinien  

 fortløbende nord-syd mellem Skallingen og den dansk-tyske søgrænse.
 Mod land og øer er farvandet afgrænset af den linie, der kan fastlægges på  

 grundlag af højeste daglige vandstand.
Bilag 2 Ansøgning om tilladelse 1. Ansøgning om tilladelse skal indeholde  

 følgende oplysninger:
- Navnet på fartøjets ejer - Navnet på fartøjets fører - Fartøjets navn - Fartøjets havnekendingsbogstaver og -nummer - Fartøjets radiokaldesignal En ansøgning skal være forsynet med fartøjsførerens underskrift.
 2. Skema til ansøgning om tilladelse kan rekvireres i  

 Fiskeriministeriet eller Danmarks Havfiskeriforening og Dansk  

 Fiskeriforening.
 3. Ansøgning om tilladelse kan sendes direkte til  

 Fiskeriministeriet eller gennem vedkommendes hovedorganisation.
 4. Ved ansøgning om tilladelse skal der angives for  

 hvilken periode der søges om tilladelse.
 5. Fristen for indsendelse af ansøgning om tilladelse  

 offentliggøres ved meddelelse i fiskeribladene.
