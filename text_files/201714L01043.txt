Betænkning afgivet af Retsudvalget den 17. maj 2018 Betænkning over Forslag til lov om ændring af lov om fuldbyrdelse af straf m.v., lov om arbejdsmarkedsuddannelser m.v., lov om åben uddannelse (erhvervsrettet voksenuddannelse) m.v. og retsplejeloven (Udvidet besøgsafskæring for bandemedlemmer m.v., tvungen opsparing, adgang til AMU-kurser, alkoholkontrol, udvidet adgang til konfiskation m.v.) [af justitsministeren (Søren Pape Poulsen)]:
1. Ændringsforslag Justitsministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 21. marts 2018 og var til 1. behandling den 3. april 2018. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 26. januar 2018 dette udkast til udvalget, jf.
REU alm. del  bilag 154. Den 19. marts 2018 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til justitsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL og IA) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (IA) vil stemme hverken for eller imod lovforslaget ved 3. behandling.
Mindretallet vil stemme hverken for eller imod de stillede ændringsforslag.
 Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af et flertal (udvalget med undtagelse af IA):
 1) Før nr. 1 indsættes som nyt nummer:
»01. I § 42, stk. 2, ændres »stk. 4« til: »stk. 5«.« [Konsekvensrettelse] Til § 5 2) I stk. 2 ændres »§ 1, nr. 1 og 2« til: »§ 1, nr. 01, 1 og 2«.
[Konsekvensrettelse] Bemærkninger Til nr. 1 Det foreslås, at henvisningen til straffuldbyrdelseslovens § 42, stk. 4, i straffuldbyrdelseslovens § 42, stk. 2, konsekvensrettes til straffuldbyrdelseslovens § 42, stk. 5, som følge af indsættelsen af et nyt stykke i § 42, hvorefter stk. 4 bliver stk. 5.
Til nr. 2 Det foreslås, at der foretages en ændring i ikrafttrædelsesbestemmelsen i § 5, stk. 2, i lovforslaget, så § 1, nr. 01 sættes i kraft administrativt.
Den foreslåede ændring medfører, at henvisningen i straffuldbyrdelseslovens § 42, stk. 2, til straffuldbyrdelseslovens § 42, stk. 4, der er foreslået konsekvensrettet til straffuldbyrdelseslovens § 42, stk. 5, sættes i kraft administrativt. Ændringen i § 42, stk. 2, sættes således i kraft med de øvrige dele af lovforslaget (§1, nr. 1 og 2), som vedrører indførelsen af en tvungen opsparing.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Per Nørhave (DF) Lise Bech (DF) Preben Bang Henriksen (V) Jan E.
Jørgensen (V) Britt Bager (V) Mads Fuglede (V) Carl Holst (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Rasmus Prehn (S) Morten Bødskov (S) Kaare Dybvad (S) Rosa Lund (EL) Eva Flyvholm (EL) Josephine Fock (ALT) Sofie Carsten Nielsen (RV) Zenia Stampe (RV) Karsten Hønge (SF) Aaja Chemnitz Larsen (IA) Nunatta Qitornai, Tjóðveldi og Javnaðarflokkurin havde ikke medlemmer i udvalget.
