Landsskatteretskendelse vedr. værdiansættelse af goodwill ved  

 overdragelse af virksomhed Klagen vedrører indkomstopgørelsen for indkomståret 2001 på  

 følgende punkt:
 Skattepligtig indkomst.
 Ikke godkendt fradrag for tab vedrørende goodwill, ansat til  

 567.000 kr.
 Selskabet har for indkomståret 2001 fratrukket 567.000 kr. i  

 sin skattepligtige indkomst som tab vedrørende goodwill ved overdragelse af  

 sin  

 trykkerivirksomhed.
Det fremgår af sagen, at selskabet i det pågældende  

 indkomstår har drevet trykkerivirksomhed og virksomhed med udlejning af  

 driftsmidler.
Selskabet har forskudt indkomstår, således at perioden fra den  

 1.  

 maj 2000 til den 30. april 2001 udgør indkomståret 2001. Tidligere har  

 selskabet drevet virksomhed under navnet B A/S.
 Den 1. november 2000 har selskabet overdraget sin  

 trykkerivirksomhed til C A/S, som er et helejet datterselskab.  

 Datterselskabet  

 havde i forvejen overtaget trykkerivirksomheden D A/S ved E i 1999.
Ved overdragelsen af virksomheden er værdien af goodwill  

 ansat til 300.000 kr.
Anskaffelsesprisen for goodwill er opgjort til 867.000  

 kr. inklusive aktiverede rådgivningsomkostninger på 17.000 kr.
På denne  

 baggrund er opgjort et tab på koncernintern overdragelse af goodwill på  

 567.000  

 kr.
Det er i forbindelse med møde hos Told  

 ·  

  

 Skat  

 regionen, oplyst, at virksomheden B oprindeligt ejedes af F.
G var dengang  

 driftsleder i virksomheden.
Størstedelen af virksomheden blev i 1990  

 overdraget  

 til det nystiftede selskab B ApS, og anpartskapitalen ejedes alene af G.  

 Værdien  

 af goodwill blev i den forbindelse overdraget for 500.000 kr.
I første omgang fortsatte F med tryk af et begrænset  

 sortiment af kuverter og brevpapir i selskabet H ApS.
I 1992 blev denne del  

 af  

 virksomheden dog også overdraget fra H ApS til B ApS.
I den forbindelse blev  

 værdien af goodwill overdraget for 350.000 kr.
Da D A/S ved E ønskede at afhænde sin virksomhed, overtog B  

 A/S virksomheden efter forhandlinger i 1999. Overtagelsen skete dog i et  

 nystiftet driftsselskab CA/S.
Værdien af goodwill blev overdraget for  

 2.000.000  

 kr.
Det var afgørende for købet af virksomheden fra D A/S, at  

 dette selskabs bygninger ikke skulle overtages, idet det var en forudsætning  

 for købet, at virksomhedens aktiviteter kunne flyttes til trykkeribygningen i  

 X.
Der blev oprettet et driftsselskab ved købet, fordi G ønskede at begrænse  

 sin risiko til 2.000.000 kr., mens banken var villig til at påtage sig  

 risikoen  

 herudover.
I forbindelse med købet blev det forudsat, at der ville være  

 forskellige synergieffekter, herunder at der kunne spares en hel afdeling  

 væk,  

 sætteriafdelingen i D A/S.
Desuden ville der være en besparelse i form af, at  

 der ikke længere ville være lønudgifter til E og hendes datter, ligesom der i  

 øvrigt kunne spares en funktionærstilling.
 D A/S havde en betydelig omsætning på områder, hvor B ApS  

 ikke var en aktør, herunder fakturaer i endeløse baner og blanketter til  

 læger  

 og tandlæger.
 Af praktiske og administrative årsager blev det skønnet  

 formålstjenligt, at virksomhederne blev samlet i ét selskab, hvilket var  

 årsagen til, at virksomheden i B ApS også blev overdraget til driftsselskabet  

 C  

 A/S.
Der er ikke nærmere oplysninger om baggrunden for at ansætte  

 værdien af goodwill ved overdragelse af virksomheden fra D A/S til C A/S til  

 2.000.000 kr. ud over de nævnte synergieffekter.
Værdien af goodwill på  

 300.000  

 kr. ved overdragelse af virksomheden fra B ApS til C A/S er beregnet på  

 baggrund af den vejledende anvisning i TSS-cirkulære 2000-10.
 Skattemyndighederne har forhøjet selskabets  

 indkomstopgørelse for indkomståret 2001 med 567.000 kr., med henvisning til  

 afskrivningslovens § 40, stk. 6.
Til støtte herfor har skattemyndighederne anført, at der  

 ikke kan godkendes fradrag for tab vedrørende koncernintern overdragelse af  

 goodwill.
Skattemyndighederne har lagt til grund, at den objektive  

 handelsværdi  

 af selskabets goodwill udgør mindst 867.000 kr., svarende til  

 anskaffelsesprisen inklusive rådgivningsomkostninger på 17.000 kr., og at  

 selskabet efter overtagelsen af trykkerivirksomheden i 1990 og 1992 har  

 opretholdt  

 en goodwill, der mindst svarer til anskaffelsesprisen.
Skattemyndighederne har henset til, at anskaffelsen af  

 goodwill i 1990 og 1992 er sket på et tidspunkt, hvor salg af goodwill var  

 skattefrit, mens afståelse af goodwill ved den aktuelle overdragelse er  

 skattepligtigt.
Dette vil alt andet lige medføre en højere handelsværdi på  

 goodwill.
Dette underbygges efter skattemyndighedernes opfattelse af, at  

 beskatning af goodwill i 1993 konkret medførte en ændring af  

 beregningsmetoden  

 i cirkulæret om beregning af værdi af goodwill, hvor den beregnede værdi af  

 goodwill inden ændringen som udgangspunkt blev halveret i medfør af, at  

 goodwill var skattefrit.
Endvidere har skattemyndighederne henset til, at en  

 beregning af goodwill efter TSS-cirkulære 2000-10 ikke kan anses for at være  

 direkte anvendelig i nærværende sag.
Skattemyndighederne har herved henvist  

 til, at ved en beregning efter cirkulæret af værdien af goodwill for  

 virksomheden D A/S ved E, som blev overdraget i 1999, udgør 0 kr., mens C A/S  

 rent faktisk betalte 2.000.000 kr. for goodwill.
Uanset forskelle i  

 driftsform  

 med videre i de respektive selskaber, mener skattemyndighederne, at der under  

 hensyntagen til omsætning, indtjening og branchesammenfald, må antages at  

 være  

 så stor lighed mellem selskaberne, at der kan ske en objektiv sammenligning  

 af  

 regnskabstal sammenholdt med værdien af goodwill.
I forbindelse med repræsentanternes indsigelser vedrørende  

 sammenligneligheden af transaktionerne har skattemyndighederne bemærket, at i  

 medfør af armslængdeprincippet må købene af de to virksomheder, herunder  

 værdiansættelse af goodwill, ske efter de samme principper.
Videre har  

 skattemyndighederne bemærket, at der i følge repræsentanternes påstand kun  

 skal  

 indregnes synergieffekter og besparelser ved købet af aktiviteten i D A/S.  

 Hertil har skattemyndighederne anført, at i så fald skulle disse faktorer  

 indregnes i prisen for aktiviteten købt af B A/S, idet det er denne  

 virksomhed,  

 der er den senest købte.
 Endelig har skattemyndighederne henset til, at der ved  

 beregningen af værdien af goodwill i selskabet til 287.739 kr., som er  

 afrundet  

 til 300.000 kr., ikke er taget hensyn til, at året 1999 synes at have været  

 et  

 atypisk dårligt år grundet specifikke edb-problemer, der efterfølgende er  

 løst.  

 Ved en skønsmæssig korrektion af beregningen har skattemyndighederne opgjort  

 værdien af goodwill efter cirkulærets beregningsmetode til cirka 600.000 kr.
 Korrektionen er sket ved, at driftsresultatet i 1999 er  

 opskrevet fra 335.631 kr. til 700.000 kr., ligesom der er korrigeret med  

 forrentning af likvider, idet likvider på 406.000 kr. som udgangspunkt må  

 anses  

 for et driftsfremmed aktiv.
Vedrørende repræsentanternes anbringende om, at  

 skattemyndighederne har forvekslet oplysningen om edb-problemer mellem de to  

 selskaber, har skattemyndighederne anført, at dette ikke korrekt.  

 Skattemyndighederne har konkret vurderet, at resultatet i B A/S har været  

 atypisk dårligt.
Skattemyndighedernes opfattelse bygger ikke på formodninger  

 om  

 specifikke afholdte udgifter til edb, men på følgende afsnit i selskabets  

 årsberetning:
Selskabet er 1. januar 1999 overgået til et nyt edb-system.  

 Der har været væsentlige problemer med indkøringen af lagerstyringen og  

 salgsstyringen. Selskabets repræsentanter har over for Landsskatteretten  

 nedlagt principal påstand om, at selskabets indkomstopgørelse for  

 indkomståret  

 2001 nedsættes med 517.000 kr.
 Repræsentanterne har nedlagt subsidiær påstand om, at  

 selskabets indkomstopgørelse for indkomståret 2001 nedsættes med et mindre  

 beløb efter Landsskatterettens skøn.
 Til støtte for den principale påstand har repræsentanterne  

 gjort gældende, at ved overdragelse mellem interesseforbundne parter  

 foretages  

 værdiansættelse af goodwill i henhold til retningslinjerne i TSS-cirkulære  

 2000-10. Repræsentanterne har citeret følgende fra cirkulæret:
 Goodwill, der handles mellem interesseforbundne parter,  

 værdiansættes efter et skøn over handelsværdien under hensyntagen til de  

 konkret foreliggende omstændigheder.
 I visse brancher eksisterer der en kutyme for  

 værdiansættelsen af goodwill ved overdragelse mellem uafhængige parter.  

 Sådanne  

 kutymer kan ligeledes danne grundlag ved overdragelse mellem parter med  

 interessefællesskab.
I situationer, hvor der ikke foreligger branchekutymer eller  

 øvrige holdepunkter for værdiansættelsen af goodwill, kan denne baseres på  

 den  

 nedenfor beskrevne beregningsmodel. Repræsentanterne har bemærket, at der ikke efter de  

 foreliggende oplysninger findes branchekutymer, der kan danne grundlag for  

 værdiansættelsen af goodwill i nærværende sag.
Værdien må derfor efter  

 repræsentanternes opfattelse ansættes på baggrund af et skøn over  

 handelsværdien under hensyntagen til de konkret foreliggende omstændigheder.  

 Såfremt der kan konstateres sammenlignelige transaktioner, vil disse kunne  

 danne grundlag for en værdiansættelse af goodwill i den konkrete situation,  

 hvor overdragelsen er koncernintern.
 I den forbindelse har repræsentanterne anført, at  

 skattemyndighederne har anset overdragelsen af virksomheden fra D A/S til C  

 A/S  

 for sammenlignelig med overdragelsen af virksomheden fra selskabet til C A/S,  

 hvilket repræsentanterne ikke kan tilslutte sig.
 Repræsentanterne har bemærket, at erhvervelsen af  

 virksomheden fra D A/S er sket ud fra konkurrence og markedsmæssige  

 betragtninger, hvorimod erhvervelsen af virksomheden fra selskabet er sket af  

 rent organisatoriske og selskabsretlige årsager.
Repræsentanterne har særligt fremhævet, at selskabet  

 vurderede, at anskaffelsen af aktiviteten i D A/S ville kunne bidrage med  

 væsentlige synergier, især henset til D A/S særlige kompetenceområde, der i  

 det  

 væsentligste var produktion af fakturaer i endeløse baner samt produktion af  

 diverse blanketter til læger og tandlæger, som er en serieproduktion, der kan  

 udfylde eventuelle huller i ordreproduktionen hos selskabet selv.
Endvidere  

 havde D A/S en fast indarbejdet kundekreds for så vidt angår netop  

 blanketterne  

 til læger og tandlæger, og til denne aktivitet må der derfor antageligt have  

 været knyttet en ikke uvæsentlig goodwill.
Videre har repræsentanterne anført, at selskabet vurderede,  

 at der kunne opnås besparelser på det administrative område samt i  

 satsafdelingen, da både selskabet og D A/S havde en sådan.
Samlet forventedes  

 en besparelse på personalesiden med cirka fem til seks fuldtidsstillinger,  

 hvilket var afgørende for handlens gennemførelse.
Selskabets interesse for at erhverve aktiviteten i D A/S var  

 også begrundet i de markedsmæssige forhold inden for trykkeribranchen.
Der  

 pågår en meget hård konkurrence i branchen, hvorfor det er væsentligt, at den  

 enkelte virksomhed hele tiden udbygger sine kompetenceområder og ikke mindst  

 markedsandele.
Da udviklingen på området samtidig går meget hurtigt, er det  

 nødvendigt for at sikre optimal indtjening og dermed overlevelse, at der  

 løbende sker vækst i den enkelte virksomhed, hvilket ikke alene kan baseres  

 på  

 organisk vækst, men ligeledes må ske gennem opkøb af konkurrenter, der har en  

 produktions- og salgsorganisation, der understøtter den opkøbende virksomheds  

 egne kompetencer.
 Den goodwill, som var tilknyttet aktiviteten i D A/S, havde  

 derfor en særlig værdi for selskabet i og med, at D A/Ss virksomhed  

 markedsmæssigt og kompetencemæssigt i udpræget grad ville supplere og udbygge  

 selskabets virksomhed.
Repræsentanterne har taget afstand fra beregninger af  

 goodwill i henhold til TSS-cirkulære 2000-10 vedrørende overdragelsen af  

 aktiviteten i D A/S, da overdragelsen er sket mellem uafhængige parter.
Af  

 indledningen til cirkulæret følger således, at den vejledende anvisning  

 finder  

 anvendelse ved overdragelser mellem interesseforbundne parter, hvor der ikke  

 findes holdepunkter for værdiansættelsen af goodwill.
Desuden har repræsentanterne anført, at skattemyndighedernes  

 beregning af goodwill efter TSS-cirkulære 2000-10 for D A/S til 0 kr. ikke er  

 korrekt.
Der skal således foretages korrektioner for ekstraordinære udgifter  

 vedrørende edb-problemer, da de omtalte problemer vedrørte D A/S og ikke B  

 A/S,  

 som forudsat af skattemyndighederne.
 Beregningen af goodwill for D A/S skal således korrigeres  

 for udgifter til edb-problemer i 1998 og 1999 med henholdsvis 614.000 kr. og  

 336.000 kr., som fremgår af regnskaberne, og goodwill kan herefter beregnes  

 til  

 godt og vel 1.400.000 kr.
 Repræsentanterne har gjort gældende, at der derfor ikke er  

 grundlag for at foretage en objektiv sammenligning af de to virksomheder, og  

 at  

 der ikke i relation til overdragelsen af selskabets trykkeriaktivitet i 2001  

 findes et retvisende billede for handelsværdien af goodwill.
 På denne baggrund er det repræsentanternes opfattelse, at  

 værdiansættelsen af goodwill ved den koncerninterne overdragelse må ske efter  

 retningslinjerne i TSS-cirkulære 2000-10. Efter cirkulærets anvisninger kan  

 værdien af goodwill opgøres til 356.952 kr.
 Vedrørende skattemyndighedernes korrektion som følge af  

 edb-problemer i 1999 har repræsentanterne anført, at edb-problemerne ikke  

 vedrørte selskabet, men derimod D A/S, hvori udgiften hertil også er afholdt.  

 Udgiften er således uvedkommende i relation til selskabet, og den foretagne  

 skønsmæssige korrektion er derfor ikke i overensstemmelse med faktum.
Videre har repræsentanterne bemærket, at skattemyndighederne  

 regulerer skønsmæssigt beregningen af goodwill som følge af, at der i  

 regnskabet for 1999 er anført, at der har været væsentlige problemer med  

 indkøring af lager- og salgsstyring.
Hertil har repræsentanterne anført, at  

 der  

 ikke af regnskabet for 1999 fremgår ekstraordinære poster vedrørende  

 edb-udgifter, eller i øvrigt til eksempelvis konsulentbistand vedrørende edb,  

 eller sket væsentlige ændringer i edb-relaterede udgifter.
På denne baggrund  

 synes det betænkeligt, at skattemyndighederne foretager en skønsmæssig  

 regulering med henvisning til ledelsens beretning om vanskeligheder ved  

 indkøring af lagerstyring med videre.
Repræsentanterne har således gjort  

 gældende, at beregningen af goodwill efter TSS-cirkulære 2000-10 skal ske  

 uden  

 skønsmæssige korrektioner.
Vedrørende Ligningsrådet bindende forhåndsbesked af 22.  

 oktober 2002, offentliggjort i SKM 2003.137, har repræsentanterne bemærket,  

 at  

 Ligningsrådet har anvist, at der i forbindelse med beregning af goodwill ved  

 overdragelse af aktivitet skal korrigeres for det forhold, at overdragelsen  

 ikke omfattede ejendomme.
Ved beregningen af goodwill i henhold til  

 TSS-cirkulære 2000-10 skulle der således i det konkrete tilfælde korrigeres  

 for  

 nettoejendomsudgifter, samt foretages korrektion af den forrentede  

 aktivmasse.  

 Det fremgår ikke af den bindende forhåndsbesked, hvilken karakter de  

 pågældende  

 ejendomme havde.
 Ifølge TSS-cirkulære 2000-10 skal der ved beregning af  

 goodwill fradrages en forrentning af samtlige aktiver i virksomhedens seneste  

 balance forud for overdragelsen, bortset fra driftsfremmede aktiver.
I relation til spørgsmålet om driftsfremmede aktiver i  

 henhold til cirkulæret har repræsentanterne anført, at der i den konkrete  

 situation er tale om en overdragelse af en trykkerivirksomhed, og at  

 overdragelsen ikke omfatter ejendommen, hvorfra virksomheden drives, ligesom  

 driftsmateriel heller ikke er omfattet af overdragelsen.
Der er for disse  

 aktiver indgået henholdsvis leje- og leasingaftaler mellem selskabet og C  

 A/S.  

 Såvel ejendom som driftsmateriel er nødvendige forudsætninger for  

 virksomhedens  

 drift, hvorfor disse ikke kan betegnes som driftsfremmede aktiver, og disse  

 aktiver skal derfor indgå ved beregningen af goodwill.
Vedrørende ejendommen skal det særligt anføres, at der i  

 denne er placeret trykkerimaskiner med videre, som ikke uden videre og uden  

 betydelige omkostninger kan flyttes til en alternativ ejendom.
Desuden er  

 ejendommen særligt indrettet med lovpligtige udsugningsanlæg og særlige  

 aflukker i forbindelse med brugen af miljøfarlige opløsningsmidler.
Såfremt en overdragelse af aktiviteten skulle gennemføres  

 uden, at erhververen ville kunne gøre brug af den hidtidige ejendom, ville  

 overdragelsessummen for goodwill utvivlsomt have været påvirket betydeligt i  

 negativ retning.
En erhverver ville i så fald skulle påregne betydelige  

 udgifter til udflytning af driftsmidler, indretning af nye lokaler med  

 videre.
 Ovenstående er i overensstemmelse med Landsskatterettens  

 praksis, og repræsentanterne har herved henvist til Landsskatterettens  

 kendelse  

 af 14. august 2001, offentliggjort i Tidsskrift for Skatter og Afgifter  

 2002.778 i forbindelse med, at Skatteministeriet har taget bekræftende til  

 genmæle  

 efter sagens indbringelse for landsretten, se også kommentar i  

 SKM2002.780.DEP.
 Ved opgørelsen af den aktivmasse, der skal forrentes i  

 henhold til TSS-cirkulære 2000-10, skal der således sondres mellem hvorvidt  

 aktiverne er driftsfremmede eller ej og ikke hvorvidt der er sket  

 overdragelse  

 af de pågældende aktiver.
 Repræsentanterne er derfor af den opfattelse, at hverken den  

 konkrete ejendom eller driftsmateriel kan anses for driftsfremmede aktiver i  

 henhold til beregningen af goodwill, hvorfor der ikke skal foretages  

 korrektion  

 vedrørende disse aktiver ved beregningen.
 Landsskatteretten  

 skal udtale:
Værdien af goodwill i forbindelse med overdragelsen af  

 virksomheden må beregnes med udgangspunkt i den pris, som selskabet kunne  

 forvente at opnå ved salg til en uafhængig tredjemand på  

 overdragelsestidspunktet.
Det fremgår af ligningslovens § 2, stk. 1,  

 (lovbekendtgørelse nr. 754 af 28. september 1999).
 Det lægges efter det oplyste til grund, at der ikke inden  

 for trykkeribranchen eksisterer branchekutyme for værdiansættelse af  

 goodwill.
Videre bemærkes, at overdragelsen af trykkerivirksomheden  

 fra selskabet til C A/S ikke er sammenlignelig med overdragelsen af  

 trykkerivirksomheden fra D A/S til C A/S.
Der er herved lagt vægt på, at den  

 ene af overdragelserne er foregået mellem parter med modstående interesser og  

 er begrundet i almindelige markedsmæssige overvejelser, mens den anden af  

 overdragelserne alene er begrundet i interne, herunder selskabsretlige,  

 overvejelser.
 Da der ikke findes andre holdepunkter for værdiansættelsen  

 af goodwill, må et skøn herover tage udgangspunkt i den vejledende anvisning  

 herom i TSS-cirkulære 2000-10.
I den forbindelse bemærkes særligt, at forrentningen af  

 aktiver efter punkt 3.6 i TSS-cirkulære 2000-10 omfatter samtlige  

 virksomhedens  

 aktiver og ikke kun de overdragne aktiver.
Der henvises herved til  

 Landsskatterettens kendelse af 14. august 2001, offentliggjort i Tidsskrift  

 for  

 Skatter og Afgifter 2002.778, hvoraf det fremgår, at forrentningen af ikke  

 driftsfremmede aktiver sker på baggrund af handelsværdien af samtlige  

 virksomhedens ikke driftsfremmede aktiver i den seneste balance forud for  

 overdragelsen, og at det er samtlige ikke driftsfremmede aktiver, der indgår  

 ved forrentningen af virksomhedens aktiver, ikke kun de overdragne aktiver.
 Ved beregningen i henhold til cirkulæret ses der ikke at  

 være tilstrækkeligt grundlag for skønsmæssigt at korrigere selskabets  

 resultat  

 for indkomståret 1999. Der er herved lagt vægt på, at der ikke af regnskabet  

 for selskabet fremgår identificerbare ekstraordinære udgifter vedrørende  

 edb-problemer, ligesom udviklingen i både direkte omkostninger og indirekte  

 omkostninger har været konstant i henholdsvis opadgående og nedadgående  

 retning.
 Værdien af goodwill ved overdragelsen af trykkeriaktiviteten  

 fra selskabet til C A/S kan derfor passende ansættes til 350.000 kr., og den  

 påklagede skatteansættelse nedsættes derfor med 517.000 kr.
