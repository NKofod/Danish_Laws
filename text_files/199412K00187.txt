Nr LSF 187 Forslag til Lov om ændring af lov om beskatning til kommunerne af faste  

 ejendomme (Den amtskommunale grundskyld af landbrugsejendomme og lignende  

 ejendomme) Fremsat af indenrigsministeren (Birte Weiss) den 7. marts 1995 Vedtaget ved tredjebehandling den 18. maj 1995 Lov nr. 381 af 14/06/1995 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret ved § 2 i  

 lov nr. 90 af 8. februar 1995, foretages følgende ændringer:
 1. § 5, stk. 2 og 3, ophæves, og i stedet  

 indsættes:
»Stk. 2. Af ejendomme, der på tidspunktet for den vurdering,  

 som lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 5,7 promille  

 af en del af de pågældende ejendommes afgiftspligtige grundværdi.
Denne del  

 af den afgiftspligtige grundværdi opgøres som den samlede afgiftspligtige  

 grundværdi bortset fra den afgiftspligtige grundværdi, der er fastsat for  

 stuehuset med tilhørende grund og have.« 2. § 29 A, stk. 7, 2. pkt., ophæves.
§ 2 Stk. 1. Indenrigsministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
 Stk. 2. Loven har virkning fra og med skatteåret 1996.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret ved lov nr.  

 1084 af 22. december 1993, ophæves § 5, stk. 2 og 3, og i stedet  

 indsættes:
» Stk. 2. Af ejendomme, der på tidspunktet for den vurdering,  

 som lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 5,7 promille  

 af en del af de pågældende ejendommes afgiftspligtige grundværdi.
Denne del  

 af den afgiftspligtige grundværdi opgøres som den samlede afgiftspligtige  

 grundværdi bortset fra den afgiftspligtige grundværdi, der er fastsat for  

 stuehuset med tilhørende grund og have.« § 2 Stk. 1. Indenrigsministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
 Stk. 2. Loven har virkning fra og med skatteåret 1996.
Bemærkninger til lovforslaget Almindelige bemærkninger Lovforslaget går ud på at fastsætte den amtskommunale grundskyldpromille  

 til 5,7 for landbrugs- og lignende ejendomme.
De 5,7 promille er en  

 nedsættelse i forhold til den almindelige amtskommunale grundskyldpromille på  

 10.
 Denne nedsættelse skal ses i forbindelse med det samtidig fremsatte  

 forslag til lov om afgift af bekæmpelsesmidler (skatteministeren) og det af  

 landbrugs- og fiskeriministeren fremsatte forslag om ændring af lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 462 af 26. maj 1994.
 Landbrugs- og Fiskeriministeriet skal ifølge forslagene kompenseres for  

 bortfaldet af grundskyldsindtægterne (4,3 promille) ved i stedet at få  

 overført en nærmere bestemt andel af provenuet fra den foreslåede afgift af  

 bekæmpelsesmidler fra Skatteministeriet.
 Nærværende lovforslag skal notificeres for EU-Kommissionen.
Bemærkninger til lovforslagets enkelte bestemmelser Til § 1 I dag indbetales 4,3 promille af den amtskommunale grundskyld på i alt 10  

 promille af landbrugsnoteret jord til to promilleafgiftsfonde for landbrug og  

 gartneri samt til andre aktiviteter.
Fondene modtog i 1994 henholdsvis 161,2  

 mio. kr. og 2,0 mio. kr., som efter indstilling fra fondsbestyrelserne  

 anvendes til rådgivning, forsøg, markedsføring, sygdomsbekæmpelse m.v., mens  

 der blev anvendt 16 mio. kr. til støtte til miljøforbedrende investeringer i  

 mindre landbrug på finanslovskonto 24.23.45.
 Opkrævningen af den statslige andel på 4,3 promille af den amtskommunale  

 grundskyld på landbrugsnoteret jord ophæves fra og med 1996. Herved lettes  

 landmænd og gartnere for ejendomsskat på skønsmæssigt i alt ca. 170 mio. kr.
Det er lagt til grund for ophævelsen, at merprovenuet fra den samtidigt  

 foreslåede bekæmpelsesmiddelafgift mindst indbringer et beløb, der svarer til  

 4,3 promille af den afgiftspligtige grundværdi.
Hvis det ikke er tilfældet,  

 vil der skulle udarbejdes lovforslag om ændring af ejendomsskatterne.
I den  

 sammenhæng vil landbrugets organisationer blive hørt.
 Da midlerne er statslige, bliver der ikke tale om noget provenutab for  

 amtskommunerne set i forhold til den nuværende situation.
 Det er usikkert, hvor meget en pesticidafgift vil indbringe, men det er  

 skønsmæssigt anslået, at merprovenuet vil udgøre et beløb i mindst den  

 størrelsesorden, som hidtil er tilført statskassen fra amterne, jf. nærmere  

 det af skatteministeren fremsatte lovforslag, hvor der i bemærkningerne gives  

 en nærmere beskrivelse af, hvorledes afgiftsprovenuet vil blive opgjort og  

 tilbageført til jordbrugserhvervet.
Hvis nettoprovenuet af pesticidafgiften overstiger det samlede provenu,  

 som ellers ville være indgået til Landbrugs- og Fiskeriministeriet i form af  

 amtskommunal grundskyld (ca. 170 mio. kr.), optages der drøftelser med  

 organisationerne om, hvorledes det overskydende beløb kan tilbageføres til de  

 enkelte jordbrug.
I disse drøftelser vil indgå, om en del af midlerne kan  

 anvendes til at sikre mindre vandforsyningsanlæg og enkeltindvindingsanlæg.
 Såfremt nettoprovenuet omvendt skulle blive lavere end forventet,  

 forudsættes det, at suspensionen af den amtskommunale grundskyld på  

 landbrugs- og gartneriejendomme m.v. formindskes tilsvarende ved lov.
Merprovenuet fra pesticidafgiften anslås til 215 mio. kr. årligt.  

 Suspension af 4,3 promille forventes i 1996 at udgøre ca. 170 mio. kr.
Det  

 skønnes derfor ikke sandsynligt, at det efter 1996, hvor provenuet kan være  

 påvirket af hamstring, vil blive aktuelt at reducere suspensionen af  

 ejendomsskatterne.
Såfremt det alligevel måtte blive tilfældet, vil der  

 skulle udarbejdes lovforslag om ændring af ejendomsskatterne.
I den  

 sammenhæng vil landbrugets organisationer blive hørt, således at erhvervets  

 situation i lyset af det lavere pesticidforbrug vil kunne indgå.
Den foreslåede nedsættelse af den amtskommunale grundskyldpromille til 5,7  

 omfatter ifølge forslaget ejendomme, der anvendes til landbrug, gartneri,  

 planteskole eller frugtplantage.
Det afgørende i denne forbindelse er, om en  

 ejendom ved den offentlige vurdering er blevet henført under en af disse  

 benyttelser.
Nedsættelsen af den amtskommunale grundskyldpromille til 5,7 for disse  

 ejendomme gælder for den samlede afgiftspligtige grundværdi med fradrag af  

 den afgiftspligtige grundværdi, der er fastsat for stuehuset med tilhørende  

 grund og have.
Det svarer til det grundlag, som bidraget til statskassen  

 beregnes af i dag.
 Den resterende del af den afgiftspligtige grundværdi for de pågældende  

 ejendomme er omfattet af den almindelige regler i den kommunale  

 ejendomsskattelovs § 5, stk. 1, om en amtskommunal grundskyldpromille på 10.  

 Dvs. der skal svares 10 promille i amtskommunal grundskyld af den  

 afgiftspligtige grundværdi, der er fastsat for den enkelte ejendoms stuehus  

 med tilhørende grund og have.
Til § 2 Da lovforslaget skal notificeres for EU-Kommissionen, foreslås det, at  

 indenrigsministeren fastsætter tidspunktet for lovens ikrafttræden.
Loven kan  

 dog tidligst træde i kraft den 1. januar 1996, og tidligst den 1. i måneden  

 efter modtagelsen af EU-Kommissionens endelige godkendelse.
Såfremt  

 godkendelse sker efter den 15. i en måned, træder loven i kraft den 15. i den  

 følgende måned.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret ved lov nr.  

 1084 af 22. december 1993, ophæves § 5, stk. 2 og 3, og i stedet  

 indsættes:
» Stk. 2. Af ejendomme, der på tidspunktet for den vurdering,  

 som lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 5,7 promille  

 af en del af de pågældende ejendommes afgiftspligtige grundværdi.
Denne del  

 af den afgiftspligtige grundværdi opgøres som den samlede afgiftspligtige  

 grundværdi bortset fra den afgiftspligtige grundværdi, der er fastsat for  

 stuehuset med tilhørende grund og have.« § 5. Amtskommunal grundskyld udskrives med 10 promille af den  

 afgiftspligtige grundværdi.
Stk. 2. Kommunerne indbetaler til statskassen en del af den  

 amtskommunale grundskyld, der opkræves af ejendomme, som på tidspunktet for  

 den vurdering, der lægges til grund ved skatteberegningen, må anses for  

 benyttet til landbrug, gartneri, planteskole eller frugtplantage, jf. § 33,  

 stk. 1, i vurderingsloven.
Beløbet udgør 4,3 promille af de pågældende  

 ejendommes afgiftspligtige grundværdier bortset fra de afgiftspligtige  

 grundværdier, der er fastsat for stuehuse med tilhørende grund og have.  

 Beløbet indbetales af vedkommende kommune med halvdelen senest henholdsvis  

 den 10. april og den 10. oktober.
Ved senere indbetaling svarer kommunen  

 morarente med 1 pct. månedlig pr. påbegyndt måned fra betalingsfristen at  

 regne.
 Stk. 3. Landbrugsministeren fastsætter de nærmere regler om  

 beløbenes afregning til statskassen.
Efter 2. behandling den 16. maj 1995 § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret ved § 2 i  

 lov nr. 90 af 8. februar 1995, foretages følgende ændringer:
 1. § 5, stk. 2 og 3, ophæves, og i stedet  

 indsættes:
»Stk. 2. Af ejendomme, der på tidspunktet for den vurdering,  

 som lægges til grund ved skatteberegningen, må anses for benyttet til  

 landbrug, gartneri, planteskole eller frugtplantage, jf. § 33, stk. 1, i  

 vurderingsloven, opkræves den amtskommunale grundskyld dog med 5,7 promille  

 af en del af de pågældende ejendommes afgiftspligtige grundværdi.
Denne del  

 af den afgiftspligtige grundværdi opgøres som den samlede afgiftspligtige  

 grundværdi bortset fra den afgiftspligtige grundværdi, der er fastsat for  

 stuehuset med tilhørende grund og have.« 2. § 29 A, stk. 7, 2. pkt., ophæves.
§ 2 Stk. 1. Indenrigsministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
 Stk. 2. Loven har virkning fra og med skatteåret 1996.
