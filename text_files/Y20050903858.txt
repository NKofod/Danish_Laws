Transfer  

 pricing  voldgiftskonvention  adfærdskodeks  udvidelse til  

 10 nye  

 medlemsstater Ifølge § 1, stk. 2 og 3 i lov nr. 763 af  

 27/11-1991, jf.
BEK nr. 1023 af 13/12-1994, trådte EF-voldgiftskonventionen i  

 kraft pr. 1/1-1995. Det følger af konventionens art. 20, at den skulle have  

 virkning i 5 år, med mindre der inden da var blevet indgået en aftale om  

 forlængelse.
Konventionen havde derfor oprindelig virkning fra 1/1-1995 til  

 31/12-1999. En forlængelsesprotokol er for nylig blevet tiltrådt af  

 medlemsstaterne, og konventionen er dermed på ny trådt i kraft pr. 1/11-2004,  

 men med virkning tilbage fra 1/1-2000. Perioden 1/1-2000 til 1/11-2004  

 betegnes  

 sædvanligvis som interimsperioden.
I Danmark er EF-voldgiftskonventionen trådt i  

 kraft pr. 18/12-2004 med virkning fra 1/11-2004, jf.
BEK nr. 1253 af  

 7/12-2004.
 Med henblik på at tydeliggøre anvendelsen af  

 konventionen har EU´s Joint Transfer Pricing Forum  udarbejdet en  

 såkaldt  

 Adfærdskodeks ("Code of Conduct"), der er tiltrådt af Rådet for Den  

 Europæiske Union, og som vil blive lagt til grund ved de danske  

 skattemyndigheders administration af EF-voldgiftskonventionen.
 Denne TSSMEDD redegør for nogle af de praktiske  

 spørgsmål i forbindelse med indbringelse af en sag efter konventionens  

 regler.
Kompetencen til at behandle sager rejst efter  

 EF-voldgiftskonventionen er iflg.
BEK nr. 1023 af 13/12-1994 tillagt Told- og  

 Skattestyrelsen ("kompetent myndighed"). Rent praktisk skal sådanne  

 anmodninger indsendes til Kontoret for International Selskabsbeskatning i  

 Told-  

 og Skattestyrelsens Retsafdeling.
 En anmodning kan indgives efter  

 EF-voldgiftskonventionens regler af såvel det foretagende, som den primære  

 korrektion er rettet imod, som af det foretagende, der kan anmode om en  

 korresponderende regulering.
 Ved begrebet foretagende forstås såvel fysiske som  

 juridiske personer, der i øvrigt opfylder konventionens krav for at kunne  

 indgive en anmodning.
 Ifølge EF-voldgiftskonventionens art. 6, stk. 1,  

 skal foretagendet indbringe sin anmodning for den kompetente skattemyndighed  

 i  

 den stat, hvori det er hjemmehørende, inden tre år efter den første  

 underretning om den foranstaltning, der har ført til eller formodes at føre  

 til  

 dobbeltbeskatning.
I Danmark anses dette tidspunkt for at være  

 kendelsens dato.
I tilfælde, hvor der ikke udsendes kendelse, jf.
SSL § 3,  

 stk.  

 4, 3. pkt., regnes fristen i EF-voldgiftskonventionens art. 6, stk. 1, fra  

 udløbet agterskrivelsens indsigelsesfrist.
Det skal i anmodningen være angivet, om der  

 allerede er, eller forventes ansøgt om samtidigt at behandle sagen i henhold  

 til mutual agreement bestemmelsen i den relevante dobbeltbeskatningsaftale og  

 om der er, eller forventes indgivet klage over samme ansættelse i det  

 nationale  

 klagesystem.
Ifølge § 3 i BEK nr. 1023 af 13/12-1994 kan spørgsmål, som i  

 øvrigt omfattes af EF-voldgiftskonventionen, ikke behandles i det rådgivende  

 udvalg, såfremt spørgsmålet er eller vil blive indbragt for de danske  

 domstole.
Når foretagendet første gang har forelagt  

 anmodningen indenfor den i art. 6, stk. 1, nævnte frist, har de to staters  

 kompetente myndigheder herefter to år til at indgå en aftale om ophævelse af  

 dobbeltbeskatningen.
Lykkes det ikke de to staters kompetente myndigheder at  

 indgå en aftale indenfor to års fristen, eller opnås foretagendets accept af  

 en  

 forlængelse af to års fristen ikke, skal der nedsættes et rådgivende udvalg,  

 som, senest seks måneder efter at sagen er forelagt for udvalget, skal afgive  

 en udtalelse om, hvorledes dobbeltbeskatningen kan ophæves.
Efter afgivelsen  

 af  

 denne udtalelse har de to staters kompetente myndigheder yderligere seks  

 måneder til at træffe en afgørelse, som sikrer en ophævelse af  

 dobbeltbeskatningen.
Et vigtigt element i denne proces er at få  

 fastlagt tidspunktet for, hvornår en sag kan anses for at være  

 "forelagt" iht.
EF-voldgiftskonventionens art. 7, stk. 1, jf. art.  

 6,  

 stk. 1, således at to års fristen anses for påbegyndt.
Voldgiftskonventionen  

 i  

 sig selv definerer ikke forelæggelsestidspunktet nærmere, men det gør den  

 tilhørende Adfærdskodeks.
 Ifølge Adfærdskodeksens pkt. 2 vil en sag blive  

 anset for at være forelagt i henhold til konventionens art. 6, når den  

 skattepligtige fremlægger følgende:
a) identifikation (såsom navn, adresse,  

 skatteidentifikationsnummer) af den virksomhed i den kontraherende stat, der  

 indgiver sin anmodning, og af de øvrige parter i de relevante transaktioner b) detaljerede oplysninger om relevante forhold og  

 omstændigheder ved sagen (inkl. detaljerede oplysninger om forbindelserne  

 mellem virksomheden og de øvrige parter i de relevante transaktioner) c) en identifikation af de relevante  

 beskatningsperioder d) genparter af meddelelser om skatteansættelse,  

 rapporter om skatterevision eller tilsvarende, som har ført til den påståede  

 dobbeltbeskatning e) detaljerede oplysninger om indbringelser og  

 tvistemålssager, som virksomheden eller de øvrige parter i de relevante  

 transaktioner har taget initiativ til, og alle domstolsafgørelser i sagen f) en redegørelse fra virksomheden for, hvorfor  

 den mener, at principperne i art. 4 i VK ikke er overholdt g) et tilsagn om, at virksomheden vil svare så  

 komplet og hurtigt som muligt på alle rimelige og relevante anmodninger fra  

 en  

 kompetent myndighed og har dokumentation til rådighed for de kompetente  

 myndigheder, og h)  

 al  

 yderligere særlig information, som den kompetente myndighed anmoder om inden  

 for to måneder efter modtagelsen af den skattepligtiges anmodning.
 (ii) Starttidspunktet for den to årige periode er  

 den seneste af følgende datoer:
a) datoen for meddelelsen om skatteansættelsen, dvs.  

 skatteadministrationens endelige afgørelse om den supplerende indkomst, eller  

 tilsvarende b) den dato, på hvilken den kompetente myndighed modtager  

 anmodningen og den minimumsinformation, der er omhandlet ovenfor i punkt (i).
Med hensyn til pkt. (ii), a) kan det oplyses, at datoen  

 regnes fra kendelsens dato.
I tilfælde, hvor der ikke er udsendt kendelse,  

 jf.
SSL  

 § 3, stk. 4, 3. pkt., regnes fristen fra udløbet af agterskrivelsens  

 indsigelsesfrist.
 Det accepteres, at materialet er udarbejdet på  

 dansk, svensk, norsk eller engelsk.
Opmærksomheden henledes på, at to års fristen  

 først begynder at løbe, når alle oplysningerne nævnt under (i) er modtaget af  

 den kompetente myndighed.
Såfremt den kompetente myndighed indenfor to  

 måneder  

 efter anmodningens modtagelse indkalder yderligere information, løber to års  

 fristen først fra tidspunktet for modtagelsen af denne supplerende  

 information.  

 Det er Told- og Skattestyrelsens vurdering, som lægges til grund for, om det  

 modtagne er tilstrækkeligt omfattende til, at sagen kan betragtes som værende  

 "forelagt". I sager, der efter EF-voldgiftskonventionen rejses  

 overfor Told- og Skattestyrelsen som kompetent myndighed, vil Told- og  

 Skattestyrelsen derfor meddele foretagendet, hvornår to års fristen begynder  

 at  

 løbe fra.
For allerede indgivne anmodninger, hvori  

 EF-voldgiftskonventionen er påberåbt, anses to års fristen for påbegyndt fra  

 7/12 2004, med mindre Told- og Skattestyrelsen indenfor to måneder herefter  

 indkalder supplerende materiale.
Den tid, der eventuelt måtte være anvendt på  

 at behandle klager, indgivet i interimsperioden efter mutual agreement  

 bestemmelsen i den relevante dobbeltbeskatningsaftale, indgår således ikke i  

 beregningen af EF-voldgiftskonventionens to års frist.
 Så snart EF-voldgiftskonventionen og den  

 tilhørende, endelige adfærdskodeks bliver offentliggjort, vil Told- og  

 Skattestyrelsen orientere om det på hjemmesiden:  

  

 www.toldskat.dk  

  

 /transferpricing.
Den endelige adfærdskodeks tiltrådt af Rådet for  

 Den Europæiske Union er endnu ikke offentlig tilgængelig, men dette forventes  

 at ske i den nærmeste fremtid.
Så snart dette sker, vil Told- og  

 Skattestyrelsen orientere herom på hjemmesiden:  

  

 www.toldskat.dk/transferpricing  

.  

 Et udkast til adfærdskodeks - som svarer til den endelige udgave - kan findes  

 i  

 elektronisk udgave på  

  

 www.toldskat.dk/transferpricing  

,  

 indtil den endelige adfærdskodeks offentliggøres.
Det bemærkes, at konventionen indtil videre ikke  

 omfatter de nyeste medlemsstater Cypern, Den Tjekkiske Republik, Estland,  

 Letland, Litauen, Malta, Polen, Slovakiet, Slovenien og Ungarn.
Det forventes  

 dog, at de pågældende stater alle indenfor en overskuelig fremtid bliver  

 omfattet af konventionen.
Told- og Skattestyrelsen vil orientere herom.
 Da Danmark har dobbeltbeskatningsaftaler med alle  

 de pågældende nye medlemsstater, vil en anmodning om lempelse for  

 dobbeltbeskatning i stedet kunne indgives under henvisning til den relevante  

 dobbeltbeskatningsaftales artikel om gensidige aftaler ("mutual  

 agreements" i OECD-modellens art. 25). Ved indsendelse af en sådan  

 anmodning bør anmodningen indeholde  oplysninger svarende til den  

 minimumsinformation, der er nævnt i Adfærdskodeksens pkt, 2, jf. ovenfor.
