Nr LSF 238 Forslag til Lov om ændring af lov om erhvervsuddannelser (Formidling af  

 praktikpladser) Fremsat af undervisnings- og forskningsministeren (Bertel Haarder) den 16. maj 1990 Vedtaget ved tredjebehandling den 1. juni 1990 Lov nr. 436 af 13/06/1990 § 1 I lov nr. 211 af 5. april 1989 om erhvervsuddannelser, som ændret ved lov  

 nr. 320 af 16. maj 1990, affattes § 43, stk. 1, således:
»Praktikpladser formidles af erhvervsskolerne, og det påhviler  

 skolerne at udføre opsøgende virksomhed med henblik på fremskaffelse af  

 praktikpladser.« § 2 Loven træder i kraft den 1. januar 1991.
Oprindeligt fremsat forslag § 1 I lov nr. 211 af 5. april 1989 om erhvervsuddannelser affattes § 43,  

 stk. 1, således:
»Praktikpladser formidles af erhvervsskolerne, og det påhviler  

 skolerne at udføre opsøgende virksomhed med henblik på fremskaffelse af  

 praktikpladser.« § 2 Loven træder i kraft den 1. januar 1991.
Bemærkninger til lovforslaget 1. Almindelige bemærkninger Efter gældende regler samt efter lov nr. 211 af 5. april 1989 om  

 erhvervsuddannelser, der træder i kraft den 1. januar 1991, påhviler det  

 arbejdsformidlingen at formidle praktikpladser m.v.
 Efter lovforslaget overføres disse opgaver til erhvervsskolerne fra den 1.  

 januar 1991. Allerede fra den 1. juli 1990 er det tanken ved ændring af  

 administrativt fastsatte regler at overføre formidling af praktikpladser,  

 herunder opsøgende virksomhedskontakt med henblik på fremskaffelse af  

 praktikpladser samt vejledning af de pladssøgende, til erhvervsskolerne.  

 Registrering af uddannelsesaftaler i overensstemmelse med  

 erhvervsuddannelseslovens § 54 får først virkning fra 1. januar 1991.
 Baggrunden for forslaget er, at det findes hensigtsmæssigt at placere  

 ansvaret for formidling, vejledning, opsøgende virksomhedskontakt og  

 registrering m.v. på det sted, hvor kendskabet til erhvervsuddannelserne er  

 størst.
 De unge og virksomhederne skal alligevel henvende sig her med hensyn til  

 den skolemæssige del af uddannelserne.
2. Økonomisk/administrative konsekvenser I forbindelse med de samlede opgavers varetagelse i  

 undervisningsministerielt regi påregnes et årligt forbrug på ialt 120  

 årsværk, hvilket svarer til, hvad der hidtil er anvendt af  

 arbejdsformidlingen.
