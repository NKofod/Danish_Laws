 Bekendtgørelse om ændring af bekendtgørelse om Politiets Efterretningstjenestes behandling af oplysninger om fysiske og juridiske personer m.v.
§ 1 I bekendtgørelse nr. 763 af 20. juni 2014 om Politiets Efterretningstjenestes behandling af oplysninger om fysiske og juridiske personer m.v., som ændret ved bekendtgørelse nr. 1455 af 1. december 2016, foretages følgende ændringer:
 1. Indledningen affattes således:
»I medfør af § 4, stk. 3, § 7, stk. 3, § 8, stk. 3, § 9 a, stk. 3, og § 14, stk. 2, i lov om Politiets Efterretningstjeneste (PET), jf. lovbekendtgørelse nr. 231 af 7. marts 2017, og efter forhandling med skatteministeren, fastsættes:« 2. I § 7, stk. 1, indsættes efter »efterretningstjenestens juridiske chef«: »eller dennes stedfortrædere«.
 3. I § 7, stk. 3, indsættes efter »efterretningstjenestens juridiske chef«: »eller dennes stedfortrædere«.
§ 2 Bekendtgørelsen træder i kraft den 1. november 2017.
