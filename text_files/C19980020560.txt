Vejledning om ændring af vejledning til  

 bekendtgørelse om optagelse i en arbejdsløshedskasse for  

 lønmodtagere (aldersgrænse for dimittender) Direktoratets bekendtgørelse nr. 1014 af 26. november 1996 om  

 optagelse i en arbejdsløshedskasse for lønmodtagere er  

 ændret ved bekendtgørelse nr. 943 af 16. december 1998.
 Som følge heraf foretages følgende  

 ændring i direktoratets vejledning nr. 188 af 26. november 1996:
 Vejledningen til § 2 Alderskravet affattes  

 således:
»Hovedreglen er, at optagelse kan ske fra og med det  

 fyldte 18. år og til og med det fyldte 65. år.
Før det  

 fyldte 18. år. og efter det fyldte 65. år kan optagelse ikke  

 finde sted, jf. dog bekendtgørelsens § 2, stk. 2.
 Personer, der optages på baggrund af en  

 erhvervsgrunduddannelse, skal være fyldt 18 år.«.
