Resumé A, som havde arvet efter sin søster - der havde boet i Tyskland -  

 blev af de tyske myndigheder stillet over for et skattekrav, der havde  

 påhvilet  

 hendes søster.
 A klagede bl.a. over, at Statsskattedirektoratet - nu Told- og  

 Skattestyrelsen (TOS) - havde været over 2 år om at færdigbehandle sagen i  

 forbindelse med kravet.
Herudover klagede A over, at TOS ikke tog udtrykkelig stilling  

 til hendes klage, men alene formidlede de tyske myndigheders stillingtagen  

 til  

 A's indvendinger imod kravets eksistens.
TOS's afsluttende skrivelse var  

 vedlagt en skrivelse på tysk fra Bundesamt für Finanzen.
Der var dog ikke  

 vedlagt en oversættelse af skrivelsen.
Ombudsmanden udtalte, at det ved bedømmelsen af tidsforbruget  

 måtte tages i betragtning, at de tyske myndigheder blev hørt, og at høringen  

 foregik gennem Skattedepartementet.
Ombudsmanden fandt det meget kritisabelt,  

 at der gik 8 måneder, fra sagen reelt måtte anses for færdigoplyst, til TOS  

 fremsendte svaret til A.
Ombudsmanden fandt det endvidere beklageligt, at TOS  

 ikke oplyste A om, hvorpå sagens behandling beroede.
 Ombudsmanden fandt det beklageligt, at der ikke var truffet  

 afgørelse i anledning af A's indsigelser imod de danske skattemyndigheders  

 inddrivelse af kravet.
Det stemte efter ombudsmandens opfattelse bedst overens med  

 principperne i forvaltningslovens § 7 og § 22, hvis TOS havde kontaktet A for  

 at få afklaret, om hun kunne læse den tyske skrivelse og i benægtende fald  

 havde tilbudt hjælp til oversættelse.
Da ombudsmanden ikke tidligere havde  

 haft  

 anledning til at give udtryk for denne opfattelse, og idet TOS straks, da A  

 bad  

 om det, sendte hende en intern oversættelse, gav forholdet dog ikke grundlag  

 for kritik. (J. nr. 1990-1508-220).
 Told- og skattestyrelsens behandling af sag om inddrivelse af  

 tysk skattekrav.
A's søster, som boede i  

 Tyskland, døde den 6. maj 1985. Boet efter hende blev behandlet på en måde  

 svarende til eksekutorbehandlede boer i Danmark.
Efter at opgørelsen var  

 godkendt af den pågældende tyske myndighed, fik A udbetalt sin arv.
Senere  

 fandt de tyske skattemyndigheder ud af, at A's søster i årene 1981-84 havde  

 undladt at opgive nogle renteindtægter og pålignede hende i den anledning  

 yderligere skat.
 De tyske myndigheder  

 tilkendegav, at A efter de tyske regler havde vedgået sig gælden efter hendes  

 søster og mente derfor, at hun var forpligtet til at dække det opståede  

 skattekrav.
Skattekravet blev af de tyske  

 myndigheder overgivet til inddrivelse her i landet, og K Kommune sendte i den  

 anledning den 16. marts  

 1988 A  

 en tilsigelse til foretagelse af udlæg for 10.496 kr. i skatterestance.
Denne  

 tilsigelse gjorde A i et brev af 25. maj 1988 til Statsskattedirektoratet (nu  

 Told- og Skattestyrelsen) indsigelse imod.
A anførte, at hun ikke kunne hæfte  

 for søsterens indkomstskat, ligesom et krav som det foreliggende ikke var  

 omfattet af overenskomsten mellem Danmark og Tyskland.
 Statsskattedirektoratet  

 meddelte i skrivelse af 3. november  

 1988  

 A  

 følgende:
 "Under henvisning til  

 Deres skrivelse af 25. maj 1988 skal man herved meddele, at skrivelsen har  

 været forelagt de tyske myndigheder, og i henhold til vedlagte kopi af  

 Bundesamt für Finanzen's skrivelse af 17. okt. 1988 fastholdes kravet.
 Man skal herefter anmode Dem  

 om at indbetale restancen, kr. 10.496,00 til (K) Kommune.
Kommunen er samtidig  

 underrettet ved kopi af denne skrivelse." Efter modtagelsen af  

 skrivelsen fremsatte A i en skrivelse af 14. november 1988 på ny indsigelse  

 imod opkrævningen.
A fastholdt sine tidligere indsigelser og gjorde desuden  

 nogle nye indvendinger gældende.
Nogle af disse synspunkter vedrørte de tyske  

 myndigheders behandling af sagen.
 I en skrivelse af 15. juni  

 1989 gav Statsskattedirektoratet A bl.a. følgende oplysning:
 "Til orientering skal  

 det bemærkes, at sagen er fremsendt til Skatteministeriet, Departementet, med  

 henblik på besvarelse af hvilke regler, der gælder efter tysk arveret,  

 herunder  

 om (De) kan anses for at hæfte for (Deres) afdøde søsters tyske skattegæld og  

 i  

 bekræftende fald, om den mellem Danmark og Vesttyskland indgåede overenskomst  

 om bl.a. bistand i skattesager, omfatter det i nærværende sag omhandlede  

 krav.  

 Herudover er Skatteministeriet, Departementet blevet anmodet om over for  

 direktoratet at tilkendegive, om det tyske skattekrav efter tysk ret er  

 forældet.
 Direktoratet vil efter at  

 have modtaget Skatteministeriet, Departementets svar på de stillede spørgsmål  

 vende tilbage til sagen.
..." Skatteministeriet modtog den  

 1. december 1989 en ny udtalelse af 21. november 1989 fra Bundesamt für  

 Finanzen om sagen.
Ministeriet sendte med  

 skrivelse af 25. januar 1990 udtalelsen til Told- og Skattestyrelsen (der  

 havde  

 overtaget bl.a.
Statsskattedirektoratets opgaver). Samtidig vedlagdes  

 "en  

 yderst uofficiel oversættelse af det pågældende svar." Skrivelsen  

 indeholdt en gengivelse af hovedpunkterne i den tyske udtalelse.
 Told- og Skattestyrelsen  

 sendte A med en fortrykt fremsendelsesskrivelse af 24. september 1990 kopi af  

 Skatteministeriets skrivelse af 25. januar 1990 samt den tyske udtalelse af  

 21.  

 november 1989 "til orientering." Samtidig oplystes det, at (K)  

 Kommune var orienteret om fremsendelsen.
 I skrivelse af 3. oktober  

 1990 klagede A til mig over Told- og Skattestyrelsens behandling af sagen.  

 A's  

 klage blev af mig præciseret til bl.a. følgende forhold:
 "...
 2)  

 De har klaget over den tid, der er medgået  

 til Told- og Skattestyrelsens behandling af Deres henvendelse af 14. november  

 1988. De har i den forbindelse påpeget, at De fra den 14. november 1988 og  

 til  

 departementets udtalelse af 25. januar 1990 blev sendt til Dem af Told- og  

 Skattestyrelsen den 24. september 1990, ikke har modtaget underretning om  

 sagens forløb. (Deres skrivelse punkt 1 b og c).
3)  

 De har klaget over, at Told- og  

 Skattestyrelsen ved fremsendelsen den 24. september 1990 til Dem af skrivelse  

 af 25. januar 1990 fra Skatteministeriet, Departementet, samt kopi af  

 skrivelse  

 af 21. november 1989 fra Bundesamt für Finanzen alene sendte materialet til  

 orientering og ikke udtrykkeligt tog stilling til Deres klage i skrivelsen af  

 14. november 1988 til Told- og Skattestyrelsen.
De har i den forbindelse  

 klaget  

 over, at Told- og Skattestyrelsen ved fremsendelsen den 24. september 1990  

 hverken meddelte en begrundelse for den trufne afgørelse eller gav oplysning  

 om  

 eventuelle klagemuligheder.
De har herved henvist til forvaltningslovens  

 regler  

 om begrundelsespligt.
 4)  

 De har klaget over, at Told- og  

 Skattestyrelsen ikke havde vedlagt en oversættelse af skrivelsen af 21.  

 november 1989 fra Bundesamt für Finanzen, som De først modtog efter, at De  

 havde fremsat anmodning herom, ligesom kopien af de tyske myndigheders  

 skrivelse var defekt. (Deres skrivelse punkt 1 d).
..." I en udtalelse af 23. maj  

 1991 har Skatteministeriet kommenteret disse klagepunkter på følgende måde:
 "...
I punkt 2) har (A) bl.a.  

 klaget over den lange behandlingstid.
Ombudsmanden har i den forbindelse  

 anmodet om en datoliste, der vedlægges.
 I den af Told- og  

 Skattestyrelsen afgivne erklæring af 19. april 1991 vedrørende punkt 2) er  

 der  

 peget på, at (A) ved skrivelse af 15. juni 1989 blev orienteret om, at sagen  

 var blevet fremsendt til Departementet med henblik på indhentelse af en  

 besvarelse af de af klageren stillede spørgsmål i brev af 14. november 1988.  

 Det er således ikke korrekt, når det anføres, at klageren har været uden  

 underretning om sagens forløb i tiden 3. januar 1988 til 24. september 1990.
Departementet rettede på  

 ovennævnte foranledning den 19. juli 1989 henvendelse til Bundesamt für  

 Finanzen, der den 21. november 1989 fremsendte en udførlig redegørelse for  

 kravets opståen.
Redegørelsen og en af Departementet udarbejdet oversættelse  

 til eget brug blev sammen med Departementets svar fremsendt til Told- og  

 Skattestyrelsen den 25. januar 1990.
 I punkt 3) (i side 1-2 i  

 skrivelsen af 23. maj 1991) har (A) bl.a. klaget over, at Told- og  

 Skattestyrelsen  

 ikke har taget udtrykkelig stilling til hendes klage.
I erklæringen af 19. april  

 1991 har styrelsen erklæret sig enig i, at man i stedet for at fremsende  

 Departementets svar af 25. januar 1990 med redegørelsen fra Bundesamt für  

 Finanzen til orientering burde have truffet en endelig afgørelse, der ville  

 være gået ud på, at Styrelsen henholdt sig til det af Departementet anførte,  

 samt at afgørelsen var truffet på Ministerens vegne og som følge deraf ikke  

 ville kunne indbringes for højere administrativ myndighed.
Styrelsen beklager  

 denne fejl.
 I punkt 4) har (A) klaget  

 over, at hun først fik oversættelsen af Bundesamt für Finanzen's redegørelse  

 af  

 21. november 1989, efter at hun havde anmodet herom samt over, at kopien af  

 de  

 tyske myndigheders skrivelse var defekt.
Hertil kan oplyses, at  

 Departementets oversættelse af den tyske redegørelse alene tjente som et  

 internt arbejdspapir, som man af praktiske grunde aftalte at medsende til  

 Told-  

 og Skattestyrelsen, idet det blev understreget, at oversættelsen var  

 "yderst uofficiel". På dette grundlag afstod Told- og  

 Skattestyrelsen  

 fra at tilsende (A) en kopi af oversættelsen.
Styrelsen har ikke på noget  

 tidspunkt nægtet at imødekomme ansøgningen om udlevering af oversættelsen.
Endelig skal bemærkes, at man  

 stiller sig uforstående over for klagen over, at kopien af svarskrivelsen fra  

 Bundesamt für Finanzen skulle være defekt." I et brev til A udtalte jeg  

 følgende:
 "Om de enkelte  

 klagepunkter skal jeg gøre følgende bemærkninger:
1)  

  

 Behandlingstiden Sagen blev af Dem rejst over  

 for Statsskattedirektoratet den 25. maj 1988, og Statsskattedirektoratets  

 stillingtagen hertil blev meddelt Dem ved skrivelse af 3. november 1988.  

 Sagens  

 videre forløb vedrørte Deres fortsatte indsigelser i skrivelse af 14.  

 november  

 1988 mod opkrævningen af skattekravet.
 Den endelige stillingtagen  

 til Deres fornyede indsigelser forelå den 24. september 1990, dvs. mere end  

 23  

 måneder efter modtagelsen af Deres indsigelser.
Ved bedømmelsen af  

 tidsforbruget må det tages i betragtning, at en stillingtagen forudsatte, at  

 de  

 tyske myndigheder blev hørt, og at høringen foregik gennem Skatteministeriets  

 departement.
Den endelige erklæring fra Bundesamt für Finanzen forelå den 21.  

 november 1989 og blev sendt til Told- og Skattestyrelsen den 25. januar 1990,  

 og på dette tidspunkt måtte sagen reelt anses for færdigoplyst.
Told- og  

 Skattestyrelsen sendte imidlertid først meddelelse til Dem ved skrivelse af  

 24.  

 september 1990, dvs. efter 8 måneders forløb.
 I perioden fra november 1988  

 til januar 1989 beroede sagen på indhentelsen af den tyske udtalelse, og  

 denne  

 del af behandlingstiden kan ikke give mig grundlag for kritik.
 Derimod må jeg anse det for  

 meget kritisabelt, at der medgik yderligere 8 måneder fra Told- og  

 Skattestyrelsens fremsendelse af svaret til Dem.
 Under sagens behandling i  

 perioden november 1989 til september 1990 fik De meddelelse fra  

 skattemyndighederne om sagens forløb under en telefonsamtale den 3. januar  

 1989  

 samt ved en skrivelse af 15. juni 1989. Jeg finder det beklageligt, at  

 Statsskattedirektoratet  

 og senere Told- og Skattestyrelsen ikke i perioden fra den 15. juni 1989 til  

 den 24. september 1990 gav Dem besked om, hvad sagens behandling beroede på  

 samt oplysning om, hvornår en afgørelse kunne forventes at foreligge, jf.  

 herved Justitsministeriets Vejledning om Forvaltningsloven, pkt. 206.
 Jeg har samtidig hermed gjort  

 Told- og Skattestyrelsen bekendt med min opfattelse.
2)  

  

 Told- og Skattestyrelsens skrivelse af 24. september 1990 Styrelsens skrivelse af 24.  

 september 1990 kan efter sit indhold og form ikke forstås som en egentlig  

 afgørelse af Deres klage, men alene som en formidling af de tyske  

 myndigheders  

 stillingtagen til Deres indvendinger imod kravets eksistens.
Der blev således  

 ikke formelt truffet afgørelse i anledning af Deres indsigelser imod de  

 danske  

 skattemyndigheders inddrivelse af kravet.
 Dette forhold må jeg anse for  

 beklageligt.
 Jeg har samtidig hermed gjort  

 Told- og Skattestyrelsen samt Skatteministeriet bekendt med min opfattelse.
3)  

  

 Den manglende vedlæggelse af den danske oversættelse af erklæringen af  

 21. november 1989 Told- og Skattestyrelsen  

 fremsendte den 24. september 1990 en kopi af Skatteministeriets skrivelse af  

 25. januar 1990 samt af den tyske version af erklæringen af 21. november  

 1989.  

 Departementets "uofficielle" oversættelse blev derimod ikke  

 fremsendt.
 Det følger af almindelige  

 forvaltningsretlige regler bl.a. § 7 i forvaltningsloven, at  

 forvaltningsmyndighederne har pligt til at yde borgerne en vis vejledning i  

 forbindelse med behandlingen af konkrete sager.
Det følger endvidere af  

 lovens § 22, at skriftlige afgørelser, der ikke giver en part fuldt ud  

 medhold,  

 skal være ledsaget af en begrundelse.
Ifølge § 24, stk. 1, skal en  

 begrundelse  

 bl.a. indeholde henvisning til de retsregler, i henhold til hvilke afgørelsen  

 er truffet.
 Det stemmer efter min mening  

 bedst overens med principperne bag disse regler, at danske myndigheder, som  

 modtager udtalelser fra udenlandske myndigheder - såfremt udtalelsen indgår  

 som  

 et væsentligt led i den danske myndigheds afgørelser i forhold til danske  

 borgere - tilbyder at være disse behjælpelig med en oversættelse af i hvert  

 fald udtalelsens hovedindhold.
Erklæringen af 21. november  

 1989 indeholdt Bundesamt für Finanzens redegørelse for Deres retsstilling  

 bedømt efter tyske regler og var således af central betydning for sagens  

 udfald.
Det havde således været rigtigst, om Told- og Skattestyrelsen havde  

 kontaktet Dem for at få afklaret, om De kunne læse skrivelsen, og i  

 benægtende  

 fald tilbudt hjælp med oversættelse.
Under hensyn til, at jeg ikke  

 tidligere har haft anledning til at give udtryk for denne opfattelse, og til,  

 at styrelsen straks, da De bad herom, sendte Dem den interne oversættelse,  

 finder jeg ikke at have grundlag for kritik vedrørende denne del af Deres  

 klage." Jeg gjorde samtidig  

 Skatteministeriet, Told- og Skattestyrelsen, bekendt med min opfattelse.
