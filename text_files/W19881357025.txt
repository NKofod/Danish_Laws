 Klage indsendt af Foreningen af Tilsynsfunktionærer ved  

 Levnedsmiddelindustrien over at der i perioder har været anvendt  

 slagteripersonale ved båndkontrollen på et fjerkræslagteri.
 I skrivelse af 4. april d.å. og 3. ds. har foreningen rejst spørgsmål om  

 anvendelse af slagteripersonale ved båndkontrollen på et fjerkræslagteri.
 Det er foreningens opfattelse, at der har været tale om en overtrædelse af  

 de gældende regler for veterinærkontrol.
 Landbrugsministeriet har indhentet fra Veterinærdirektoratet, som  

 vedlægges i kopi.
 Som det fremgår af Veterinærdirektoratets seneste skrivelse af 13. juni,  

 er det direktoratets opfattelse, at kortvarige overskridelser af de i anførte  

 normer kan tillades under forudsætning af, at vedkommende overdyrlæge sikrer,  

 at at der udføres forsvarligt kontrolarbejde, mens overskridelse af længere  

 varighed uanset størrelse medfører, at der skal gribes ind.
 Landbrugsministeriet er enig med foreningen og veterinærdirektoratet i, at  

 de gældende kontrolregler naturligvis skal overholdes, og at der skal udføres  

 forsvarligt kontrolarbejde.
Som det er foreningen bekendt, foregår der overvejelser om indførelse af  

 en »moderne fjerkrækontrol«.
På baggrund af de bemærkninger, som  

 foreningen har fremsat overfor Landbrugsministeriet i den forbindelse, vil  

 foreningen senere blive indkaldt til en drøftelse.
Der vil ved den lejlighed  

 blive lejlighed til at drøfte de principielle aspekter i nærværendende sag.
 P.M.V.
 E.B.
Bilag VETERINÆRDIREKTORATETJ.nr.
K.K. 1044-1988 13. juni 1988 KH/VH Landbrugsministeriet Med anmodning om Veterinærdirektoratets eventuelle yderligere bemærkninger  

 har Landbrugsministeriet den 8. juni 1988 (1. sfd. 2. kt. j.nr. 88-8123-3 br.  

 6) fremsendt kopi af skrivelse af 3. juni 1988 fra Foreningen af  

 Tilsynsfunktionærer ved Levnedsmiddelindustrien vedrørende påstået brug af  

 slagteripersonale til at udføre veterinært kontrolarbejde på  

 fjærkræslagteriet Danpo A/S Års (aut.nr. 711).
 Foreningen fremfører heri, at den er dybt rystet og noget chokeret over,  

 at Landbrugsministeriet kan tillade, at gældende lovgivning ikke følges, og  

 der henvises herunder til at kontrolarbejde kun må udføres af personale, som  

 er ansat af Landbrugsministeriet eller Veterinærdirektoratet, hvorfor der  

 ikke kan anvendes slagteriarbejdere som assistance for  

 tilsynsteknikere/dyrlæger, og foreningen anmoder med med henvisning hertil om  

 et møde med landbrugsministeren til drøftelse af sagen.
 Idet henvises til Veterinærdirektoratets udtalelse i sagen af 22. april  

 1988 med bilag skal understreges, at spørgsmålet efter Veterinærdirektoratets  

 opfattelse drejer sig om en fortolkning af fjerkræinstruksen kontrolnormer,  

 og det er Veterinærdirektoratets holdning, at kortvarige overskridelser af de  

 i instruksen anførte normer kan tillades under forudsætning af, at  

 vedkommende overdyrlæge sikrer, at der udføres forsvarligt kontrolarbejde,  

 mens overskridelse af længere varighed uanset størrelsen medfører, at der  

 skal gribes ind.
 Foreningen af Tilsynsfunktionærer ved Levnedmiddelindustrien er bekendt  

 med denne fortolkning af instruksens kontrolnormer, og den har tidligere ikke  

 givet anledning til reaktion, hvorfor Veterinærdirektoratet står udforstående  

 over for foreningens kraftige reaktion i nærværende sag og herunder anmodning  

 om et møde med landbrugsministeren til drøftelse af sagen.
såfremt der bliver tale om et møde til nærmere drøftelse af spørgsmålet,  

 ser Veterinærdirektoratet gerne, at såvel veterinærinspektør J.
Baltzer,  

 Ålborg, som overdyrlæge H.
Kaas-Hansen, Års, også indbydes til et sådant  

 møde.
 P.V.V.
 Instruks af 26/09/1977 om udøvelse af fjerkrækontrol § 3 er afløst af  

 instruks nr. 265 af 26/04/1989 om udøvelse af fjerkrækontrol § 4.
