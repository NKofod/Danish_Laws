Klageren mente, at artiklen indeholdt nogle faktisk forkerte oplysninger,  

 som burde berigtiges.
Da klageren ikke selv var nævnt i artiklen, havde  

 han ikke retlig interesse i klagen, hvorfor anmodningen om genmæle blev  

 afvist.
Nævnet anførte dog, at bladet burde have givet klageren  

 den fornødne klagevejledning.
Kendelse fra Pressenævnet i sag nr.  

 10/1992 Midtjyllands Avis for den 6. januar 1992 indeholdt en  

 lederartikel, der handlede om  Kurt  Waldheims afgang fra  

 præsidentposten i Østrig.
I artiklen var bl.a. anført:  

 "Der blev ikke ført bevis for  Waldheims "aktive deltagelse i  

 krigsforbrydelser" - men rigeligt for hans fremtræden som officer i  

 Waffen SS." Forfatteren til artiklen var angivet med initialerne  

 "H.J.".
 Efter det oplyste rettede klageren, [K], den 7. januar  

 1992 telefonisk henvendelse til avisen, hvor han talte med "H.J.". Under  

 samtalen gjorde [K] gældende, at artiklens oplysning var forkert, idet  

  Kurt  Waldheim ikke have været officer i Waffen SS, men i  

 Værnemagten. "H.J." svarede, at han ville se på sagen.
 Ved brev af 16. januar 1992 til Midtjyllands Avis  

 refererede [K] telefonsamtalen og spurgte om grunden til, at avisen ikke  

 havde bragt et dementi.
[K] har herefter klaget til Pressenævnet, idet han  

 har fremsat krav om, at avisen berigtiger den omhandlede oplysning om  Kurt  

  Waldheim.
Endvidere har [K] fundet, at avisen bør give ham en  

 undskyldning for, at hans henvendelser er blevet ignoreret.
Midtjyllands Avis har i anledning af klagen udtalt, at  

  Kurt  Waldheim beviseligt var medlem af hærenheden SA og har henvist  

 til en kopi af et stamkort, der skulle godtgøre dette.
Avisen har  

 imidlertid ikke fundet tilstrækkelig anledning til at berigtige  

 oplysningen om, at  Waldheim var officer i Waffen SS, idet artiklens emne var  

 de politiske følger af  Waldheims aktive militærtjeneste  

 på tysk side under 2. verdenskrig, og således ikke hans  

 tilknytning til den ene eller anden hærenhed.
Avisen anfører  

 endelig i sin udtalelse, at klagerens henvendelse ved skrivelse af 16. januar  

 1992 var besvaret mundtligt på forhånd.
I sagens behandling har følgende  

 nævnsmedlemmer deltaget: A.
Kierkegaard, Hans Dam, Kate Bluhme og  

 Preben Sørensen.
Formanden (A.
Kierkegaard) udtaler:
Af medieansvarslovens § 36, stk. 2, fremgår, at  

 anmodning om genmæle kan fremsættes af den, oplysningerne  

 vedrører, eller efter dennes død af de nærmeste  

 pårørende.
Endvidere fremgår af lovens § 43, stk. 2, nr.  

 2, at formanden kan afvise klage fra personer, virksomheder m.v., der er uden  

 retlig interesse i det påklagede forhold.
 På baggrund heraf afvises klagerens begæring  

 om genmæle.
 Pressenævnet udtaler:
Af medieansvarslovens § 36, stk. 3, fremgår, at  

 anmodning om genmæle skal fremsendes skriftligt til redaktøren  

 senest 4 uger efter offentliggørelsen af de faktiske oplysninger, der  

 ønskes imødegået.
Endvidere fremgår af lovens § 40,  

 stk. 1, at afslag på genmæle snarest muligt skal meddeles  

 skriftligt til den, der har anmodet om genmælet, og at der samtidig  

 skal gives den pågældende oplysning om, at afslaget kan  

 indbringes for Pressenævnet senest 4 uger efter, at afslaget er kommet  

 frem.
Nævnets adresse skal fremgår af klagevejledningen.
 Derfor finder nævnet, at Midtjyllands Avis burde  

 have givet skriftligt afslag på [K]s brev af 16. januar 1992 og  

 samtidig have givet klagevejledning.
 Afsagt den 10. marts 1992.
