 I medfør af § 82 i lov om luftfart, jf. lovbekendtgørelse nr. 162 af 7.  

 marts 1994, fastsætter Statens Luftfartsvæsen herved efter bemyndigelse fra  

 Trafikministeriet jf. bekendtgørelse nr. 171 af 28. april 1985 om  

 driftsforskrifter for luftfart med danske luftfartøjer, § 2, stk. 2,  

 følgende:
 1. I afsnit 2 udgår definitionen af ambulanceflyvning  

 og erstattes af følgende:
 Ambulanceflyvning:
Flyvning udført med det formål 1. at udføre transport af alvorligt syge eller  

 kvæstede personer samt disses pårørende og medicinsk personale til  

 faciliteter, som er livsvigtige for behandling af de alvorligt syge eller  

 kvæstede personer, 2. at udføre transport af medicinsk personale til det  

 sted, hvor deres bistand er livsvigtig, og/eller 3. at udføre transport af livsvigtige medicinske  

 forsyninger, såsom udstyr, blod, organer og medikamenter.
 2. Der indsættes et nyt pkt. 5.8 med følgende ordlyd:
5.8 En ambulanceflyvning anses for afsluttet, når det primære formål med  

 flyvningen er opfyldt.
Efterfølgende færgeflyvning kan ikke udføres efter  

 reglerne i denne BL.
3. Ikrafttræden Denne BL træder i kraft den 1. marts 1996.
