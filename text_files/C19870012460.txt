1. Kommunalt beredskab Ved lov nr. 203 af 22. maj 1985, jf. lovbekendtgørelse nr. 279 af 3. juni  

 1985, gennemførtes en ændring af lov om det civile beredskab.
Lovændringen  

 betød, at der blev pålagt kommunerne en egentlig planlægningsforpligtelse  

 vedrørende det civile beredskab.
Denne forpligtelse blev nærmere uddybet i  

 civilforsvarsstyrelsens retningslinier: Planlægning af civilt beredskab i  

 kommuner, amtskommuner og hovedstadsrådet (udsendt marts 1986).
 Det påhviler herefter ressortministerierne at give kommunalbestyrelser og  

 amtsråd retningslinier om planlægningen af de enkelte kommunale områder i  

 krise- eller krigstid.
Sundhedsberedskab Indenrigsministeriet og civilforsvarsstyrelsen vil i samarbejde med en  

 amtskommune og nogle kommuner søge at iværksætte et forsøg på at gennemføre  

 en samlet sundhedsplanlægning på beredskabsområdet for amtskommunen og visse  

 kommuner.
Dette forsøg vil tage ca. 11/2 år og vil omfatte sygehusvæsen,  

 primær sundhedstjeneste (lægepraksis, speciallægepraksis, tandlægepraksis,  

 fysio- og ergoterapeuter, hjemmesygepleje, sundhedspleje m.v.), visse  

 tilgrænsende sociale områder (typisk plejehjem, hjemmehjælpere) samt  

 lægemidler (såvel produktion og import samt anvendelse på sygehuse og hos  

 læger), altså omfatte hele sundhedsvæsnet.
 Der er en sådan sammenhæng i sundhedsberedskabet, at koordinationen så  

 vidt muligt må søges sikret gennem en samlet planlægning.  

 Indenrigsministeriet vil søge at fremme det nævnte forsøg, således at  

 kommunalbestyrelser og amtsråd kan modtage en nærmere orientering om  

 resultatet til eventuel supplering og udbygning af beredskabsplanerne omtalt  

 nedenfor.
 Samtidig skal ministeriet imidlertid understrege nødvendigheden af, at  

 kommunalbestyrelser og amtsråd i mellemtiden søger at udarbejde  

 beredskabsplaner som led i den almindelige planlægning for sundhedsvæsnet.  

 Også ved udarbejdelsen af delplanerne er det dog væsentligt at understrege,  

 at sundhedsvæsnet er et samlet væsen, og at man ikke kan planlægge for eet  

 område uden at være bekendt med planlægningen for de øvrige områder.
Primær sundhedstjeneste Denne tjeneste omfatter bl.a. følgende personalegrupper: Embedslæger,  

 praktiserende læger, praktiserende speciallæger, skolelæger, apotekere,  

 farmaceuter, kliniske psykologer, tandlæger, hjemmesygeplejersker,  

 sundhedsplejersker, plejehjemssygeplejersker, plejehjemsassistenter,  

 sygehjælpere, jordemødre, fysio- og ergoterapeuter.
En nærmere beskrivelse af  

 den primære sundhedstjeneste og talmæssige opgørelser er givet i flere  

 redegørelser, bl.a. i betænkning nr. 1044 af juni 1985, afgivet af det af  

 indenrigsministeriet nedsatte samordningsudvalg for sundhedsvæsnet.
2. Ansvaret for planlægningen af beredskabet i den  

 primære sundhedstjeneste Det påhviler de enkelte amtsråd at udarbejde en overordnet plan for den  

 primære sundhedstjeneste.
Det forudsætter, at planen udarbejdes i samarbejde  

 med kommunalbestyrelserne i amtskommunerne, der har ansvaret for de  

 efterfølgende delplaner for den enkelte kommune.
På tilsvarende måde har  

 amtsrådene planlægningsforpligtelsen for sygehusvæsnet (sygehusberedskab) og  

 for lægemidler (se nedenfor). Den overordnede plan indsendes til  

 civilforsvarsstyrelsen og sundhedsstyrelsen til orientering og evt.  

 bemærkninger.
 Kommunalbestyrelsen skal på grundlag af den overordnede plan og indenfor  

 rammerne af denne udarbejde en selvstændig beredskabsplan for den primære  

 sundhedstjeneste i kommunen.
Amtsrådet må ved udarbejdelsen af den overordnede plan for den primære  

 sundhedstjeneste søge at skabe et overblik for hele amtskommunen.
Amtsrådet  

 må gøre sig sine beredskabsforudsætninger klart, herunder koordinationen  

 mellem sygehusvæsnet og primær sundhedstjeneste samt forudsætninger  

 vedrørende lægemidler.
Det henstilles tillige, at amtsrådet ved en samlet forhandling med  

 repræsentanter for de enkelte kommuner søger at opstille en organisationsplan  

 for hele amtskommunen og et udkast til organisationsplan for en kommune.
I en  

 beredskabssituation er det selvsagt afgørende, at organisations- og  

 kommandoforhold er afklaret.
3. Planlægningen i den enkelte kommune af beredskabet  

 i den primære sundhedstjeneste Udarbejdelsen af et planlægningsgrundlag for den enkelte kommune kan  

 påbegyndes allerede nu i et samarbejde med de implicerede personalegrupper og  

 liberale erhverv (læger, tandlæger, fysioterapeuter).
I et samarbejde med amtskommunen bør opstilles en organisationsplan, hvor  

 kompetence- og kommandoforhold fastlægges.
Planen bør indeholde en oversigt  

 over personalet i en beredskabssituation.
Endvidere bør foretages en  

 lokalefordeling.
For noget større byers vedkommende udarbejdes en  

 distriktsinddeling, f.eks. for samarbejdende læger.
 I fornødent omfang skal personalet fritages for mødepligt ved forsvaret  

 eller civilforsvaret.
 Beredskabet i primær sundhedstjeneste skal koordineres med andre områder i  

 kommunen, f.eks. social- og sundhedsforvaltningen, teknisk forvaltning og det  

 kommunale civilforsvar.
Information vedrørende sundhedsmæssige forhold i lokalsamfundet og  

 forholdsregler knyttet hertil bør tillægges høj prioritet.
Kommunen bør  

 planlægge, hvordan den i krig kan formidle sådan information til borgerne.  

 Planlægningen bør udarbejdes i samarbejde med embedslægen, der er vant til at  

 informere befolkningen om sundheds- og sygdomsforhold.
4. Krigshandlingernes betydning for beredskab i primær  

 sundhedstjeneste Udgangspunktet for beredskabsplanlægningen, det såkaldte trusselsbillede,  

 er beskrevet i den i indledningen omtalte vejledning fra  

 civilforsvarsstyrelsen.
 Virkningerne af krigen omfatter menneskelige og materielle skader som  

 følge af konventionel krigsførelse, anvendelse af atombomber eller kemiske  

 kampstoffer.
 Antallet af døde og sårede kan som følge af bombninger, sammenstyrtede  

 bygninger, forgiftninger osv. blive stort.
 Ændrede hygiejniske forhold på grund af svigtende vandforsyning eller  

 mangelfuld renovation kan resultere i, at der opstår epidemier.
 Radioaktivt nedfald eller kemiske kampstoffer kan forårsage forurening af  

 fødevarer og vandforsyning.
 Befolkningstallet i et område kan tænkes at stige betydeligt enten på  

 grund af flygtningestrømme fra udlandet eller som følge af behovet for at  

 evakuere befolkningen fra udsatte danske områder.
 De ekstraordinære opgaver i primær sundhedstjeneste under krigsforhold kan  

 f.eks. være:
- førstehjælp til hårdt sårede samt gas- og strålingsramte, - behandling af lettere sårede, - behandling af infektioner og epidemiske sygdomme, - desinfektion (jf. miljøministeriets vejledning om hygiejnisk beredskab), - massevaccinationer til forebyggelse af epidemiske sygdomme, - behandling af psykiske traumer på grund af krigshandlinger, - behandling af patienter, der er udskrevet fra sygehusene på et tidligere  

 tidspunkt end normalt på grund af etablering af intern maksimumskapacitet på  

 sygehusene, - identifikation af døde samt - information Behandlingen af hårdt sårede patienter er planlagt udelukkende at skulle  

 foregå på sygehusene.
Herudover skal sygehusvæsnet behandle de akutte  

 patienter, som ikke kan visiteres til behandling inden for den primære  

 sundhedstjeneste.
Når sygehusberedskabet iværksættes, udvides behandlingskapaciteten i  

 væsentligt omfang, om nødvendigt således, at ca. 75 pct. af patienterne  

 hjemsendes.
Dette bevirker et stærkt øget pres på den primære  

 sundhedstjeneste.
5. Særlige beredskabsressourcer Kommunen bør være opmærksom på, at der i offentligt regi findes  

 ekspertise, som med fordel kan benyttes ved løsning af specielle - uvante -  

 opgaver i en beredskabssituation.
Det gælder bl.a. identifikation og måling  

 af kemisk- og radioaktiv forurening, rengøring samt almindelig rådgivning og  

 vejledning angående sundhedsmæssige forhold.
 Det drejer sig bl.a. om:
- levnedsmiddelkontrolenhederne, - SICA-laboratorierne (Sampling and Identification of Chemical Agents), - arbejdstilsynskredsene, - kredsdyrlægerne, - klinisk-mikrobiologiske afdelinger på sygehusene.
6. Lægemidler Ministeriet forudsætter, at de enkelte amtsråd formidler den nødvendige  

 viden om sygehusene og sygehusberedskabet til kommunalbestyrelsen, bl.a.  

 gennem den overordnede plan for amtskommunernes primære sundhedstjeneste.
 For lægemidler, der er det tredie led i sundhedsberedskabet, er det  

 hensigten at etablere omsætningslagre og købslagre, der sikrer forsyningen af  

 lægemidler til sygehuse og praktiserende læger.
 Amtsrådene vil blive ansvarlige for lægemiddelberedskabet og må derfor  

 planlægge for, at såvel sygehuse som praktiserende læger kan forsynes med  

 lægemidler.
 For at begrænse apotekernes udlevering af lægemidler til forbrugerne kan  

 rationeringsordninger indføres.
 Når der er taget beslutning om det omfang og det tempo, hvorefter  

 lægemiddelberedskabet skal etableres, vil amtsrådene få særskilt meddelelse  

 herom.
