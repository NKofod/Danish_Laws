A.
Organisation.
Forsvarets faglige biblioteksvæsen omfatter:
 Korpsbibliotekerne er underlagt de nævnte korps m.v. c.  

Håndbiblioteker.
 Håndbiblioteker kan efter vedkommende værnskommandos nærmere bestemmelse  

 oprettes ved tekniske myndigheder, skoler, tjenestesteder m. v.
Håndbibliotekerne er underlagt de myndigheder m. v., ved hvilke de  

 oprettes.
Eventuelle håndbiblioteker ved officersskolerne betragtes som  

 håndbiblioteker under de respektive værn.
B.
Almindelige retningslinier for forsvarets biblioteksvæsen.
a.
Hovedbibliotekerne.
 Hovedbiblioteket, der er centralbibliotek for det pågældende værn og inden  

 for landets samlede biblioteksvæsen hovedbibliotek for værnets område, har  

 ansvaret for anskaffelsen af den litteratur, som svarer til vedkommende værns  

 behov.
 Hovedbibliotekerne er i den udstrækning, det er foreneligt med tjenesten,  

 offentligt tilgængelige; de skal på bestemte, regelmæssige tider være åbne  

 for udlån, og udlånstiderne skal være behørigt bekendtgjort.
 Forsvarsministeriet stiller årligt midler til rådighed for  

 værnskommandoerne til drift af værnenes hovedbiblioteker og håndbiblioteker.  

 Af de rådige midler afholdes udgifter til vedligeholdelse af bogbestanden og  

 til bogindkøb samt udgifter til abonnement på faglige tidsskrifter, idet alle  

 indkøb af bøger og tidsskrifter til vedkommende værns biblioteker foretages  

 af eller efter nærmere aftale med hovedbiblioteket.
 Det forudsættes, at hovedbibliotekerne ved indbyrdes forhandling søger  

 tilvejebragt den bedst mulige koordination med hensyn til bogindkøb,  

 tidsskrifthold og sådanne andre sider af bibliotekstjenesten, som det skønnes  

 hensigtsmæssigt at koordinere.
 Der føres et katalog over hovedbibliotekets beholdning, og hvert værns  

 samlede bogbestand skal være katalogiseret i de respektive værns  

 hovedbiblioteker.
Bøger, der tilgår biblioteket, mærkes på en sådan måde, at det klart  

 fremgår, at bøgerne tilhører dette.
Biblioteket udsender regelmæssigt  

 oversigter over tilgået litteratur.
Hovedbibliotekerne indsender meddelelse til det af rigsbibliotekarembedet  

 udgivne accessionskatalog om tilgået udenlandsk litteratur i overensstemmelse  

 med de af rigsbibliotekaren givne bestemmelser.
Hærens hovedbibliotek  

 indsender tillige disse meddelelser for så vidt angår korpsbibliotekerne,  

 jfr. stk. b.
 Ved hovedbibliotekerne føres årligt en statistik over bibliotekets  

 virksomhed, udvisende bl. a. udlånets størrelse, bogtilgang m. v.
b.
Korpsbibliotekerne.
 De for værnenes hovedbiblioteker givne retningslinier er med de fornødne  

 tilpasninger ligeledes gældende for korpsbibliotekerne, idet disse dog  

 normalt ikke er offentligt tilgængelige.
 Korpsbibliotekerne, der kun må anskaffe litteratur for de pågældende korps  

 m. v.s faglige område, indsender til hærens hovedbibliotek til videregivelse  

 de fornødne oplysninger til det af rigsbibliotekarembedet udgivne  

 accessionskatalog.
c.
Håndbibliotekerne.
 Håndbibliotekerne indeholder sådan litteratur, som udelukkende eller  

 overvejende er af betydning for vedkommende myndighed eller tjenesteområde.
 Håndbibliotekerne, som normalt kun udlåner direkte til personel på  

 vedkommende tjenestested, kan efter forholdene bestå i håndbogssamlinger og  

 tidsskrifter m. v., der tildeles i fast udlån fra hovedbiblioteket, eller  

 bogbeholdninger og tidsskrifter m. v., der midlertidigt stilles til rådighed  

 efter vedkommende hovedbiblioteks nærmere bestemmelse.
 Håndbibliotekerne skal på bestemte tider være tilgængelige for udlån, og  

 udlånstiderne skal være behørigt bekendtgjort.
C.
Personel.
Ved hovedbibliotekerne ansættes af vedkommende værnskommando efter  

 indstilling til forsvarsministeriet en bibliotekar og det fornødne antal  

 hjælpere.
Bibliotekaren ved hovedbiblioteket skal være en officer af  

 vedkommende værn med supplerende biblioteksmæssig uddannelse.
Ved korpsbibliotekerne og håndbibliotekerne udtages en bibliotekar og  

 eventuelt en hjælper.
Der kan for biblioteksvirksomhed ved korps- og  

 håndbibliotekerne ikke udbetales vederlag.
D.
Revision.
Ved hovedbibliotekerne skal der foretages en løbende revision af  

 bogsamlingen efter kataloget.
Revisionen foretages af det ved biblioteket  

 ansatte personel.
Ved korpsbibliotekerne og håndbibliotekerne skal der ved to befalingsmænd  

 foretages en revision i løbet af hvert 3. år på foranledning af den  

 myndighed, som bibliotekerne er underlagt.
Indberetning om, hvilke  

 bemærkninger revisionen har givet anledning til, fremsendes af  

 korpsbibliotekerne direkte til forsvarsministeriet, af håndbibliotekerne til  

 vedkommende hovedbibliotek.
Hovedbibliotekerne fremsender årligt i januar måned til forsvarsministeriet indberetning om, hvilke bemærkninger revisionen af det pågældene anledning til.
E.
Kassation og bortsalg.
 Kassation og bortsalg af litteratur må for værnenes vedkommende kun ske  

 med hovedbibliotekets bemyndigelse og efter dettes nærmere bestemmelse.
F.
Bestemmelser for bibliotekstjenesten.
I tilslutning til nærværende retningsliner udarbejder værn, korps m. fl.  

 de fornødne bestemmelser for bibliotekstjenesten inden for eget område.
Et  

 eksemplar af bestemmelserne skal være fremlagt i bibliotekerne, og et  

 eksemplar indsendes til forsvarsministeriet.
G.
Ikrafttræden.
a.
De af nærværende retningslinier foranledigede ændringer i  

 bibliotekstjenesten gennemføres med virkning fra den 1. april 1959.
 For hærens vedkommende gennemføres dog indtil videre kun den del af  

 nyordningen, som vedrører det kgl. garnisonsbiblioteks underlæggelsesforhold,  

 idet øvrige ændringer vil blive iværksat, efterhånden som de fornødne  

 forudsætninger derfor er tilvejebragt.
 - For så vidt angår hæren er derfor følgende kundgørelser m. v. vedrørende  

 bibliotekstjenesten med de siden udgivelsen foretagne ændringer fortsat  

 gældende indtil videre.: Kundgørelse for hæren nr. 62-1895, love og  

 bestemmelser for hæren af 14/6 1901, kundgørelser for hæren B.2-1917, B.  

 8-1918, pkt. 1, B. 13-1938, pkt. 3, B. 13-1939 og B. 33-1949, pkt. 2.
b.
Fra nyordningens ikrafttræden sættes bestemmelserne i kundgørelse for  

 søværnet H. 16-1943, pkt. 1 og 2, ud af kraft.
H.
Stillingen som forsvarsministeriets konsulent i militære  

 bibliotekssager er bortfaldet.
