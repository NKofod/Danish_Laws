Kendelse fra Pressenævnet i sag nr.  

 7/1999 En mand har klaget til Pressenævnet over den  

 måde, hvorpå Kanal Esbjerg har offentliggjort Pressenævnets  

 kendelse af 16. december 1998 i sag nr. 112/1998, idet han mener, at god  

 presseskik er tilsidesat.
 Sag nr. 112/1998 vedrørte rulletekster, der var  

 blevet bragt fra den 16. oktober 1998 og fremefter i den tid af  

 døgnet, der ikke er optaget af tv-udsendelser.
 I kendelsen blev Kanal Esbjerg pålagt at  

 offentliggøre følgende:
 "Kendelse fra Pressenævnet:
 Kanal Esbjerg har siden den 16. oktober 1998 bragt en  

 rulletekst, der atter omtaler tv-stationens tidligere regnskabsfører,  

 der beskyldes for at have overført såkaldte "overarbejds"penge  

 til sin egen konto.
 Den tidligere regnskabsfører har klaget til  

 Pressenævnet over rulleteksterne, idet han finder, at god presseskik er  

 overtrådt.
 Kanal Esbjerg har i en udtalelse til Pressenævnet  

 anført, at der alene er oplyst nøgne kendsgerninger garneret  

 med lidt satire.
Pressenævnet har lagt til grund, at personer i det  

 lokalområde, som Kanal Esbjergs sendetilladelse dækker, på  

 ny har kunnet identificere klageren, uanset at han ikke er nævnt ved  

 navn i rulleteksterne.
Pressenævnet har herefter udtalt, at de meget  

 alvorlige beskyldninger mod ham, der igen gengives i rulleteksterne, burde  

 have været efterprøvet i særlig grad, f.eks. ved at  

 oplysningerne var forlagt for klageren forud for offentliggørelsen.
Da  

 dette ikke skete, har Kanal Esbjerg overtrådt god presseskik.
 Pressenævnet anser det for at være en  

 skærpende omstændighed, at nævnet tidligere har udtalt  

 kritik af Kanal Esbjergs omtale af klageren.
 Pressenævnet udtaler derfor sin alvorlige kritik af  

 Kanal Esbjerg.
 København, den 16. december 1998.
Axel Kierkegaard, Aage Lundgaard, Tage Clausen og Ole  

 Askvig." Kendelsen blev sendt til parterne den 17. december 1998  

 med følgende bemærkninger:
"Det bemærkes, at nævnet i kendelsen har  

 pålagt den ansvarshavende redaktør af  at offentliggøre  

 et resumé af kendelsen.
Resuméet skal offentliggøres  

 nøjagtig således, som det er anført i kendelsen på  

 side 5-6. Offentliggørelsen skal i henhold til medieansvarslovens § 49  

 ske uden kommenterende tilføjelser.
 Det forudsættes, at kendelsen bringes på samme  

 måde som den omtale, der gav anledning til klagen til nævnet.
Tv-stationen skal på forhånd  

 skriftligt - orientere klageren og Pressenævnet om, hvornår  

 kendelsen bliver bragt.
Når kendelsen er bragt, skal tv-stationen  

indsende en båndkopi af offentliggørelsen, således  

 som den fremtrådte på tv-skærmen." Pressenævnet modtog den 4. januar 1999 en telefax  

 fra Kanal Esbjerg, hvori tv-stationen bl.a. protesterede mod kendelsen.
Pressenævnet besvarede den 8. januar 1999  

 henvendelsen og anførte bl.a., at nævnet ikke havde opfattet  

 henvendelsen som en anmodning om genoptagelse.
Nævnet fastsatte  

 herefter en frist på 7 dage, inden for hvilken, nævnets kendelse  

 skulle offentliggøres.
 Den 14. januar 1999 modtog Pressenævnet en telefax  

 fra Kanal Esbjerg, der oplyste, at kendelsen ville blive offentliggjort  

 fredag den 15. januar 1999 kl. 14-16.
 Klageren har anført følgende  

 vedrørende sendefladen den 15. januar 1999:
 "Kl. 13.25 var sendefladen tilhørende en anden  

 TV-station, som hedder EEN VERDEN.
 Det sendte signal var en programoversigt over dagens  

 programmer, og viste at der udelukkende ville blive vist programmer fra EEN  

 VERDEN.
 Kl. 14.08 begynder, uden kommentarer eller anden varsling,  

 der kan indikere et kanalskift, visningen af Deres kendelse.
 Kl. 15.58 begynder, uden kommentarer eller anden varsling,  

 der kan indikere et kanalskift, visningen af et andet slideshow.
Kl. 16.48 begynder, uden kommentarer eller anden varsling,  

 der kan indikere et kanalskift, visningen af den i sag 112/1999 omtalte  

 klapjagt.
Denne gang lagt ud på det såkaldte skrivebord, d.v.s.  

 de udvalgte sider var lagt ud som opslag og musen kørte rundt for at  

 skærpe opmærksomheden.
 Kl. 16.51 begynder, uden kommentarer eller anden varsling,  

 der kan indikere et kanalskift, visningen af dagens programmer på EEN  

 VERDEN.
 Kl. 17.02 begynder, uden kommentarer eller anden varsling,  

 der kan indikere et kanalskift, visningen af dagens første egentlige  

 annoncerede program, Iranske nyheder.
Kl. 22.00 begynder Kanal Esbjerg deres sendeflade." Klageren har anført, at han først kl. 13.15  

 om fredagen den 15. januar 1999 pr. post modtog orientering om, at  

 offentliggørelsen ville finde sted samme dag kl. 14-16. Han har i den  

 forbindelse anført, at minimum for et rimeligt varsel må  

 være pr. post dagen før offentliggørelsen.
 Klageren har videre anført, at Kanal Esbjerg  

 først begynder sendefladen kl. 22.
 Klageren har endelig klaget over, at tv-stationen Een  

 Verden har gentaget krænkelsen.
 Kanal Esbjerg har i en udtalelse om sagen anført,  

 at stationens sendetid omfatter hele fredagen undtagen kl. 17.00-22.00.
 Kanal Esbjerg har videre anført, at det omtalte  

 "slide sorter view" (med 9 små ulæselige bileder inden for den  

 normale billedflade), der ved en fejltagelse blev fist et par minutter kl.  

 16.48 ikke indeholder den omtalte klapjagt.
 Kanal Esbjerg har herudover anført, at klageren  

 bruger næsten hele døgnet til at iagttage Kanal Esbjerg for at  

 kunne chikanere stationen mest muligt, og stationen nærede derfor ingen  

 betænkeligheder ved at give klageren et kort varsel.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
Pressenævnet bemærker indledningsvis, at Kanal  

 Esbjerg havde sendetiden på det tidspunkt, da nævnets kendelse  

 blev offentliggjort.
Nævnets formand har derfor (i sag nr. 8/1999)  

 afvist klagen over tv-stationen Een Verden.
 I fremsendelsesskrivelsen til parterne i forbindelse med  

 kendelsen i sag nr. 112/1998 anførte Pressenævnet, at det  

 forudsattes, at kendelsen skulle bringes på samme måde som den  

 omtale, der gav anledning til klagen til nævnet.
Da omtalen, der gav anledning til klagen til nævnet,  

 blev bragt gentagne gange hver dag over en længere periode, finder  

 Pressenævnet, at offentliggørelsen en enkelt dag i tidsrummet  

 kl. 14-16, ikke indebærer en offentliggørelse på samme  

 måde som den oprindelige omtale.
Pressenævnet udtaler derfor sin  

 kritik heraf.
Baggrunden for, at Pressenævnet   når det  

 drejer sig om radio- og tv-medier   pålægger mediet at orientere  

 klageren på forhånd, er, at klageren skal have mulighed for at se  

   og eventuelt optage   den udsendelse, hvor offentliggørelsen finder  

 sted.
Hvis dette krav skal have mening, må orienteringen til klageren  

 gives på et så tidligt tidspunkt, at klageren kan reagere  

 herpå.
Det er således ikke tilstrækkeligt, at orientere  

 klageren ved et brev, der modtages samme dag, offentliggørelsen  

 bringes.
 Da varslet således ikke har været  

 tilstrækkelig langt, udtaler Pressenævnet også af denne  

 grund sin kritik af Kanal Esbjerg.
 I medfør af medieansvarslovens § 49  

 pålægges det herefter den ansvarshavende redaktør af Kanal  

 Esbjerg at offentliggøre den nedenfor anførte kendelse.  

 Kendelsen skal offentliggøres over en periode på 1 uge med start  

 senest 7 dage fra denne kendelses dato, og offentliggørelsen skal  

 finde sted i forbindelse med de generelle rulletekster, stationen  

 bringer.
 "Kendelse fra Pressenævnet:
 Pressenævnet har udtalt kritik af den måde,  

 hvorpå Kanal Esbjerg har offentliggjort Pressenævnets kendelse af  

 16. december 1998.
 Kendelsen vedrørte rulletekster, der blev bragt  

 på Kanal Esbjerg over en periode på ca. 2 måneder.
 Pressenævnets kendelse blev bragt den 15. januar  

 1999 i tidsrummet kl. 14-16.
 Den oprindelige klager har klaget over  

 offentliggørelsesmåden og over, at han først med posten  

 samme dag blev orienteret om offentliggørelsen, til trods for, at  

 Pressenævnet havde pålagt Kanal Esbjerg at orientere ham på  

 forhånd.
 Pressenævnet har i anledning af den nye klage udtalt  

 kritik af, at offentliggørelsen af kendelsen kun er sket en enkelt dag  

 i tidsrummet kl. 14-16 og ikke som krævet på samme måde som  

 den oprindelige omtale, der blev kritiseret i kendelsen.
 Pressenævnet har desuden udtalt kritik af, at  

 orienteringen til klageren om, hvornår kendelsen af 16. december 1998  

 ville blive bragt, ikke er blevet givet på et tilstrækkelig  

 tidligt tidspunkt.
 København, den 14. april 1999.
Per Sørensen, Aage Lundgaard, Ulrik Holmstrup og  

 Ole Askvig." Afsagt den 14. april 1999.
