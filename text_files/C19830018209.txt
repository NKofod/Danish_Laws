1. Ligningsrådets og statsskattedirektoratets tilsyn  

 med ligningen Efter skattestyrelseslovens kapitel 3 påhviler det ligningsrådet og  

 statsskattedirektoratet, der i forening udgør den øverste lignings- og  

 vurderingsmyndighed, at føre tilsyn med ligningsmyndighedernes arbejde og at  

 kontrollere ansættelser foretaget af disse.
Det skal herved sikres, at  

 ligningen sker på behørig og ensartet måde over hele landet.
 Som led heri skal ligningsrådet og statsskattedirektoratet udarbejde en  

 årlig plan for ligningen og tilsynet hermed.
 I planen kan indgå, at der efter kriterier fastlagt af rådet og  

 direktoratet udtages bestemte kategorier af selvangivelser eller punkter på  

 selvangivelsen til gennemgang ved ligningen efter nærmere angivne  

 retningslinier, og at andre selvangivelser kun gennemgår en mere formel,  

 eventuel maskinel kontrol.
 Statsskattedirektoratet tilvejebringer oplysninger til brug ved kontrol af  

 selvangivelserne og sørger for, at oplysningerne meddeles  

 ligningsmyndighederne til brug ved ligningen.
 Statsskattedirektoratet informerer ved udsendelse af skriftlige  

 vejledninger og ved instruktionsmøder m.v. ligningsmyndighederne om forhold  

 af betydning for deres arbejde, herunder om ny lovgivning og om den praksis,  

 som kan udledes af afgørelser truffet af domstolene, ministeren  

 (skattedepartementet), landsskatteretten, ligningsrådet og direktoratet selv.
 Ligningsrådet og statsskattedirektoratet meddeler ligningsmyndighederne  

 anvisninger såvel med hensyn til den formelle fremgangsmåde som med hensyn  

 til tilrettelæggelsen og gennemførelsen af selve ligningen.
 Ligningsrådet har besluttet, at ligningsarbejdet for indkomståret 1983  

 skal tilrettelægges og afvikles efter følgende retningslinier:
2. Kommunerens ligningsplan Kommunerne og ligningskommissionerne skal i henhold til forretningsorden  

 for ligningskommissionerne udarbejde en plan for ligningen i den enkelte  

 kommune.
Denne plan skal udarbejdes under behørig hensyntagen til  

 ligningsrådets og statsskattedirektoratets retningslinier.
2.1. Ligningsplanen skal indeholde - eventuelle beslutninger om opdeling af ligningskommissionen i  

 besluttende led, jf. skattestyrelseslovens § 1, stk. 5 - beslutninger om ligningskommissionens bemyndigelse til formanden efter §  

 11, stk. 1, i bekendtgørelse af forretningsorden for ligningskommissioner og  

 til skatteadministrationen efter skattestyrelseslovens § 3, stk. 3 - en bestemmelse om planens ajourføring eller optagelse til revision,  

 f.eks. pr. 1. november 1984.
2.2. Ligningsplanen skal endvidere indeholde oplysning om - hvilke udsøgningskriterier ligningskommissionen har valgt.  

 "Oversigt over udsøgningskriterier for 1983" kan optages som bilag  

 til ligningsplanen - hvor stor en del af de erhvervsdrivende personer og selskaberne, der  

 påtænkes udtaget til kontrol (partiel eller total), herunder et mål for  

 kontrol på stedet angivet ved antal planlagte besøg - hvorvidt kommunen deltager i indberetningen af regnskabsoplysninger på  

 virksomhedsskemaer til statens ligningssystem for erhvervsdrivende  

 (SLS-E-systemet) - de personaleressourcer, der forventes at være til rådighed for  

 ligningsarbejdet frem til den 31. marts 1985. Amtsskatteinspektoraterne  

 påser, at opgørelserne af ressourceanvendelsen er sammenlignelige.  

 Ressourcerne fordeles på ligning af - almindelige lønmodtagere - "tunge" lønmodtagere og repræsentanter - lettere regnskaber, almindelige regnskaber, "tunge regnskaber og  

 landbrugsregnskaber - selskaber m.v. og dødsboer.
 2.3 Kommunernes ressourceanvendelse skal tilrettelægges således, at der i  

 ligningsperioden efter aftale med amtsskatteinspektoraterne eller  

 statsskattedirektoratet kan overføres personale til eventuelle  

 kontrolforanstaltninger.
2.4. Efter ligningsperiodens udløb skal der udarbejdes en redegørelse for  

 resultatet af ligningen.
Statsskattedirektoratet fastlægger kravet til  

 indholdet af redegørelsen.
3. Ligningen 3.1. Ligningsgrundlaget Ligningsgrundlaget er selvangivelse/erklæring, kontroloplysninger fra  

 kontrolbilagssystemet samt øvrige indhentede kontroloplysninger.
Har skatteyderen misforstået erklæringsordningen, beregnes ikke tillæg  

 efter skattekontrolloven.
Om underskriften er placeret på side 1 eller side 4  

 er uden betydning for, om der foreligger behørig selvangivelse.
3.2. Ligningskontrol- og udsøgningssystemet (SLS) 3.2.1. Statens lignings- og kontrolsystem er opbygget som et landsdækkende  

 terminaltilgængeligt system med henblik på i størst muligt omfang at gøre  

 lønmodtagerligningen maskinel og, hvor det ikke er muligt, at danne grundlag  

 for en systematisk udvælgelse af de selvangivelser, der skal kontrolleres  

 nærmere.
 Oplysninger fra ligningssystemet for personer udskrives på kontrol- og  

 udsøgningsblanket R 75.
 Selvangivelser for skatteydere, der underskriver erklæringen, gennemgår  

 samme kontroller m.v. i kontrol- og udsøgningssystemet som de øvrige  

 selvangivelser.
3.2.2. Kontroloplysninger på blanketterne R 75 og R 75s Som led i lignings- og kontrolarbejdet indsamles en række oplysninger om  

 skatteydernes indkomst- og formueforhold.
For personer med ligningsartkode og  

 med forskudt regnskabsår udskrives obligatorisk kontrol- og udsøgningsblanket  

 R 75 med kontroloplysninger.
Der udskrives samtidig R 75 for disses  

 ægtefæller.
For øvrige skatteydere udskrives R 75 kun, hvis skatteyderen er  

 udsøgt eller kommunen har rekvireret udskrivning af R 75.
 For aktie- og anpartsselskaber udskrives oplysninger automatisk på R 75s.  

 Kontrolbilaget for selskaber m.v. udskrives første gang i april 1984.
 I tiden juli-december 1984 udskrives på særskilt blanket oplysninger om  

 rente af private pantebreve, der er indberettet til statsskattedirektoratet  

 som led i den stikprøvevise kontrol af pantebrevsrenter.
 I juli 1984 udskrives på særskilt blanket oplysninger om byggeudgifter til  

 brug ved kontrolarbejdet, jf. lov nr. 244 af 8. juni 1979 om kontrol med  

 visse byggearbejder m.v.
3.2.3. Udsøgningssystemet Den maskinelle udsøgning af de selvangivelser, der skal kontrolleres  

 nærmere, sker i udsøgningssystemet der er terminaltilgængeligt.
Systemet  

 bygger på en maskinel registrering og sammenligning af forskellige  

 skatteregistres indhold, og er opbygget med sorteringsgrupper og kriterier.
Der udsøges automatisk for indkomstdifferencer, der fremkommer ved  

 maskinel sammenligning af selvangivelse og kontroloplysninger, og desuden i  

 en række særlige situationer.
Det drejer sig om følgende forhold - A-indkomstdifferencer - B-indkomstdifferencer - renteindkomstdifferencer - renteindtægter med særlige ejerforhold - ejendomssalg - fejl ved erklæringsafgivelsen vedrørende ejendomsoverskud og -underskud  

 eller kontantejendomsværdi - fejl ved beregning af ejendomsoverskud eller -underskud - skatteyderen eller dennes ægtefælle er død i 1983 - fejl i mandtalskoder.
Herudover kan den enkelte kommune selv fastsætte yderligere kriterier,  

 efter hvilke selvangivelser ønskes udtaget til nærmere ligningsmæssig  

 kontrol.
Fastsættelsen af yderligere udsøgningskriterier skal ske efter en  

 samlet bedømmelse af de eksisterende personaleressourcer, så antallet af  

 udsøgte selvangivelser begrænses.
 Udsøgningen starter med 1. indgangstest og afvikles i forbindelse med hver  

 af de 10 centrale indgangstestkørsler.
Deltagelse i 7. og 10. udsøgningskørsel er obligatorisk.
Derved sikres, at  

 udsøgningen også omfatter tilfælde, hvor oplysningssedelerne er indgået med  

 forsinkelse.
Det har endvidere betydning for skatteydere, der har  

 underskrevet erklæring.
3.3. Statens ligningssystem for erhvervsdrivende (SLS-E) 3.3.1. Mandtallet SLS-E mandtallet vil for indkomståret 1983 blive løbende ajourført, så det  

 opfylder kravene til et udbygget SLS-E-system.
3.3.2. Indberetning af regnskabsoplysninger For indkomståret 1983 indberettes regnskabsoplysninger for 50.000  

 virksomheder.
Oplysningerne indberettes på virksomhedsbilag, der udskrives  

 fra statsskattedirektoratet.
 Hvis en virksomhed udtages til kontrol (partiel eller total) jf. pkt.  

 3.3.5., og virksomheden ikke i forvejen er indberettet, skal der også  

 indberettes oplysninger for denne virksomhed.
Virksomhedsbilagene udfyldes efter nærmere aftale med  

 amtsskatteinspektoratet.
Hvor en virksomhed indberettes første gang i 1983,  

 skal der også foretages indberetning for 1981 og 1982.
3.3.3. Udsøgning af erhvervsdrivende For indkomståret 1983 etableres et udsøgningssystem for erhvervsdrivende.  

 Udsøgningskriterierne fastlægges i samarbejde mellem atmsskatteinspektoratet  

 og kommunerne.
Erfaringerne fra den supplerende undersøgelse, der færdiggøres med  

 indkomståret 1982, indgår i udsøgningskriterierne.
Desuden indgår en række  

 kontroloplysninger og indikatorer m.v.
 Orientering om udsøgningskriterierne vil blive givet i SLS-E vejledningen.
Udsøgningssystemet vil bestå af en central og en decentral del.
Den  

 decentrale del giver bl.a. mulighed for at udsøge bestemte brancher.
De  

 nærmere retningslinier for en sådan decentral udsøgning fastsættes af  

 statsskattedirektoratet, hvorefter udsøgningen tilrettelægges i samarbejde  

 mellem amtsskatteinspektoratet og kommunerne.
De kontroloplysninger, der  

 indsamles til brug for udsøgningssystemet, vil være terminaltilgængelige.
3.3.4. Ligningsændringer Ligningsændringer skal indberettes for alle erhvervsdrivende fra og med  

 indkomståret 1983.
 Desuden skal der indberettes ligningsændringer for indkomstårene 1981 og  

 1982 for de virksomheder, der er indberettet regnskabsoplysninger på for de  

 pågældende år.
 Ændringsblanketterne udfyldes efter nærmere aftale mellem  

 amtsskatteinspektoratet og kommunerne.
3.3.5. Indberetning af udført kontrol Graden af den udførte kontrol (partiel eller total) skal indberettes på  

 blanket R 210. Kontrolgraderne beskrives nærmere i SLS-E vejledningen.
 På blanketten skal også gives oplysning om udgående kontrol og om  

 tilfælde, hvor der er tale om væsentlige tilsidesættelser af bogføringsloven  

 og mindstekravene til regnskabet.
Indberetningsblanketten udfyldes af den myndighed, der har foretaget  

 kontrollen.
Er dette den kommunale ligningsmyndighed, indsendes blanketten  

 til amtsskatteinspektoratet.
3.3.6. Andre aktiviteter Den igangværende registrering af hovedaktionærforhold m.v.,  

 interessentskaber, partrederier, kommanditselskaber og andre flerejede  

 selskaber videreføres og udbygges.
For virksomheder med flere ejere foretages  

 henvisninger mellem disse, og der udpeges en kommune, som skal kontrollere  

 virksomhedsregnskabet.
Der gennemføres en tilsvarende registrering med  

 henblik på den ligningsmæssig kontrol af leasingselskaber og disses  

 interessenter m.v., jf. punkt 4.9.7.
 Der bør i fornødent omfang udarbejdes oversigter til belysning af  

 koncernens opbygning og struktur.
3.3.7. Statistik- og tilsynssystem Der etableres et statistik- og tilsynssystem, der har til formål - at danne grundlag for udarbejdelse af statistik over udsøgningssystemets  

 anvendelse, ligningsresultater m.v.
- at danne grundlag for udarbejdelse af terminaltilgængeligt materiale,  

 som dokumenterer arten og mængden af oplysninger i alle SLS-E delsystemer  

 opdelt på amtsskatteinspektorats- og kommuneniveau - at danne grundlag for detailanalyser af de forskellige  

 udsøgningskriteriers effektivitet, herunder resultaterne af de decentrale  

 udsøgninger.
4. Retningslinier for ligningen 4.1. Anvisninger Statsskattedirektoratets anvisninger om ligningen for 1983 udsendes i  

 januar måned 1984 i "Meddelelser fra statsskattedirektoratet og  

 ligningsrådet", 1. hæfte.
Anvisningerne, der er godkendt af  

 ligningsrådet, er bindende for de lignende myndigheder, herunder  

 skatterådene.
4.2. Ligningsvejledning 1983 Statsskattedirektoratets ligningsvejledning for personer udsendes til  

 skattemyndighederne i slutningen af marts 1984.
 Ligningsvejledningen for selskaber udsendes omkring 1. april 1984.
 Vejledningen om overenskomster til undgåelse af dobbeltbeskatning udsendes  

 i maj måned 1984.
 Vejledningerne finder anvendelse ved ligningen for indkomståret 1983. De  

 giver udtryk for direktoratets opfattelse gældende praksis, og skal i  

 almindelighed følges af hensyn til kravet i skattestyrelseslovens § 14 om, at  

 ligningen skal være ensartet over hele landet.
4.3. Revisionsmeddelelser Siden 1980 har statsskattedirektoratet udsendt et antal  

 revisionsmeddelelser til amtsskatteinspektoraterne, skatterådene og de  

 kommunale ligningsmyndigheder.
Revisionsmeddelelserne er alene af vejledende  

 karakter, og har til formål at videregive den ved ligningen og tilsynet  

 opnåede konkrete og generelle viden om virksomheder og brancheforhold m.v.
 Statsskattedirektoratet påregner at udsende en revisionsmeddelelse om de  

 problemer som opstår, når danske ligningsmyndigheder anmoder skatteydere om  

 at fremlægge regnskaber og underliggende bilagsmateriale for aktiviteter, der  

 i selskabsform eller på anden måde finder sted i udlandet.
 Arrangementer med relation til udlandet vil blive systematisk beskrevet i  

 en afsluttende rapport eller som et supplement til den tidligere udsendte  

 revisionsmeddelelse vedrørende udlandstransaktioner (revisionsmeddelelse  

 1980-3).
4.4. Information og instruktion Statsskattedirektoratet vil udarbejde information om ny lovgivning,  

 særlige skattemæssige problemer samt domme og kendelser m.v.
Orienteringen  

 herom gives til de kommunale ligningsmyndigheder af amtsskatteinspektoraterne  

 ved instruktionsmøder.
Derudover vil amtsskatteinspektoraterne orientere om  

 den praksis, som kan udledes af afgørelser truffet af domstolene, ministeren  

 (skattedepartementet), landsskatteretten, ligningsrådet og direktoratet ved  

 udsendelse af en periodisk publikation (ASI-information).
4.5. Skatteydere med ukomplicerede skattemæssige forhold Ligningsarbejdet skal tilrettelægges og afvikles, så det tilstræbes, at  

 alle skatteydere med ukomplicerede skattemæssige forhold (almindelige  

 lønmodtagere og pensionister m.v.) er færdigbehandlet, inden første  

 årsopgørelse udsendes.
4.6. Forhøjelse af skatteansættelser, hvori indgår skønsmæssig vurdering Ved statsskattedirektoratets cirkulære nr. 487 af 3. november 1976 er det  

 bestemt, at forhøjelser af en skønsmæssig værdiansættelse af enkeltposter,  

 der vedrører privatforbruget, ikke kan ske, medmindre forhøjelsen er  

 væsentlig, og at en sådan ændring ikke kan foretages efter udsendelse af  

 første årsopgørelse.
For bogførings- og regnskabspligtige kan skønsposter forhøjes efter  

 udsendelse af årsopgørelse, hvis selvangivelsen er udtaget til partiel eller  

 total kontrol, og der på forhånd er givet meddelelse herom.
Reglerne omtales  

 nærmere i ligningsvejledningen og SD-cirkulære 1979-17.
4.7. Udtagelse og indberetning af bødesager For at sikre en ensartet udtagelse af sager, hvor der må antages at  

 foreligge overtrædelse af skattekontrollovens § 13 eller straffelovens § 289,  

 er det ved skrivelse af 27. december 1977 pålagt kommunerne at udtage og  

 indberette sådanne sager til amtsskatteinspektoraterne.
4.8. Ligningskontrol og kontrolsamarbejde 4.8.1. Ligningsrådet og statsskattedirektoratet finder det nødvendigt, at  

 der gennemføres flere kontrolbesøg, bl.a. ved samarbejde med andre  

 myndigheder.
De kommunale ligningsplaner skal indeholde et mål for kontrol på  

 stedet angivet ved antal planlagte besøg.
Samarbejdet med toldvæsenet  

 koordineres af amtsskatteinspektoratet.
 Det skal ved stikprøvekontrol sikres, at offentlige myndigheder,  

 institutioner, betydende foreninger og fonde overholder pligten til at  

 indsende oplysningssedler i medfør af skattekontrollovens § 7.
4.8.2. Lokale og regionale kontrolaktioner søges koordineret ved aftale  

 mellem amtsskatteinspektoratet og kommunerne.
Kontrolaktionerne medtages  

 såvel i amtsskatteinspektoratets tilsynsplan som i kommunernes  

 ligningsplaner, og i ligningsplanen angives, hvorledes kontrolarbejdet  

 påtænkes tilrettelagt.
Kontrolaktionerne skal indberettes til  

 statsskattedirektoratet, så de kan koordineres, og der kan udsendes  

 information om erfaringerne.
4.8.3. I samarbejde med direktoratet for toldvæsenet gennemfører  

 statsskattedirektoratet i 1984 et forsøgsprojekt.
Tre inspektorater, et antal  

 distriktstoldkamre og kommuner deltager i forsøgsprojektet.
Formålet er at  

 gennemprøve forslag, som er fremsat i betænkning nr. 895/1979, om udvidet  

 samarbejde mellem skattevæsenet og toldvæsenet.
4.9. Særlig kontrolaktioner 4.9.1. Statsskattedirektoratet har i 1983 udsendt revisionsmeddelelse  

 1983-1 om udlandsdanskere.
Der orienteres heri om statsskattedirektoratets  

 seneste erfaringer indvundet ved behandlingen af skattepligtssager, herunder  

 om betydningen af blanket F 54.
Statsskattedirektoratet udsender snarest en ny blanket, hvis udfyldelse  

 kræver flere oplysninger fra såvel fraflytteren som tilflytningslandet.
Der  

 vil blive udsendt ny liste over personer, der har meldt flytning til udlandet  

 i 1982 og 1983.
4.9.2. Samarbejdet med andre landes skattemyndigheder i konkrete sager  

 viser sig fortsat at være værdifuldt.
De lokale ligningsmyndigheder anmodes  

 derfor om at prioritere arbejdet i sager om udveksling af oplysninger med  

 udlandet højt.
4.9.2. Uidentificerede bank- og sparekassekonti med indestående på over  

 10.000 kr. gøres til genstand for undersøgelse i pengeinstituttet.
De konti,  

 der efter undersøgelsen stadig er uidentificerede, indberettes gennem  

 amtsskatteinspektoratet til statsskattedirektoratet med henblik på  

 inddragelse til fordel for statskassen.
4.9.4. I tilknytning til revisionsmeddelelse 1983-3 har  

 statsskattedirektoratet anvist en række emner til undersøgelse, og har  

 anmodet amtsskatteinspektoraterne og skattedirektoraterne i København og  

 Frederiksberg kommuner om at udtage selvangivelser for selskaber m.v. med  

 koncernforbindelser til udlandet til en gennemgang.
Amtsskatteinspektoratet  

 inddrager kommunerne i revisionsarbejdet.
 Statsskattedirektoratet vil anvise yderligere emner til kontrol, og vil  

 tilvejebringe yderligere oplysninger på området, bl.a. ved konsultationer med  

 andre landes skattemyndigheder.
 4.9.5. Ved gennemgang af selskaber med koncernmæssige forbindelser til  

 udlandet vil ligningsmyndighederne støde på selskaber, hvis omsætnings- og  

 kapitalforhold er atypiske.
Der kan være tale om et selskab etableret i Danmark med henblik på via  

 selskabet at kanalisere midler fra et land til et andet.
Baggrunden for  

 etablering af selskabet i Danmark kan ligge i dobbeltbeskatningsaftaler.  

 Selskabernes indtægter og udgifter stammer sjældent fra virksomhed her i  

 landet.
Såfremt ligningsmyndighederne støder på sådanne selskaber skal  

 statsskattedirektoratet underrettes herom gennem amtsskatteinspektoratet.
 4.9.6. Statsskattedirektoratet har ved SD-cirkulære 1983-12 meddelt, at  

 visse arrangementer med forudbetalte renter ikke kan godkendes skattemæssigt.  

 Dispositioner med forudbetaling af renter, der må antages alene at være  

 skattemæssigt begrundet, skal indberettes til statsskattedirektoratet gennem  

 amtsskatteinspektoratet.
4.9.7. Den skattemæssige behandling af visse leasingarrangementer  

 overvejes for tiden i statsskattedirektoratet bl.a. på baggrund af betænkning  

 nr. 984/1983 fra leasingudvalget.
Statsskattedirektoratet vil senere udsende  

 meddelelse om resultatet heraf.
 Kommunerne anmodes om at sikre, at der for leasingarrangementers  

 vedkommende er udpeget en ligningskommune, jf. pkt. 3.3.6.
4.9.8. Statsskattedirektoratet har i slutningen af 1982 anmodet  

 amtsskatteinspektoraterne om i samarbejde med kommunerne at udtage et antal  

 idrætsforeninger til revisionsmæssig gennemgang.
Undersøgelsen er i 1983  

 udvidet til at omfatte en række mere betydende foreninger m.v. med  

 skattepligtige udbetalinger ("Foreninger 1983").
 Første del af undersøgelsen afsluttes med rapport til  

 statsskattedirektoratet senest 31. december 1983. Undersøgelsen afsluttes  

 endeligt 1. april 1984.
Statsskattedirektoratet har ligeledes i 1983 anmodet  

 amtsskatteispektoraterne om i samarbejde med kommunerne at informere om og  

 generelt indskærpe oplysningspligten for skattepligtige udbetalinger over for  

 foreninger m.v.
Samtidig har man fastsat, at der skal gennemføres en kontrol  

 for en begrænset årrække.
5. Lignings- og årsagskodestatistik Der vil til amtsskatteinspektoraterne og kommunerne blive udsendt en  

 ligningsstatistik pr. 1. november 1984 og pr. 15. april 1985. Der foretages  

 optællinger af såvel forhøjelser som nedsættelser, opdelt på berigtigelser,  

 førstegangsansættelser og klager til henholdsvis ligningskommission og  

 skatteråd, fordelt på skatteyderkategorierne pensionister, almindelige  

 lønmodtagere, tunge lønmodtagere og repræsentanter, lette regnskaber,  

 almindelige regnskaber, landbrugsregnskaber og tunge regnskaber samt en  

 total.
For at sikre et korrekt optællingsgrundlag skal kommunerne indberette  

 ansættelsesændringer umiddelbart efter, de er foretaget.
For kommuner med  

 selvstændigt journal- og registreringssystem for ansættelsesændringer, er det  

 ikke tilstrækkeligt kun at indberette ændringen til dette system. Ændringen  

 skal også indberettes til det centrale slutligningssystem.
Årsagskodestatistikken udskrives sammen med ligningsstatistikken.  

 Årsagskoderne dannes maskinelt i slutligningssystemet og SOUL-systemet på  

 grundlag af slutligningsindberetningerne og de tekster, der anvendes i  

 SOUL-systemets kendelser/agterskrivelser.
De i SOUL-systemet dannede koder  

 skal indberettes til statsskattedirektoratet.
Amtsskatteinspektoraterne og kommuner med terminaladgang til  

 statsskattedirektoratets terminalsystem vil fra 1. indgangstest og frem til  

 16. ændringskørsel for indkomståret 1983 ved terminalopslag kunne få  

 oplysning om indberettede ansatte og selvangivne indkomster samt forhøjelser  

 og nedsættelser både som antal og beløb.
Kommuner uden terminaladgang til de  

 centrale systemer vil kunne rekvirere oplysningerne hos  

 amtsskatteinspektoratet.
 Stadfæstelser i klagesager, der er forelagt ligningskommissionen, skal  

 indberettes med en særlig ligningsmyndighedskode til slutligningssystemet.  

 Dette gælder også for kommuner, der anvender protokolsystemet.
 Den 1. juni 1985 vil der til amtsskatteinspektoraterne og kommunerne blive  

 udsendt en statistik over klagerne til ligningskommissionerne.
 Der vil endvidere blive udskrevet en ligningsstatistik for selskaber m.v.
6. Tilsyn med ligningen 6.1. Ligningsrådets og statsskattedirektoratets tilsyn efter  

 skattestyrelseslovens § 11 med ligningskommissionernes arbejde varetages uden  

 for København og Frederiksberg kommuner af amtsskatteinspektoraterne, jf.  

 lovens § 19, stk. 1. Amtsskatteinspektoraterne indberetter pr. 1. august 1985  

 til statsskattedirektoratet og ligningsrådet resultater af og erfaringer fra  

 tilsynsvirksomheden for indkomståret 1983.
6.2. Amtsskatteinspektoraterne kan, jf.
SD-cirkulære 1979-11 bemyndige en  

 ligningskommission til at ændre ansættelser for tidligere indkomstår.
6.3. Amtsskatteinspektoraterne er ved SD-cirkulære 1979-11, bemyndiget til  

 at udtage selvangivelser efter lovens § 14, stk. 2, til gennemgang og  

 forelæggelse for amtsligningsrådet.
Amtsskatteinspektoraterne er ved samme  

 cirkulære bemyndiget til på direktoratets vegne at deltage i  

 ligningskommissionernes møder og forhandlinger efter lovens § 14, stk. 2.
6.4. Kommunens ligningsplan skal indsendes til amtsskatteinspektoratet  

 snarest efter, at ligningskommissionen har vedtaget den. Ændringer i planen  

 indsendes på tilvarende måde.
Amtsskatteinspektoraternes tilsynsplaner  

 indsendes til statsskattedirektoratet sammen med en redegørelse for de  

 kommunale ligningsplaner.
 6.5. Efter ligningens afslutning skal ligningskommissionen indsende en  

 redegørelse for ligningens forløb til amtsskatteinspektoratet, jf. pkt. 2.4.
 6.6. Eventuelle bemærkninger om skattevæsenets arbejde i den kommunale  

 revisionsmyndigheds beretning, indsendes til amtsskatteinspektoratet,  

 eventuelt i bekræftet udskrift.
