 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  En kommunalbestyrelse kan ekspropriere fast  

 ejendom, der tilhører private, når det er af væsentlig betydning at råde over  

 ejendommen for at sikre gennemførelsen af en byudvikling i overensstemmelse  

 med en endeligt vedtaget eller godkendt kommuneplan eller med godkendte  

 midlertidige rammer for indholdet af lokalplaner.
 § 2.  Ved ekspropriation efter § 1 bortfalder alle  

 rettigheder over det eksproprierede, medmindre andet bestemmes i det enkelte  

 tilfælde.
 § 3.  Ved ekspropriationens gennemførelse finder  

 bestemmelserne i § 45 og §§ 47-49 i lov om offentlige veje tilsvarende  

 anvendelse.
§ 4.  En ekspropriationsbeslutning efter § 1 kan  

 påklages til miljøministeren.
Klage skal være indgivet inden 4 uger fra  

 beslutningens meddelelse.
Rettidig klage har opsættende virkning, medmindre  

 miljøministeren bestemmer andet.
Ekspropriationsbeslutningen skal indeholde  

 oplysning om bestemmelserne i 1.-3. pkt.
 Stk. 2.  Miljøministeren kan bemyndige en under  

 ministeriet oprettet styrelse eller tilsvarende institution til at træffe  

 afgørelse i henhold til stk. 1.
 Stk. 3.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 2, herunder at afgørelserne ikke skal kunne indbringes for ministeren.
 § 5.  Taksationsmyndighederne efter lov om offentlige  

 veje fastsætter erstatningen for ekspropriation efter § 1.
 Stk. 2.  Om sagens behandling for  

 taksationsmyndighederne og om erstatningens fastsættelse og udbetaling finder  

 § 51, stk. 2-4 og 7, §§ 52-56, 63-64 og 66-67 i lov om offentlige veje  

 tilsvarende anvendelse.
 § 6.  Loven gælder ikke for Færøerne og Grønland.
