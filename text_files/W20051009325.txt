 Tilbagekaldelse  

 af erhvervelsestilladelse pga. sagsbehandlingsfejl.
 Direktoratet for FødevareErhvervs skrivelse af 20. december  

 2005, j. nr. 3101-030-05-2789.
--- I brev af 30. september 2005 har De for R klaget over, at  

 Jordbrugskommissionen for Vestsjællands Amt den 7. september 2005 har  

 tilbagekaldt en tilladelse til ham om at erhverve ca. 33 ha af  

 landbrugsejendommen  

 matr.nr. 22g m.fl. - - - på 38 ha, da tilladelsen er givet på et forkert  

 grundlag.
Direktoratets afgørelse Direktoratet fastholder jordbrugskommissionens afgørelse af 7.  

 september 2005 om tilbagekaldelse af den meddelte tilladelse af 26. august  

 2005, jf. nedenfor.
 Direktoratets afgørelse kan efter § 16, stk. 3, i bekendtgørelse  

 nr. 863 af 19. august 2004 om regionale jordbrugskommissioner mv. ikke  

 påklages  

 til anden administrativ myndighed.
Redegørelse for sagen Den 26. august 2005 gav Jordbrugskommissionen for Vestsjællands  

 Amt R tilladelse til at erhverve ca. 33 ha af landbrugsejendommen matr.nr.  

 22g  

 m.fl. - - - på 38 ha.
Tilladelsen blev givet på baggrund af, at der ved  

 ansøgningsfristens udløb ikke var modtaget nogen ansøgning om  

 fortrinsstilling  

 til suppleringsjord.
 S havde imidlertid den 24. august 2005 personligt afleveret  

 ansøgning om fortrinsstilling til 29 ha i Informationen på Amtsgården i Sorø,  

 hvor ansøgningen blev datostemplet som indkommet den 24. august 2005.  

 Ansøgningen har efterfølgende været på »rundtur« i amtet, og først den 2.  

 september 2005 modtager sekretariatet for jordbrugskommissionen ansøgningen.
 Advokat H har i en fax af 6. september 2005 for S bl.a. anført,  

 at Deres klient er i ond tro med hensyn til tilladelsen, og at han derudover  

 ikke har foretaget sig nogen dispositioner som følge af tilladelsen.
 På den baggrund har jordbrugskommissionen den 7. september 2005  

 trukket tilladelsen af 26. august 2005 tilbage, idet tilladelsen er givet på  

 et  

 faktuelt forkert grundlag.
 I brev af 30. september 2005 har De for R klaget over  

 tilbagekaldelsen.
 De anfører følgende:
 - Deres klient mener ikke, at årsagen til tilbagekaldelsen er af  

 så tungtvejende karakter, og at risikoen for fejltagelsen derfor må påhvile  

 jordbrugskommissionen.
 - Når Deres klient har den holdning til sagen, skyldes det, at  

 han, forinden han erhvervede jorden, drøftede situationen med sælger, M, og  

 denne tilkendegav, at han havde været i kontakt med S og tilbudt ham jorden  

 til  

 samme pris og på samme vilkår, men at han på dette tidspunkt ikke ønskede at  

 erhverve nogen del af jorden.
 - M spurgte ham direkte, om han kunne regne med, at han ikke  

 ville søge om tillægsjord, og dertil tilkendegav S, at det kunne han regne  

 med.
 - Efter at S har søgt om tillægsjord, har M kontaktet S og  

 foreholdt ham hans tilkendegivelse om, at han ikke ønskede jord, og efter en  

 snak herom kunne S godt erindre den oprindelige samtale, jf. vedlagt  

 erklæring  

 fra M.
 Jordbrugskommissionen har den 18. oktober 2005 fremsendt klagen  

 hertil, idet tilbagekaldelsen fastholdes.
 Advokat H har i brev af 24. oktober 2005 for S anført, at hans  

 klient fastholder ansøgningen om fortrinsstilling, og at  

 jordbrugskommissionens  

 sagsbehandlingsfejl kan berigtiges, fordi den straks er rettet, uden der er  

 sket nogen nye dispositioner i tillid hertil.
Redegørelse for direktoratets afgørelse I den konkrete sag er det en klar sagsbehandlingsfejl, at den af  

 S rettidigt indgivne begæring om fortrinsstilling ikke har foreligget for  

 jordbrugskommissionen i forbindelse med, at kommissionen traf sin afgørelse,  

 jf. tilladelsen af 26. august.
 Dette er ikke bestridt.
 Det er derimod fra Deres side bestridt, at kommissionen har  

 været berettiget til efterfølgende at tilbagekalde den meddelte tilladelse.
Spørgsmålet om tilbagekaldelse af en begunstigende  

 forvaltningsakt beror på en konkret bedømmelse i den enkelte situation.  

 Vedrørende selve tilbagekaldelsen anføres det i Gammeltoft et al.:  

 Forvaltningsret, 2. udgave, 2002, p. 309, at »På samme måde er det fast  

 antaget, at begunstigende forvaltningsakter i en vis udstrækning kan  

 tilbagekaldes, selvom tilbagekaldelsen ikke er hjemlet i skreven ret.« Direktoratet finder det på denne baggrund godtgjort, at der kan  

 ske tilbagekaldelse i en sag som den foreliggende, forudsat at de konkrete  

 betingelser herfor er opfyldt.
 Det er et grundprincip i forvaltningsretten, at der som  

 udgangspunkt skal udvises større tilbageholdenhed ved tilbagekaldelse eller  

 statuering af ugyldighed som følge af sagsbehandlingsfejl ved begunstigende  

 forvaltningsakter end ved bebyrdende forvaltningsakter.
Ved bedømmelsen af, om der i den konkrete sag er tale om en  

 begunstigende forvaltningsakt, har direktoratet lagt vægt på, at der i den  

 konkrete sag om fortrinsstilling er to parter, nemlig Deres klient og den  

 fortrinssøgende, hvorfor direktoratet ikke mener, at sagen skal betragtes som  

 tilbagekaldelse af en begunstigende forvaltningsakt, men derimod som  

 tilbagekaldelse af en bebyrdende forvaltningsakt.
Der henvises her til Carl  

 Aage Nørgaard og Jens Garde: Forvaltningsret, 4. udgave, 1995 p. 289, hvor  

 det  

 fremgår, at »Hvor forvaltningen afgør en tvist mellem to parter [...] kan  

 sondringen  

 begunstigende-bebyrdende afgørelse ikke anvendes, idet afgørelsen ofte må  

 opfattes som begunstigende for den ene og bebyrdende for den anden part.
I  

 sådanne tilfælde må afgørelsen normalt behandles som en bebyrdende akt, fordi  

 de særlige hensyn, der kan være grund til at tage i betragtning ved  

 bedømmelsen  

 af den rent begunstigende akt, ikke gør sig gældende for hele afgørelsen.« For så vidt angår spørgsmålet, om den skete sagsbehandlingsfejl  

 kan begrunde en tilbagekaldelse ud fra et væsentlighedskriterium, finder  

 direktoratet, at bestemmelsen i landbrugslovsbekendtgørelsens § 25  

 (bekendtgørelse nr. 421 af 3. juni 2005) om fristen for indgivelse af ønsker  

 om  

 fortrinsstilling netop har til formål at sikre en ubestemt flerhed af naboer  

 mulighed for at gøre deres eventuelle rettigheder efter lov om  

 landbrugsejendomme gældende.
En undladelse heraf, eller som i det konkrete  

 tilfælde en manglende behandling af indkomne ønsker om fortrinsstilling på  

 grund af en administrativ fejl, er derfor af væsentlig betydning for denne  

 ubestemte flerheds mulighed for at gøre deres ret gældende.
 Direktoratet finder derfor, at den skete fejl i behandlingen af  

 det indkomne ønske om fortrinsstilling må karakteriseres som væsentlig, og  

 dermed som en ugyldighedsgrund.
 På dette grundlag finder direktoratet det berettiget og korrekt,  

 at jordbrugskommissionen efterfølgende har tilbagekaldt sin afgørelse af 26.  

 august 2005. Direktoratet lægger herved tillige vægt på, at tilbagekaldelsen  

 er  

 sket kort tid efter tilladelsen, og at De ikke efter jordbrugskommissionens  

 fremsendelse af klagen i brev af 18. oktober 2005 er fremkommet med oplysning  

 om, at Deres klient i perioden fra modtagelsen af afgørelsen af 26. august  

 til  

 tilbagekaldelsen heraf den 7. september 2005 har foretaget uigenkaldelige  

 dispositioner over ejendommen i tillid til den først meddelte afgørelse.
Med venlig hilsen --- 1  

 Jf.  

  

 Peter Mortensen  

  

 : Landbrugsloven   

 Landbrugets retsforhold II (2005) s. 195 ff,  

  

 Chr.
Jørgensen, Peter Mortensen  

  

 og  

  

 Helge Wulff  

  

 : Jordlovgivning (1997) s. 107 f og  

  

 Carl Aage Nørgaard  

  

 og  

  

 Jens  

 Garde:  

  

 Forvaltningsret (4. udg. 1995) s.289.
