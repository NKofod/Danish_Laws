 1. Ved aftale af 2.feb 1979 mellem finansministeren og  

 tjenestemændenes centralorganisationer er der i henhold til § 6, stk.2-3, i  

 lov om tjenestemandspension, jfr. § 45, stk.1, i lov om tjenestemænd i  

 staten, folkeskolen og folkekirken fastsat følgende:
 § 1.  Såfremt en tjenestemand i henhold til § 3 i lov  

 om tjenestemandspension begærer sig afskediget med virkning fra 1.april 1979  

 eller senere efter sit fyldte 60. år, men inden han fylder 67 år eller opnår  

 den lavere alder, ved hvilken han senest skulle have været afskediget,  

 nedsættes egenpensionen (grundpensionen, det almindelige pensionstillæg og  

 det særlige pensionstillæg) med 1/2 procent for hvert af de år, herunder dele  

 af et år, der står tilbage.
§ 2.  Det er et vilkår for førtidspensionsfradragets  

 beregning efter § 1, at tjenestemanden skriftligt forpligter sig til ikke at  

 påtage sig privat og offentligt erhvervsarbejde, herunder selvstændig  

 virksomhed, af større omfang end sammenlagt 200 timer pr. kalenderår efter  

 pensioneringen, og indtil han fylder 67 år eller opnår den lavere alder, ved  

 hvilken han senest skulle være afskediget.
For eventuelle dele af et  

 kalenderår i begyndelsen og/eller afslutningen af denne periode må  

 erhvervsarbejdet ikke overstige et hertil svarende forholdsmæssigt nedsat  

 timetal.
 Stk.2.  Såfremt erhvervsarbejdet alligevel får et større  

 omfang, ændres førtidspensionsfradraget med virkning fra 1.januar i det  

 følgende kalenderår, således at det i stedet beregnes på afskedstidspunktet  

 efter reglerne i § 29 i lov om tjenestemandslønninger m.m. og klassificering  

 af tjenestemandsstillinger i staten, folkeskolen og folkekirken (lønnings- og  

 klassificeringsloven).
 Stk.3.  Såfremt førtidspensionsfradraget er ændret efter  

 stk.2, vil det ikke senere på ny kunne beregnes efter § 1.
 § 3.  For de før 1.april 1979 i henhold til § 3 i lov  

 om tjenestemandspension fratrådte tjenestemænd beregnes fradraget i  

 egenpensionen fortsat efter § 29 i løsnings-og klassificeringsloven.
 § 4.  Aftalen optages til revision, såfremt  

 bestemmelserne om efterløn i lov om arbejdsformidling og  

 arbejdsløshedsforsikring m.v. ophæves eller væsentlig ændres, og aftalen kan  

 i øvrigt opsiges med 3 måneders varsel, dog tidligst til 1. april 1981.
 Stk.2.  I det omfang førtidspensionsfradraget kan  

 beregnes efter § 1, ophæves § 29 i lønnings- og klassificeringsloven.
 2. De ifølge pkt.1 gældende bestemmelser finder også  

 anvendelse for personel, der er omfattet af lov om pensionering af civilt  

 personel m.v. i forsvaret.
 3. For tjenestemænd og »civilarbejdere«, der  

 i henhold til § 3 i tjenestemandspensionsloven, jfr. § 2, stk.1, i  

 civilarbejderloven, er fratrådt før den 1.april 1979 eller er fratrådt den  

 1.april 1979 og senere og ikke opfylder betingelserne i pkt.1 og 2, gælder  

 bestemmelsen i lønnings- og klassificeringslovens § 29, der har følgende  

 ordlyd:
 »Såfremt en tjenestemand i henhold til § 3 i lov om  

 tjenestemandspension begærer sig afskediget efter sit fyldte 60. år, men  

 inden han fylder 67 år eller opnår den lavere alder, ved hvilken han senest  

 skulle have været afskediget, nedsættes egenpensionen med følgende procent  

 for hvert af de år, herunder dele af et år, der står tilbage:
4. Det er et vilkår for førtidspensionsfradragets  

 beregning efter pkt.1 - 2, at den pågældende underskriver en erklæring,  

 hvorefter han forpligter sig til ikke at påtage sig privat eller offentligt  

 erhvervsarbejde, herunder selvstændig virksomhed, af større omfang end  

 sammenlagt 200 timer pr.kalenderår efter pensioneringen,og indtil han fylder  

 67 år eller opnår en lavere pligtig afgangsalder.
For eventuelle dele af et  

 kalenderår i begyndelsen og/eller afslutningen af denne periode må  

 erhvervsarbejdet ikke overstige et hertil svarende forholdsmæssigt nedsat  

 timetal.
Blanket til brug ved afgivelse af ovennævnte erklæring rekvireres ved  

 foresvarsministeriets 8.kontor.
Den underskrevne erklæring indsendes sammen  

 med pensionsskemaet.
 Til brug ved statistiske oplysninger til finansministeriet bedes det  

 samtidig oplyst, om den pågældende ville være afgået med førtidspension på  

 samme tidspunkt, såfremt fradragsprocenten ikke var blevet nedsat ved den i  

 pkt.1 nævnte aftale, samt om der vil blive ansat erstatningsarbejdskraft for  

 den pågældende.
Såfremt erhvervsarbejdet alligevel får et større omfang end 200 timer pr.  

 kalenderår, forpligter den pågældende sig til umiddelbart at meddele  

 forsvarsministeriet dette, idet førtidspensionsfradraget i så fald med  

 virkning fra 1.januar i det følgende kalenderår beregnes efter de almindelige  

 regler, jfr. pkt.3. Et således ændret førtidspensionsfradrag vil ikke senere  

 påny kunne beregnes efter de i pkt.1 - 2 anførte regler.
Ved hvert  

 kalenderårs udløb vil der blive afkrævet den pågældende en erklæring på tro  

 og love om erhvervsarbejdets omfang i timer og erhvervsindtægtens størrelse i  

 det afsluttede kalenderår.
 5. Tjenestemandspensionsloven er optaget i kundgørelse  

 for Forsvaret B.17-1969, Lønnings- og klassificeringsloven er optaget i  

 kundgørelse for Forsvaret B.18-1969, og Civilarbejderloven er optaget i  

 kundgørelse for Forsvaret B.13-1970, pkt.1.
FMN 6.kt. 367.0-90 Poul Søgaard.
