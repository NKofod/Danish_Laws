 I medfør af § 30, stk. 1, § 32, stk. 3, og § 93, stk. 3, i lov nr.
 1072 af 20. december 1995 om værdipapirhandel m.v., fastsættes:
Oplysningsforpligtelse § 1.  I et børsnoteret selskab skal aktionærer, der er  

 omfattet af § 29 i lov om værdipapirhandel m.v., straks offentliggøre, jf. §  

 27, stk. 3 i lov om værdipapirhandel m.v., oplysninger om forhold i  

 aktionæraftaler, som kan påvirke aktiernes frie omsættelighed, eller som vil  

 kunne få væsentlig indflydelse på kursdannelsen.
Overtagelsestilbud § 2.  Overdrages en aktiepost direkte eller indirekte  

 til eje i et selskab, der har en eller flere aktieklasser optaget til  

 notering på en fondsbørs, skal erhververen senest 4 uger efter erhvervelsen  

 give alle aktionærer mulighed for at afhænde samtlige deres aktier på  

 identiske betingelser, hvis overdragelsen medfører, at erhververen Den pågældende fondsbørs påser overholdelse af 1. pkt., jf. § 6, stk. 2.
 Stk. 2.  Ved ombytning af konvertible gældsbreve, jf.  

 lov om aktieselskaber, kapitel 6, udnyttelse af tegningsrettigheder, optioner  

 eller warrants m.v. til aktier påbegynder den i stk. 1 nævnte tidsfrist for  

 tilbudspligten den dag, hvor erhververen kan udnytte stemmerettighederne.
 Stk. 3.  Erhververen skal udarbejde og offentliggøre et  

 tilbudsdokument, der indeholder oplysninger om tilbudets økonomiske og andre  

 vilkår, herunder frist for accept af tilbudet, samt andre oplysninger, som må  

 anses for fornødne, for at aktionærerne kan danne sig et velbegrundet skøn  

 over tilbudet.
 Stk. 4.  Ved en erhverver forstås såvel en fysisk som en  

 juridisk person samt flere af disse, der samarbejder om at opnå bestemmende  

 indflydelse over et selskab.
 Stk. 5.  Erhvervelse ved arv, gave, ufyldestgjort  

 panthaver, overdragelse inden for samme koncern el.lign., er ikke omfattet af  

 tilbudspligten.
§ 3.  De i § 2, stk. 3 nævnte krav om udarbejdelse af  

 et tilbudsdokument gælder ligeledes for øvrige offentligt fremsatte tilbud om  

 at overtage aktier i et selskab, der har en eller flere aktieklasser noteret  

 på en fondsbørs, jf. § 32, stk. 2, i lov om værdipapirhandel m.v.
Den  

 pågældende fondsbørs påser overholdelsen af bestemmelsen.
 § 4.  Tilbudsdokumentet skal som minimum indeholde  

 følgende oplysninger:
fortsat børsnotering af selskabets aktier, ændring af vedtægterne samt  

 eventuel omstrukturering af de virksomheder, selskabet kontrollerer, Stk. 2.  Ved tilbud efter § 3, skal tilbudsdokumentet  

 indeholde de i § 4, stk. 1, nr. 1-4, og 6-12, anførte oplysninger.
Endvidere  

 skal anføres den pris, som tilbudsgiveren vil erhverve aktierne til, samt  

 såfremt tilbudet ikke omfatter samtlige aktier, hvilke aktier der er omfattet  

 af tilbudet.
§ 5.  Den tilbudte kurs, jf. § 4, stk. 1, nr. 5, skal  

 mindst svare til den højeste pris, som tilbudsgiver har betalt for de  

 allerede erhvervede aktier i de 6 måneder, der går forud for tilbudets  

 afgivelse.
Hvis tilbudsgiver inden for et tidsrum på 24 måneder inden  

 tilbudets afgivelse har erhvervet aktier til en højere kurs, kan Fondsrådet  

 fastsætte, at den tilbudte kurs skal være den samme som denne højere kurs.
Stk. 2.  Har selskabet flere aktieklasser, skal der  

 fastsættes en tilbudspris for hver aktieklasse.
For de aktieklasser, hvor  

 tilbudsgiver har erhvervet aktier, anvendes princippet om højeste kurs, jf.  

 stk. 1. Er alle aktieklasserne børsnoterede, fastsættes der, for aktieklasser  

 hvor tilbudsgiver ikke har erhvervet aktier, en tilbudskurs, der, baseret på  

 børskurserne, forholdsmæssigt svarer til den højeste kurs i den eller de  

 aktieklasser, hvor tilbudsgiver har erhvervet aktier.
 Stk. 3.  Er en eller flere af flere aktieklasser  

 noteret, må den kurs, der fastsættes for de ikke noterede aktieklasser i  

 forbindelse med en majoritetsoverdragelse, ikke være mere end 50 % større end  

 den kurs, der tilbydes minoritetsaktionærerne.
Stk. 4.  Ved tilbud i henhold til § 2 skal  

 minoritetsaktionærerne tilbydes samme ydelse, som tilbudsgiveren har givet  

 for de allerede erhvervede aktier.
Tilbudsgiveren kan dog altid opfylde sin  

 forpligelse ved kontant betaling.
§ 6.  Tilbud om overtagelse af aktier i et børsnoteret  

 selskab skal af tilbudsgiveren offentliggøres dels ved indrykning af en  

 annonce i et landsdækkende dagblad og dels ved offentliggørelse, jf. § 27,  

 stk. 3 i lov om værdipapirhandel m.v.
I annoncen skal det oplyses, hvortil  

 aktionæren kan rette henvendelse for at få tilsendt tilbudsdokumentet, samt  

 hvor tilbudsdokumentet fremlægges til offentlig gennemsyn.
 Stk. 2.  Ved tilbud omfattet af § 3 skal tilbudsgiveren,  

 senest samtidig med offentliggørelsen af tilbudet, fremsende tilbudsannoncen  

 og tilbudsdokumentet til den fondsbørs, der har aktierne optaget til  

 notering.
 Stk. 3.  Opfylder de i stk. 2, anførte dokumenter ikke  

 de i § 4, stk. 2, nævnte krav, kan fondsbørsen kræve yderligere oplysninger  

 offentliggjort inden 7 dage fra påkrav herom.
Stk. 4.  Ved tilbudspligt omfattet af § 2, stk. 1, skal  

 tilbudsannoncen og tilbudsdokumentet forinden offentliggørelse tilsendes den  

 fondsbørs, hvorpå de af tilbudet omfattede aktier er noteret.
Fondsbørsen  

 skal herefter offentliggøre tilbudsannoncen, jf. § 27, stk. 3, i lov om  

 værdipapirhandel m.v., når fondsbørsen har påset, at kravene i denne  

 bekendtgørelse er opfyldt.
 Stk. 5.  Det børsnoterede selskab, hvis aktier er  

 omfattet af tilbudet, skal tilsende tilbudsannoncen til de navnenoterede  

 aktionærer for tilbudsgiverens regning.
§ 7.  Når et tilbud er offentliggjort, jf. § 6, kan  

 dette tilbagekaldes, såfremt § 3  fremkommer et konkurrerende tilbud, Stk. 2.  Fondsrådet kan udover de i stk. 1 nævnte  

 tilfælde tillade en tilbagekaldelse, når særlige grunde foreligger.
 Stk. 3.  Tilbagekaldelse af et tilbud skal  

 offentliggøres, jf. § 6.
 § 8.  Fondsrådet kan i særlige tilfælde dispensere fra  

 § 1, § 2, stk. 1, 1. pkt. og § 5.
 § 9.  Overtrædelse af § 1, § 2, stk. 1-3, § 5, § 6 og  

 § 7, stk. 3, straffes med bøde.
 Stk. 2.  Urigtige oplysninger afgivet i medfør af § 4  

 straffes med bøde.
 § 10.  Bekendtgørelsen træder i kraft 1. maj 1996.
 Stk. 2.  Bekendtgørelsen omfatter alene tilbud fremsat  

 efter denne dato.
