Bekendtgørelse om ændring af bekendtgørelse om anvendelse af økologikontrolmærket (Ø-mærket) på økologiske jordbrugsprodukter, der skal anvendes til nonfood (Ændring af Plantedirektoratets økologikontrolkode) § 1 I bekendtgørelse nr. 409 af 21. maj 2001 om anvendelse af økologikontrolmærket (Ø-mærket) på økologiske jordbrugsprodukter, der skal anvendes til nonfood, som ændret ved bekendtgørelse nr. 576 af 21. juni 2004 foretages følgende ændringer:
 1. I § 3, stk. 1, ændres »DK-Ø-50« til: »DK-ØKO-050«.
 2. I § 3 indsættes efter stk. 2, som stk. 3 og 4 :
 »Stk. 3. Lagre af produkter, der er produceret, emballeret og mærket inden den 1. juli 2010 i overensstemmelse med forordning (EØF) nr. 2092/91 eller forordning (EF) nr. 834/2007, hvor produkterne er påført Plantedirektoratets tidligere kontrolkode DK-Ø-50, kan fortsat bringes på markedet indtil lagrene er udtømte.
Stk. 4. Emballager og etiketter, der er i overensstemmelse med forordning (EØF) nr. 2092/91 eller forordning (EF) nr. 834/2007, hvor emballagerne og etiketterne er påført Plantedirektoratets tidligere kontrolkontrol DK-Ø-50, kan fortsat anvendes til produkter, der bringes på markedet indtil den 1. juli 2012, forudsat at produkterne i øvrigt opfylder kravene i forordning (EF) nr. 834/2007.« § 2 Bekendtgørelsen træder i kraft den 1. juli 2010.
