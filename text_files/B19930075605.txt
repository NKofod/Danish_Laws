 I henhold til § 51, stk. 1 og stk. 5, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, som senest ændret ved love nr. 432, 433, 436, 437 og 449 af 30. juni  

 1993, fastsættes følgende regler om fremgangsmåden ved beregning af  

 arbejdsfortjenesten for medlemmer, der umiddelbart forud for ledigheden har  

 drevet selvstændig virksomhed som hovedbeskæftigelse:
 § 1.  Den hidtidige, daglige arbejdsfortjeneste, jf.  

 lovens § 51, stk. 1, udgør 1/260 af årsindtægten ved selvstændig virksomhed  

 forud for ledigheden.
 § 2.  Denne bekendtgørelse finder også anvendelse på  

 et medlem, der efter mere end midlertidigt ophør med det personlige arbejde i  

 virksomheden har været beskæftiget som lønmodtager i en periode, der ikke kan  

 danne grundlag for en beregning efter reglerne for lønmodtagere.
 § 3.  Er ledigheden indtrådt mindre end 1 år efter  

 afslutningen af et tidligere arbejde eller ophør med udøvelse af selvstændig  

 virksomhed, der har ligget til grund for en dagpengeberegning, skal denne  

 beregning anvendes, jf. lovens § 51, stk. 1, 2. punktum.
 Stk. 2.  For et medlem, der har modtaget dagpenge efter  

 § 4, stk. 3, skal beregning af en ny dagpengesats finde sted, når medlemmet  

 har haft lønmodtagerbeskæftigelse, der berettiger til en beregning efter  

 reglerne om beregning af dagpenge til lønmodtagere.
Beregningsperiode og mindstesats § 4.  For et medlem, der har drevet selvstændig  

 virksomhed som hovedbeskæftigelse uden at have modtaget  

 iværksætterydelse/igangsætningsydelse/etableringsydelse i mindst 3  

 sammenhængende, hele regnskabsår umiddelbart forud for ledigheden, beregnes  

 årsindtægten som gennemsnittet af indtægten i de 2 bedste, hele regnskabsår,  

 der er afsluttet inden for de seneste 5 år umiddelbart forud for ledigheden.  

 En virksomheds 1. hele regnskabsår kan være på mere eller mindre end 12  

 måneder.
Et senere regnskabsår kan ved omlægning af regnskabsperioden være på  

 mindre end 12 måneder.
Et regnskabsår skal dog altid være på mindst 26 uger.
 Stk. 2.  Et regnskabsår, der ligger forud for de 3  

 seneste, hele regnskabsår, kan kun danne grundlag for beregning efter stk. 1,  

 hvis medlemmet har drevet selvstændig virksomhed som hovedbeskæftigelse, og  

 hvis regnskabsåret ikke ligger forud for en periode, hvor medlemmet har  

 modtaget dagpenge.
 Stk. 3.  Et medlem, der opfylder betingelserne i stk. 1,  

 og som har været medlem af en anerkendt arbejdsløshedskasse for selvstændige  

 erhvervsdrivende i de 3 seneste, hele regnskabsår, vil i stedet for stk. 1  

 kunne vælge at få udbetalt dagpenge med et fast beløb, der udgør 2/3 af  

 højeste dagpenge efter lovens § 47, jf. § 51, stk. 5. Hvis medlemmet inden 6  

 måneder efter ledighedens indtræden dokumenterer, at dagpenge, beregnet efter  

 stk. 1, udgør et højere beløb, er medlemmet berettiget til dette højere  

 beløb.
Stk. 4.  Et medlem, der vælger at få udbetalt dagpenge  

 efter reglen i stk. 3, skal fremlægge dokumentation for, at der i de 3  

 seneste, hele regnskabsår har været udøvet selvstændig virksomhed i  

 væsentligt omfang.
Dokumentationen kan fremlægges i form af toldoplysninger,  

 der viser momsbevægelserne i de 3 regnskabsår, eller - for ikke momspligtige  

 virksomheder - kasserapporter o.l., der udviser virksomhedens omsætningstal.
Virksomhedsudøvelse i mindre end 3 år § 5.  Har der ikke været drevet selvstændig virksomhed  

 som hovedbeskæftigelse i mindst 3 sammenhængende, hele regnskabsår  

 umiddelbart forud for ledigheden, anvendes det senest forudgående  

 beregningsgrundlag, jf. dog stk. 2. Beregningsgrundlag fra tidligere  

 lønmodtagerbeskæftigelse kan kun anvendes, hvis betingelserne for at foretage  

 en beregning efter reglerne for lønmodtagere er opfyldt.
Stk. 2.  Blev der i forbindelse med det forudgående  

 beregningsgrundlag udbetalt dagpenge, anvendes denne dagpengesats.
Er den  

 tidligere dagpengesats mindre end mindstesatsen i § 4, stk. 3, anvendes dog  

 mindstesatsen, hvis det forudgående beregningsgrundlag opfylder betingelserne  

 i § 4, stk. 3 og stk. 4.
 Stk. 3.  Er der ikke et forudgående beregningsgrundlag,  

 og har der været drevet selvstændig virksomhed som hovedbeskæftigelse forud  

 for ledigheden i 2 sammenhængende, hele regnskabsår, der opfylder  

 betingelserne i § 4, stk. 1, anvendes et gennemsnit af årsindtægten i de 2  

 afsluttede regnskabsår.
 Stk. 4.  Er der ikke et forudgående beregningsgrundlag,  

 og har der været drevet selvstændig virksomhed som hovedbeskæftigelse forud  

 for ledigheden i 1 helt regnskabsår, der opfylder betingelserne i § 4, stk.  

 1, anvendes alene årsindtægten fra det afsluttede regnskabsår.
 Stk. 5.  Er der ikke et forudgående beregningsgrundlag,  

 og har der været drevet selvstændig virksomhed som hovedbeskæftigelse forud  

 for ledigheden i mindre end 1 helt regnskabsår, men dog i mindst 26 uger,  

 anvendes den samlede indtægt fra virksomheden.
Beregningsgrundlag og attestationskrav § 6.  Årsindtægten opgøres på grundlag af  

 virksomhedens skattepligtige indkomst, således som denne fremgår af  

 selvangivelsen og seneste årsopgørelse.
Indkomsten tillægges beløb, der i  

 øvrigt må anses for indtjent af virksomheden, og fratrækkes beløb, der er  

 virksomhedens primære drift uvedkommende, jf. dog§ 7.
Stk. 2.  Har virksomheden været drevet i selskabsform  

 (aktie- eller anpartsselskab), foretages opgørelsen med udgangspunkt i  

 selskabets skattepligtige indkomst.
Medlemmets og medlemmets eventuelle  

 ægtefælles andel af selskabets regulerede resultat tillægges arbejdsbetingede  

 ydelser, der er modtaget fra selskabet.
 Stk. 3.  Hvis virksomhedens skattepligtige indkomst er  

 takseret eller på anden måde skønsmæssigt ansat af skattemyndighederne, kan  

 indkomsten ikke anvendes som grundlag for en beregning.
 Stk. 4.  Opgørelsen efter stk. 1 og stk. 2 foretages af  

 medlemmet på et af direktøren for Arbejdsløshedsforsikringen godkendt  

 opgørelsesskema.
Stk. 5.  Opgørelsesskemaet, jf. stk. 4, skal attesteres  

 af en statsautoriseret eller registreret revisor, medmindre kassen konkret  

 finder, at denne betingelse kan fraviges.
Er betingelsen fraveget, er kassen  

 ansvarlig for fejludbetalinger, der skyldes, at opgørelsesskemaet ikke er i  

 overensstemmelse med indkomstopgørelserne, som disse fremgår af  

 selvangivelsen/årsopgørelsen.
 § 7.  Har virksomheden været drevet som  

 enkeltmandsvirksomhed, kan medlemmet i stedet for § 6, stk. 1, vælge at  

 anvende virksomhedens skattepligtige overskud/underskud af selvstændig  

 virksomhed, således som dette fremgår afmedlemmets seneste årsopgørelser for  

 beregningsårene, medmindre beløbet er takseret eller på anden måde  

 skønsmæssigt ansat af skattemyndighederne.
 Stk. 2.  Ved opgørelse efter stk. 1 skal medlemmet  

 erklære at være indforstået med, at virksomhedens overskud ifølge  

 årsopgørelserne lægges til grund ved beregningen, og at overskuddet alene  

 hidrører fra medlemmets hovedbeskæftigelse som selvstændig erhvervsdrivende.
 Stk. 3.  Opgørelse efter stk. 1 foretages af medlemmet  

 på et af direktøren for arbejdsløshedsforsikringen godkendt skema og  

 indsendes til kassen sammen med årsopgørelserne for de valgte år.
Ægtefæller § 8.  For ægtefæller, der sammen har drevet  

 selvstændig virksomhed som hovedbeskæftigelse, udgør beregningsgrundlaget for  

 hver af ægtefællerne 50 pct. af den samlede årsindtægt, jf. § 6, stk. 1 og  

 stk. 2.
 Stk. 2.  Har medlemmets ægtefælle kun deltaget i driften  

 i en del af det valgte regnskabsår, udgør beregningsgrundlaget for medlemmet  

 en forholdsmæssig andel af den samlede årsindtægt, jf. stk. 1.
 Stk. 3.  Et regnskabsår kan kun anvendes af et medlem,  

 hvis denne har deltaget i driften af virksomheden som hovedbeskæftigelse  

 igennem hele regnskabsåret.
 Stk. 4.  Har medlemmets ægtefælle deltaget i  

 virksomheden, uden at denne beskæftigelse har været pågældendes  

 hovedbeskæftigelse, skal der ske fradrag i medlemmets beregningsgrundlag for  

 den del af indkomsten, som må anses for indtjent ved ægtefællens  

 arbejdsindsats.
Oplysningspligt § 9.  Medlemmet er forpligtet til at underrette  

 arbejdsløshedskassen om enhver senere ændring af den skattepligtige indkomst,  

 der har dannet grundlag for dagpengeberegningen.
Efterbetaling/tilbagebetaling § 10.  Ved ændring af den skattepligtige indkomst for  

 de anvendte år skal kassen foretage ny beregning af dagpengene.
Kassen skal  

 samtidig afgøre, om ændringen medfører efterbetaling eller tilbagebetaling af  

 foretagne udbetalinger.
 Ikrafttrædelsesbestemmelse m.v.
 § 11.  Bekendtgørelsen træder i kraft den 1. januar  

 1994 og finder anvendelse på medlemmer, der er ophørt mere end midlertidigt  

 med det personlige arbejde i virksomheden fra og med denne dato, jf. lovens §  

 57, stk. 3. § 1 finder dog allerede anvendelse for beregninger, der foretages  

 ved ophør fra og med den 27. september 1993.
 Stk. 2.  Samtidig hermed ophæves direktoratets  

 bekendtgørelse nr. 421 af 16. juni 1989 (Bekendtgørelse om fremgangsmåden ved  

 beregning af arbejdsfortjenesten for selvstændige erhvervsdrivende).
 § 12.  Der udarbejdes en vejledning om anvendelsen af  

 bekendtgørelsen.
