 I medfør af § 18, stk. 5, i merværdiafgiftsloven, jf. lovbekendtgørelse  

 nr. 629 af 20. oktober 1988 fastsættes:
 Almindelige bestemmelser.
 § 1.  Virksomheder, der er registreret efter  

 merværdiafgiftsloven, skal føre et regnskab over indkøb og salg af varer og  

 afgiftspligtige ydelser, således at de beløb, som virksomheden ved udgangen  

 af hver afgiftsperiode skal angive i afgiftsangivelsen til toldvæsenet,  

 fremgår af regnskabet.
 Stk. 2.  Regnskabet skal føres enten i et af toldvæsenet  

 udleveret regnskabshæfte efter de deri anførte regler eller i det almindelige  

 forretningsregnskab efter reglerne nedenfor i §§ 2-18.
§ 2.  Regnskabet skal føres på klar og overskuelig  

 måde og indeholde sådanne specifikationer, at det kan danne grundlag for  

 toldvæsenets kontrol med afgiftens rigtige betaling.
Føres købs- og  

 salgskonti med summariske posteringer, skal der foreligge specifikationer  

 (journaler, kladder, kassestrimler el. lign.), hvoraf fremgår, hvorledes de  

 summariske poster er sammensat af enkeltposter.
 Stk. 2.  Regnskabet skal være tilrettelagt således, at  

 toldvæsenet kan sammenholde possteringerne i regnskabet med købs- og  

 salgsbilagene.
 Stk. 3.  Regnskabet skal i øvrigt indeholde sådanne  

 oplysninger, at virksomhederne kan opfylde deres forpligtelse til på begæring  

 at meddele toldvæsenet oplysninger om deres indkøb af varer og  

 afgiftspligtige ydelser hos de enkelte virksomheder og om deres leverancer af  

 varer og afgiftspligtige ydelser til de enkelte virksomheder.
 § 3.  Det almindelige forretningsregnskab skal  

 indeholde følgende særlige konti:
 Stk. 2.  På konto for indgående afgift føres afgiften på  

 indkøb af varer og afgiftspligtige ydelser til brug for virksomheden i det  

 omfang, afgiften på indkøbene kan medregnes til den indgående afgift.
 Stk. 3.  På konto for udgående afgift føres afgiften af  

 varer og afgiftspligtige ydelser, der sælges af virksomheden eller udtages  

 til brug for virksomhedens indehaver, personale, repræsentation m.v.
Stk. 4.  Konto for eksport m.v. oprettes af  

 virksomheder, der har eksport eller andet salg af varer og afgiftspligtige  

 ydelser, hvoraf der ikke skal betales afgift.
På kontoen føres salgsprisen  

 for de foretagne leverancer.
§ 4.  Afgiftsbeløbene føres på afgiftskontiene i  

 forbindelse med postering af det pågældende køb eller salg i  

 forretningsregnskabet.
Afgiftskontiene kan dog føres med periodiske  

 posteringer, når afgiften kan beregnes direkte på grundlag af saldoen på  

 andre konti.
I så fald føres disse konti med værdien indbefattet afgift, og  

 kontiene må kun omfatte enten køb, hvoraf afgiften kan medregnes til den  

 indgående afgift, eller salg, hvoraf der skal betales afgift.
Den af  

 toldvæsenet ved import af varer beregnede afgift skal altid føres direkte på  

 konto for indgående afgift.
§ 5.  Afgiftskontiene afsluttes ved hver  

 afgiftsperiodes udløb.
Saldoen på konto for indgående afgift overføres til  

 kontoen for udgående afgift, der herefter viser det afgiftsbeløb, der skal  

 indbetales til toldvæsenet, eller det afgiftsbeløb, der skal godtgøres af  

 toldvæsenet.
Ved indbetalingen til (eller udbetalingen fra) toldvæsenet,  

 føres det betalte (eller godtgjorte) beløb på konto for udgående afgift, der  

 hermed udlignes.
I stedet for at overføre den indgående afgift til konto for  

 udgående afgift kan virksomheden oprette en konto for afregning med  

 toldvæsenet og overføre indgående og udgående afgift hertil.
§ 6.  Såfremt en virksomhed er bogføringspligtig efter  

 bogføringsloven eller pålagt regnskabspligt efter skattekontrolloven, skal  

 virksomhedens regnskab omfatte et kasseregnskab.
Der skal heri så vidt muligt  

 dagligt optages samtlige ind- og udbetalinger særskilt for hver enkelt post  

 eller, hvis der føres særskilte specifikationer, med en samlet sum for hver  

 af disse.
Virksomhederne skal foretage effektive daglige eller efter  

 virksomhedens art og omfang jævnlige kasseafstemninger.
 Stk. 2.  De i stk. 1 nævnte specifikationer skal være  

 kassestrimler, paragonsedler, særskilt førte lister el. lign., der indeholder  

 oplysning om det enkelte beløb.
 § 7.  Virksomheder, der efter deres art og handelsform  

 (f.eks. detailsalg fra vogn eller torvestade) ikke har mulighed for at  

 benytte kasseapparat eller føre lister m.v. over den enkelte indbetaling, må  

 foretage en daglig kasseopgørelse, der skal udvise kassebeholdningen ved  

 dagens begyndelse og slutning samt korrektioner for samtlige udbetalinger  

 (f.eks. varekøb, omkostninger, indsætninger i bank og beløb udtaget til  

 privat brug), og sådanne indbetalinger, der ikke vedrører den afgiftpligtige  

 omsætning (f.eks. hævet i bank). Disse virksomheder skal endvidere daglig  

 redegøre for modtagne indbetalinger på 100 kr. og derover fra kunder for  

 tidligere kreditsalg.
Køb § 8.  Regnskabet over indkøbet og afgiften heraf (den  

 indgående afgift) føres på grundlag af købsbilag (fakturaer, notaer,  

 afregningsbilag og modtagne kreditnotaer m.v.).
Stk. 2.  Virksomheder, der er registreret efter  

 toldloven, fører regnskabet for importerede varer på grundlag af månedlige  

 importspecifikationer fra toldvæsenet.
Regnskabet kan også føres på grundlag  

 af enhedsdokumentets eksemplar 8 med eventuelle rettelsesmeddelelser fra  

 toldvæsenet.
Bogføringen skal afstemmes med importspecifikationen.
Stk. 3.  Afgiften af varer, der importeres af  

 virksomheder, der ikke er registreret efter toldloven, føres på grundlag af  

 enhedsdokumentets eksemplar 8 med eventuelle rettelsesmeddelelser fra  

 toldvæsenet.
Bogføringen skal afstemmes med girokort (R 99 1) eller  

 kassebilag (R 99 0) fra toldvæsenet.
 § 9.  Bogføringen for en afgiftsperiode skal omfatte  

 de køb, der i perioden er faktureret til virksomheden af dens indenlandske  

 leverandører, samt den af virksomheden foretagne import af varer, der er  

 fortoldet i perioden.
Stk. 2.  Bogføring af indkøb kan foretages ved  

 betalingen i stedet for ved fakturaens modtagelse.
Den indgående afgift  

 opgøres da på grundlag af de i afgiftsperioden foretagne betalinger.
Benyttes  

 denne fremgangsmåde, er virksomhederne berettiget til gennem specificerede  

 opstillinger over gæld til leverandører ved afgiftsperiodens begyndelse og  

 slutning at foretage regulering af den indgående afgift, således at denne  

 svarer til de af leverandørerne i perioden fakturerede leverancer.
 § 10.  Kontoen for indgående afgift skal reduceres med  

 afgiften ifølge kreditnotaer, der modtages fra indenlandske leverandører for  

 returvarer og prisafslag for tidligere indkøbte varer eller afgiftspligtige  

 ydelser, herunder kreditnotaer med angivelse af afgift for dividende, bonus,  

 kasserabatter og andre betingede rabatter, der er blevet effektive efter  

 leveringen.
 Stk. 2.  Såfremt afgiften af indkøb kun kan medregnes  

 delvis til en virksomheds indgående afgift, kan virksomheden enten opdele  

 afgiftsbeløbet straks ved bogføringen eller notere hele afgiftsbeløbet som  

 indgående afgift i sidstnævnte tilfælde skal ved afgiftsperiodens slutning  

 den del af afgiften, som ikke kan medregnes til den indgående afgift,  

 fratrækkes kontoen for indgående afgift.
 § 11.  Regnskabet skal indeholde sådanne oplysninger,  

 at det kan danne grundlag for toldvæsenets kontrol med, at der ved ændringer  

 i grundlaget for de af virksomheden i forbindelse med anskaffelsen af  

 investeringsgoder foretagne fradrag for indgående afgift sker regulering af  

 den fradragne afgift i overensstemmelse med bestemmelserne i bekendtgørelse  

 om regulering af indgående afgift for investeringsgoder.
 Stk. 2.  Virksomheder, der driver såvel  

 registreringspligtig som ikke registreringspligtig virksomhed, eller som  

 anvender investeringsgoder til andet ikke-fradragsberettiget formål, skal  

 opføre indkøbte investeringsgoder på en særlig konto, der benævnes  

 »investeringsgoder«, eller på en særlig opgørelse.
Stk. 3.  På den i stk. 2 nævnte konto eller opgørelse  

 føres for hvert investeringsgode anskaffelsesbeløbet uden afgift, det i  

 forbindelse med anskaffelsen erlagte afgiftsbeløb samt det afgiftsbeløb, som  

 virksomheden i forbindelse med anskaffelsen kan medregne til den ingående  

 afgift, jf. bekendtgørelsen om delvis fradragsret for merværdiafgift.
På  

 kontoen eller opgørelsen føres endvidere de reguleringer, som virksomheden  

 skal foretage efter bestemmelserne i bekendtgørelsen om regulering af  

 indgående afgift for investeringsgoder.
 Stk. 4.  Virksomheder, som i henhold til § 4, stk. 1, i  

 bekendtgørelse om regulering af indgående afgift for investeringsgoder  

 overtager en reguleringsforpligtelse for afgiften på et investeringsgode,  

 skal på den i stk. 2 nævnte konto eller opgørelse føre det afgiftsbeløb, for  

 hvilket virksomheden har overtaget reguleringsforpligtelsen, samt de  

 reguleringer, som virksomheden skal foretage efter bestemmelserne i nævnte  

 bekendtgørelse.
 Stk. 5.  Regnskabet skal være tilrettelagt således, at  

 toldvæsenet kan sammenholde posteringerne på den i stk. 2 nævnte konto eller  

 opgørelse med virksomhedens øvrige regnskabsmateriale.
 Salg m.v.
 § 12.  Regnskabet over salget og afgiften heraf (den  

 udgående afgift) skal for hver afgiftsperiode omfatte samtlige leverancer af  

 varer og afgiftspligtige ydelser samt udtagelser til indehaverens private  

 forbrug, til brug for personalet eller til repræsentation m.v.  

 Afgiftsberigtigelse af varer og ydelser til eget brug m.v. kan dog foretages  

 ved fradrag på indkøbskonto eller konto for indgående afgift.
§ 13.  Bogføringen skal foretages på grundlag af  

 kopier af udstedte salgsbilag.
Den daglige bogføring kan dog også ske på  

 grundlag af modtagne betalinger (kasseregnskab), se nærmere i § 15.
 § 14.  Virksomheder, der efter deres karakter (f.eks.  

 detailhandel med levnedsmidler eller andre daglige forbrugsvarer), ikke har  

 praktisk mulighed for at foretage løbende notering af indehaverens eget  

 forbrug af varer og afgiftpligtige ydelser, kan indføre dette forbrug i  

 afgiftsregnskabet med en samlet postering for hver afgiftsperiode.
§ 15.  Virksomheder, der opgør salget på grundlag af  

 kasseregnskabet, skal af hensyn til opgørelsen af afgiftstilsvaret foretage  

 korrektion for kreditsalg, der endnu ikke er betalt, og for indbetalinger  

 vedrørende tidligere kreditsalg.
Denne regulering foretages på grundlag af  

 udestående fordringer ved afgiftsperiodens begyndelse og slutning.  

 Detailhandlere og andre, der afregner med kunderne ugentligt, kan dog undlade  

 at foretage regulering for udestående fordringer for sådant salg.
Stk. 2.  Såfremt der i den daglige opgørelse indgår salg  

 af aviser og frimærker, kan virksomheden undlade dagligt at fratrække dette  

 salg og i stedet opgøre og fratrække salget af aviser og frimærker ved  

 udgangen af hvert kvartal.
Salget opgøres da på grundlag af afregninger fra  

 bladhuse og kvitteringer fra postvæsenet for køb af frimærker.
 Stk. 3.  Periodiske reguleringer vedrørende udestående  

 fordringer og salg af aviser og frimærker skal fremgå af regnskabet eller af  

 særlige opstillinger, der opbevares sammen med regnskabet.
 Særlige bestemmelser for landbrug og fiskeri m.v.
§ 16.  Virksomheder, der er registreret som landbrug  

 og fiskeri m.v. kan føre afgiftsregnskabet på grundlag af periodiske  

 opgørelser (ugeopgørelser, månedsopgørelser eller halvårsopgørelser) fra  

 leverandører og aftagere.
Det er dog en forudsætning, at opgørelserne ikke  

 omfatter køb eller salg vedrørende to forskellige afgiftsperioder.  

 Opgørelserne skal indeholde samme oplysninger som fakturaer.
 Andre bestemmelser.
§ 17.  Virksomhederne skal en gang om året foretage  

 optælling af varelageret og opgøre lagerets værdi.
Opgørelsen kan foretages i  

 forbindelse med virksomhedens almindelige statusopgørelse.
 § 18.  Virksomhederne skal opbevare regnskaber,  

 regnskabsbilag og andet regnskabsmateriale (herunder bestillingsbøger,  

 fabrikationssedler, kassestrimler, lageroptællingslister m.v.) samt den  

 årlige lageropgørelse i 5 år efter udløbet af det pågældende regnskabsår.
Stk. 2.  Virksomhederne kan opbevare fakturakopier i  

 form af mikrofilm.
Anvendes EDB-maskiner ved fakturering, kan samlelister med  

 oplysning om indholdet af hver enkelt faktura eller afregningsbilag træde i  

 stedet for kopier af fakturaer.
 Stk. 3.  Bestemmelserne om bogføring ved hjælp af  

 EDB-maskiner og om mikrofilm i Handelsministeriets bekendtgørelse nr. 226 af  

 18. juni 1959 om bogføringspligtens omfang og indhold finder anvendelse på  

 virksomhedernes regnskabsføring m.v. efter denne bekendtgørelse.
 § 19.  Afgiftsregnskabet for en afgiftsperiode skal  

 være ført inden angivelsens indsendelse.
 Stk. 2.  Toldvæsenet kan kræve, at virksomhedens  

 bogføring efter en frist på mindst 14 dage skal være ajourført for  

 afgiftsperioder, for hvilke fristen for indsendelse af angivelse er udløbet.
 Straffebestemmelser m.v.
 § 20.  Den, der forsætligt eller groft uagtsomt  

 overtræder § 1, stk. 2, § 2, § 3, § 6, § 7, § 10, § 11 stk. 1, 2, 4 eller 5,  

 § 12, § 15, stk. 1 eller 3, § 17, 1 pkt., § 18, stk. 1, eller § 19, straffes  

 med bøde, medmindre højere straf er forskyldt efter merværdiafgiftslovens §  

 35, stk. 3. Bestemmelserne i lovens § 35, stk. 4, og § 36 finder anvendelse.
§ 21.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 249 af 7.  

 maj 1973 om regnskabsførelse efter merværdiafgiftsloven.
