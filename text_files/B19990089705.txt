Bekendtgørelse om produktionsafgift  

 på frugt og gartneriprodukter I medfør af § 6, stk. 1 og 4 og § 24 i lov om  

 administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr.  

 818 af 3. november 1999, fastsættes:
§ 1. Af alle dansk producerede gartneriprodukter  

 omfattet af markedsordningen for levende planter og blomsterdyrkningens  

 produkter og markedsordningen for frugt og grønsager betales en  

 afgift.
Afgiften, der opkræves som en omsætnings- og grundafgift,  

 anvendes til fremme af erhvervsøkonomiske foranstaltninger inden for  

 produktionen og afsætningen af frugt og gartneriprodukter.  

 Afgiftsbeløbene indgår i Produktionsafgiftsfonden for frugt og  

 gartneriprodukter, c/o Gartneribrugets Afsætningsudvalg, jf.  

 § 6.
 Stk. 2. Dansk producerede gartneriprodukter er  

 gartneriprodukter, som afsættes af de i stk. 5 nævnte  

 virksomheder.
 Stk. 3. Følgende gartneriprodukter er omfattet af  

 afgiftspligt:
 1)	Potteplanter.
 2)	Afskårne blomster, snitgrønt, blomsterløg og  

 -knolde (tørløg og -knolde).
 3)	Grønsager på friland eller i væksthus samt  

 dyrkede svampe.
 4)	Planteskoleplanter.
 5)	Kernefrugt, stenfrugt og busk- og bærfrugt.
 Stk. 4. Undtaget fra afgiften er juletræer (uden rod),  

 grangrene, fyrregrene, mos, lav, græs o.lign. til buketter og pynt,  

 birkegrene, pilegrene samt tørrede, farvede, blegede og  

 imprægnerede blade, grene og andre plantedele under toldposition  

 06.04.
 Stk. 5. Afgift påhviler følgende momspligtige  

 virksomheder:
 1)	For potteplanter, afskårne blomster, snitgrønt,  

 blomsterløg og -knolde (tørløg og -knolde),  

 grønsager og dyrkede svampe påhviler afgiften den virksomhed,  

 der producerer og afsætter sådanne produkter.
 2)	For planteskoleplanter påhviler afgiften den virksomhed, der  

 er registreret efter Plantedirektoratets bekendtgørelse om planter, og  

 som afsætter sådanne produkter.
 3)	For kernefrugt, stenfrugt og busk- og bærfrugt påhviler  

 afgiften den virksomhed, der producerer sådanne produkter.
 Stk. 6. Undtaget fra afgiftspligten er virksomheder, hvis  

 afgiftsgrundlag, jf. § 2, er på 50.000 kr. eller derunder.
§ 2. For en i § 1, stk. 5, nr. 1,  

 anført afgiftspligtig virksomhed er grundlaget virksomhedens  

 omsætning ekskl. merværdiafgift i foregående kalender-  

 eller regnskabsår.
Omsætningen opgøres for hver  

 afgiftspligtig varegruppe, med fradrag af indkøbsprisen ekskl.  

 merværdiafgift for indkøbte planteprodukter.
Stk. 2. For en i § 1, stk. 5, nr. 2, anført  

 afgiftspligtig virksomhed er grundlaget virksomhedens omsætning af  

 planteskoleplanter ekskl. merværdiafgift i foregående kalender-  

 eller regnskabsår.
Omsætningen reduceres med indkøbsprisen  

 for indkøbte planteskoleplanter ekskl. merværdiafgift.
Stk. 3. For en i § 1, stk. 5, nr. 3, anført  

 afgiftspligtig virksomhed er afgiftsgrundlaget virksomhedens omsætning  

 ekskl. merværdiafgift i foregående kalender- eller  

 regnskabsår.
Omsætningen opgøres for hver afgiftspligtig  

 varegruppe.
 § 3. For afgiftspligtige virksomheder, jf.  

 §§ 1 og 2, opkræves en grundafgift.
 Stk. 2. Afgiften pr. virksomhed er 300 kr.
 § 4. For afgiftspligtige virksomheder, jf.  

 §§ 1 og 2, opkræves en omsætningsafgift.
 Stk. 2. For potteplanter er afgiften 3,00 0/00 af afgiftsgrundlaget.
 Stk. 3. For afskårne blomster, snitgrønt,  

 blomsterløg og -knolde (tørløg og -knolde) er afgiften  

 1,60 0/00 af  

 afgiftsgrundlaget.
 Stk. 4. For grønsager dyrket på friland er  

 afgiften 1,40 0/00 af afgiftsgrundlaget.
 Stk. 5. For grøntsager dyrket i væksthus er  

 afgiften 1,50 0/00 af afgiftsgrundlaget.
 Stk. 6. For dyrkede svampe er afgiften 1,50 0/00 af afgiftsgrundlaget.
 Stk. 7. For planteskoleplanter er afgiften 5,50  

0/00 af  

 afgiftsgrundlaget.
Stk. 8. For pakket kernefrugt er afgiften 2,50  

0/00 af  

 afgiftsgrundlaget.
For upakket kernefrugt er afgiften 3,60  

0/00 af afgiftsgrundlaget.
 Stk. 9. For stenfrugt er afgiften 2,65 0/00 af afgiftsgrundlaget.
 Stk. 10. For busk- og bærfrugt er afgiften 2,60  

0/00 af  

 afgiftsgrundlaget.
§ 5. Afgiftsberegningen kan af Ministeriet for  

 Fødevarer, Landbrug og Fiskeri ændres, såfremt det over  

 for Gartneribrugets Afsætningsudvalg godtgøres, at der er et  

 åbenbart misforhold mellem den virksomheden pålagte afgift og  

 produktion af afgiftspligtige varer i indbetalingsåret.
Anmodning om  

 ændring skal være fremsat inden indbetalingsårets  

 udløb.
§ 6. Afgiftspligtige virksomheder skal hvert  

 år senest den 30. april til Gartneribrugets Afsætningsudvalg,  

 Torveporten 10, 2500 Valby, meddele de for afgiftsberegningen  

 nødvendige oplysninger.
Oplysningsskema til brug ved afgivelsen af  

 ovennævnte oplysninger kan rekvireres på ovennævnte adresse  

 eller på tlf. 36166200. Oplysningerne, skal attesteres af en  

 statsautoriseret eller registreret revisor eller af en af Jordbrugets  

 anerkendte driftsøkonomiske konsulenter.
Har en afgiftspligtig  

 virksomhed et afgiftsgrundlag på 250.000 kr. eller derunder, kan  

 ovennævnte attestation erstattes af en af den afgiftspligtige  

 underskrevet tro og love erklæring.
Erklæringen skal afgives  

 på en formular, som rekvireres hos Gartneribrugets  

 Afsætningsudvalg.
 Stk. 2. Ministeriet for Fødevarer, Landbrug og Fiskeri  

 kan tillade anden attestation, såfremt Gartneribrugets  

 Afsætningsudvalg skønner, at der herved gives  

 tilstrækkelig sikkerhed for rigtigheden af de givne oplysninger.
 § 7. Afgiften indbetales af virksomheden det  

 pågældende år i to rater, senest henholdsvis 31. maj og 30.  

 november til Gartneribrugets Afsætningsudvalg, Torveporten 10, 2500  

 Valby, på giro nr. 5 64 38 64, jf. dog stk. 2.
 Stk. 2. Såfremt det samlede afgiftsbeløb er  

 på 1.000 kr. eller derunder, indbetales hele beløbet til  

 Gartneribrugets Afsætningsudvalg senest den 31. maj.
 § 8. Ministeriet for Fødevarer, Landbrug og  

 Fiskeri kan dispensere fra bestemmelserne i bekendtgørelsen, når  

 særlige forhold taler derfor.
 § 9. Betales skyldige afgiftsbeløb ikke  

 rettidigt, tillægges en årlig rente svarende til den rente, der  

 er fastsat i henhold til rentelovens § 5, fra forfaldsdagen at regne.
 Stk. 2. De i §§ 3 og 4 nævnte afgifter samt de i  

 stk. 1 nævnte renter er tillagt udpantningsret.
 § 10. I henhold til lovens § 24, straffes  

 overtrædelse af §§ 1, 6 og 7 eller forsøg herpå med  

 bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3. Den, der undlader at give de i henhold til § 6  

 krævede oplysninger eller giver urigtige eller vildledende oplysninger  

 med forsæt til at unddrage sig eller andre afgiften, straffes i henhold  

 til lovens § 23 med bøde, medmindre højere straf er  

 forskyldt efter borgerlig straffelov.
 § 11. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 886 af 9. december 1998  

 ophæves.
