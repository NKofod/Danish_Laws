 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Fiskeriministeren kan i finansåret 1984 yde  

 statstilskud på i alt 40 mill. kr. til ejere, der afhænder deres fiskerfartøj  

 med henblik på dettes endelige ophør med deltagelse i dansk erhvervsfiskeri.
 Stk. 2.  Ved endeligt ophør med deltagelse i dansk  

 erhvervsfiskeri forstås afhændelse af fartøjet til ophugning, til anden varig  

 anvendelse end fiskeri eller til anvendelse til fiskeri fra en stat, der ikke  

 har adgang til fiskeri i medlemsstaterne af De europæiske Fællesskabers  

 fiskerizoner.
 Stk. 3.  Den del af tilskudsrammen, der ikke udnyttes i  

 1984, kan overføres til følgende finansår.
 § 2.  Tilskud kan ydes til fartøjer på over 5 BRT, som  

 har drevet fiskeri i mindst 100 dage i kalenderåret forud for ansøgningen om  

 ydelse af tilskud.
§ 3.  Tilskud ydes med de beløb, der er angivet i  

 bilaget.
Tilskuddet kan dog ikke overstige 2/3 af fartøjets forsikringssum  

 den 1. oktober 1983.
 § 4.  Fiskeriministeren kan fastsætte nærmere regler  

 om tilskudsordningen, herunder regler, der er nødvendige for gennemførelse af  

 De europæiske Fællesskabers direktiv af 4. oktober 1983 om visse  

 foranstaltninger med henblik på tilpasning af kapaciteten i fiskeriet.
 § 5.  Tidspunktet for lovens ikrafttræden bestemmes af  

 fiskeriministeren.
 § 6.  Loven gælder ikke for Færøerne og Grønland.
GIVET PÅ CHRISTIANSBORG SLOT, DEN 28.  

 MARTS 1984 Under Vor Kongelige Hånd og Segl I Dronningens Navn:
INGRID Dronning af Danmark Rigsforstander /HENNING GROVE Bilag Ophørsstøtte pr. bruttoregisterton Byggeår første 20 BRT følgende BRT TRÆFARTØJER før 1940 5.000 kr. 4.000 kr.
 1941-50 7.000 kr. 6.000 kr.
 1951-60 9.000 kr. 8.000 kr.
 efter 1961 10.000 kr. 9.000 kr.
 STÅLFARTØJER ør 1950 5.000 kr. 3.000 kr.
 1951-60 6.000 kr. 5.000 kr.
 1961-70 8.000 kr. 7.000 kr.
 efter 1971 10.000 kr. 9.000 kr.
