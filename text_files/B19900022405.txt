(Støttetildeling og kontrol af  

 egenindkomst m.v. i perioden 1. august til 31. december 1990) I medfør af § 2, stk. 1 og 3, i lov nr. 859 af 20. december 1989 om ændring af lov om statens uddannelsesstøtte, jf. lovbekendtgørelse nr. 416 af 14. juni 1989, fastsættes:
Almindelige støttebetingelser Støtteåret 1990 § 1.  Støtteåret går fra 1. august 1990 til 31.  

 december 1990.
 Stk. 2.  Det kvartal, som begynder den 1. november 1990,  

 jf. lovens § 2, stk. 3, afsluttes den 31. december 1990.
 Stk. 3.  De i lovens § 2, stk. 1 (* 1) og 2 (* 2), § 5,  

 stk. 1 (* 3), § 8, stk. 1 (* 4), og § 9, stk. 4 (* 5), nævnte beløb nedsættes  

 til 5/12. Det formuetillæg, som indgår i egenindkomsten ifølge lovens § 8,  

 stk. 2, nedsættes ligeledes til 5/12. Beløbene i § 2, stk. 5 og 6, i lov nr.  

 823 af 21. december 1988 om ændring af lov om statens uddannelsesstøtte, jf.  

 lovens kapitel 9, nedsættes til 5/12.
Aldersbetingelser for støtte § 2.  Styrelsen for Statens Uddannelsesstøtte  

 (styrelsen) giver efter ansøgning uddannelsesstøtte til uddannelsessøgende  

 fra begyndelsen af det førstkommende kvartal, der følger efter, at den  

 uddannelsessøgende er fyldt 18 år.
Studieaktivitet som betingelse for støtte § 3.  Det er en betingelse for at kunne modtage  

 støtte, at den uddannelsessøgende er studieaktiv, jf. lovens § 7, stk. 1, nr.  

 4.
Stk. 2.  En uddannelsessøgende er studieaktiv, indtil  

 det ved prøver eller på anden måde af uddannelsesinstitutionen konstateres,  

 at den uddannelsessøgende ikke yder en studiemæssig indsats, der gør det  

 muligt at gennemføre uddannelsen uden overskridelse af den normerede  

 uddannelsestid.
En uddannelsessøgende, der ikke deltager i foreskrevne  

 prøver, betragtes normalt ikke som studieaktiv.
En uddannelsessøgende kan  

 ikke oppebære uddannelsesstøtte i større takt end svarende til den  

 konstaterede studieaktivitet, jf. dog § 24, og lovens § 3, stk. 4-6.
 Stk. 3.  En uddannelsessøgende, der før den 15. marts  

 1988 har påbegyndt en støtteberettigende videregående uddannelse, betragtes  

 som studieaktiv, indtil det ved prøver eller på anden måde af  

 uddannelsesinstitutionen konstateres, at den uddannelsessøgende ikke yder en  

 studiemæssig indsats, der gør det muligt at gennemføre uddannelsen uden  

 væsentlig overskridelse af den sædvanlige studietid.
 Stk. 4.  En uddannelsessøgende under uddannelse eller  

 studier i udlandet sørger for, at styrelsen får meddelelse om studieforløb,  

 herunder studieaktivitet, mindst en gang i støtteåret.
 Stk. 5.  Arbejde, som er pålagt den uddannelsessøgende i  

 henhold til styrelseslovgivningen, rådsarbejde eller arbejde vedrørende de  

 uddannelsessøgendes sociale og uddannelsesmæssige forhold, kan efter  

 ansøgning sidestilles med studieaktivitet i indtil 1 år.
 Stk. 6.  Styrelsen kan bestemme, at afgørelser om  

 studieaktivitet træffes af uddannelsesinstitutionen.
Betingelser for godkendelse af uddannelser  

 som støtteberettigende § 4.  En uddannelse i Danmark godkendes af styrelsen  

 som støtteberettigende, når den:
 Stk. 2.  En uddannelse, der foregår i et andet nordisk  

 land, er støtteberettigende under samme betingelser som stk. 1, hvis den  

 giver en erhvervskompetence, der kan finde almindelig anvendelse i Danmark  

 eller indgår som en del af eller kan give adgang til en kompetencegivende  

 uddannelse i Danmark.
 Stk. 3.  En kompetencegivende uddannelse i udlandet i  

 øvrigt er støtteberettigende under samme betingelser som stk. 1 og 2, hvis en  

 principielt tilsvarende uddannelse ikke findes i Danmark.
Stk. 4.  Studier i udlandet er støtteberettigende i  

 indtil 2 år under samme betingelser som nævnt i stk. 1, når de ville give  

 adgang til uddannelsesstøtte, hvis de foregik i Danmark.
Studierne skal kunne  

 indgå som en del af den pågældende uddannelse i Danmark, og den pågældende  

 studietid skal kunne medføre en tilsvarende eller i overvejende grad  

 tilsvarende nedsættelse af uddannelsestiden i Danmark.
Er den  

 uddannelsessøgende ikke indskrevet ved uddannelsen i Danmark, kan støtte kun  

 gives, hvis den uddannelsesøgende ved en erklæring fra rette  

 uddannelsesinstitution i Danmark kan godtgøre, at betingelserne i 2. punktum  

 er opfyldt.
Kan hele uddannelsen tages i udlandet inden for 2 år, er  

 uddannelsen støtteberettigende, hvis de i 1. pkt. nævnte betingelser er  

 opfyldt, og uddannelsen giver en erhvervskompetence, der kan finde almindelig  

 anvendelse i Danmark.
Endvidere er en uddannelse, der træder i stedet for en  

 dansk studentereksamen eller tilsvarende eksamen som adgangsgivende til  

 videregående uddannelser i Danmark, støtteberettigende inden for de sidste 2  

 år af uddannelsen, hvis de i 1. punktum nævnte betingelser er opfyldt.
 Stk. 5.  Til uddannelser i Forbundsrepublikken Tyskland  

 kan der efter styrelsens nærmere bestemmelse ydes uddannelsesstøtte til  

 uddannelsessøgende, der tilhører det tyske mindretal i Sønderjylland.
 § 5.  Ved almen voksenuddannelse og ved  

 prøveforberedende enkeltfagsundervisning til folkeskolens afgangsprøver og  

 udvidede afgangsprøver, til højere forberedelseseksamen eller til lignende  

 undervisning på tilsvarende niveau er kravet om heltidsundervisning opfyldt,  

 hvis den uddannelsessøgende deltager i mindst 20 ugentlige undervisningstimer  

 normalt på samme kursus.
 Stk. 2.  En uddannelsessøgende, der alene deltager i  

 undervisning på gymnasiale suppleringskurser, opfylder kravet om  

 heltidsundervisning ved at deltage i mindst 16 ugentlige undervisningstimer.  

 Deltager en uddannelsessøgende i færre end 16 ugentlige undervisningstimer på  

 gymnasiale suppleringskurser og samtidig i een eller flere af de i stk. 1  

 nævnte kursusformer, er kravet om heltidsundervisning opfyldt, hvis det  

 samlede antal ugentlige undervisningstimer er mindst 20. Undervisningen  

 betragtes ved opgørelsen af forbrugt støttetid som gymnasialt  

 suppleringskursus, hvis denne undervisning omfatter mindst 15 ugentlige  

 timer.
 Stk. 3.  Indgår i undervisningen 15 timer eller derover  

 på folkeskoleniveau, betragtes hele undervisningen afholdt på  

 folkeskoleniveau ved opgørelsen af forbrugt støttetid, jf. lovens § 3, stk.  

 2, 3. pkt.
 § 6.  Uddannelsessøgende kan ikke få  

 uddannelsesstøtte, når de under uddannelse eller studier i udlandet får  

 uddannelsesstøtte efter uddannelseslandets regler herom.
 Stk. 2.  Uddannelsessøgende, der får hjælp til  

 uddannelsen efter reglerne i § 42, stk. 1, i lov om social bistand, kan ikke  

 få studielån og statsgaranti for lån i et pengeinstitut.
Særlige bestemmelser for udlændinge § 7.  Styrelsen giver på samme betingelser som til  

 danske statsborgere uddannelsesstøtte til uddannelsessøgende, der ikke er  

 danske statsborgere, til uddannelser i Danmark, når:
 Stk. 2.  Styrelsen giver på samme betingelser som til  

 danske statsborgere uddannelsesstøtte til uddannelsessøgende, der er  

 statsborgere fra et at de øvrige medlemslande af De europæiske Fællesskaber,  

 i overensstemmelse med EF-retten.
 § 8.  Styrelsen giver på samme betingelser som til  

 danske statsborgere uddannelsesstøtte til uddannelser i Danmark til  

 uddannelsessøgende, der er statsborgere fra de øvrige nordiske lande, når de  

 umiddelbart før ansøgningstidspunktet har haft sammenhængende ophold i  

 Danmark i 2 år eller derover med mindst halvtids erhvervsarbejde.
 Stk. 2.  Med erhvervsarbejde sidestilles:
 Stk. 3.  Hvis erhvervsarbejdet ikke har været  

 sammenhængende eller ikke har ligget umiddelbart før ansøgningstidspunktet,  

 har en uddannelsessøgende dog adgang til uddannelsesstøtte, hvis de  

 mellemliggende perioder har været af følgende art:
§ 9.  Styrelsen kan på samme betingelser som til  

 danske statsborgere give uddannelsesstøtte til uddannelser i Danmark til  

 andre udlændinge end statsborgere fra de øvrige nordiske lande, når § 10.  Statsborgere fra de øvrige nordiske lande og  

 uddannelsessøgende, som er udenlandske statsborgere, og som tilhører det  

 danske mindretal i Sydslesvig, kan ikke få uddannelsesstøtte, hvis de under  

 uddannelsen får støtte fra hjemlandet.
Udlændinge i øvrigt har ikke ret til  

 at få uddannelsesstøtte, hvis de gennemgår en uddannelse, der giver adgang  

 til uddannelsesstøtte efter hjemlandets regler.
Tiden for støtte Almindelige bestemmelser om støttetiden § 11.  Ved støttetid forstås det antal støttemåneder  

 (klip), hvori den uddannelsessøgende efter loven er berettiget til at modtage  

 støtte (tilgodehavende støttemåneder), såfremt lovens støttebetingelser i  

 øvrigt er opfyldt.
 § 12.  Ved forbrugt støttetid forstås det antal  

 støttemåneder (klip), der i hvert støtteår eller hver støtteperiode inden for  

 støtteåret fragår i den uddannelsessøgendes (rest)tilgodehavende af  

 støttemåneder (klip).
 Stk. 2.  Støttetid betragtes som forbrugt, selv om hele  

 uddannelsesstøtten bortfalder ved den endelige beregning af støttetildeling  

 efter støtteårets eller støtteperiodens udløb.
 Stk. 3.  Hvis den uddannelsessøgende tilbagebetaler hele  

 den modtagne støtte, der er tildelt for den pågældende støtteperiode, senest  

 ved støtteperiodens udløb, dog inden den 1. oktober i støtteåret, medregnes  

 denne periode ikke som forbrugt støttetid.
§ 13.  Ved beregningen af tilgodehavende støttemåneder  

 (klip) sker der fradrag for perioder, hvori den uddannelsessøgende har  

 modtaget uddannelsesydelse i henhold til lov om arbejdstilbud til ledige til  

 den igangværende uddannelse eller til tidligere afsluttede eller afbrudte  

 støtteberettigende uddannelser, der er påbegyndt efter den 13. december 1988.  

 Der sker endvidere fradrag for perioder, hvori der er modtaget fast  

 revalideringsydelse efter lov om social bistand til den igangværende  

 uddannelse eller til tidligere afsluttede eller afbrudte støtteberettigende  

 udannelser.
For uddannelsessøgende i videregående uddannelser sker dog intet  

 fradrag for uddannelsesydelse og fast revalideringsydelse, der er modtaget i  

 forbindelse med tidligere afsluttede eller afbrudte ungdomsuddannelser.
 § 14.  Har styrelsen eller vedkommende  

 uddannelsesinstitution truffet bestemmelse i medfør af § 24, sker der en  

 tilsvarende forlængelse af støttetiden.
 § 15.  For uddannelser, hvori indgår perioder med  

 lønnet praktik, medregnes sådanne perioder ikke i den støtteberettigende  

 normerede uddannelsestid, jf. §§ 16, 18, 19 og 20.
Stk. 2.  Uddannelsessøgende, som i særlige tilfælde ikke  

 kan opnå løn i praktikperioden, kan efter ansøgning oppebære støtte, hvis  

 betingelserne herfor i øvrigt er opfyldt.
Styrelsen kan bestemme, at  

 afgørelsen i henhold til 1. pkt. træffes af uddannelsesinstitutionen.
Støttetiden i ungdomsuddannelserne § 16.  Uddannelsessøgende i en ungdomsuddannelse er  

 berettiget til uddannelsesstøtte, såfremt lovens støttebetingelser i øvrigt  

 er opfyldt, i en periode, der svarer til den normerede uddannelsestid  

 (studietid) for den igangværende uddannelse (støttetiden).
 Stk. 2.  Støttetiden til den i § 5, stk. 1, omhandlede  

 enkeltfagsundervisning kan for hver af de nævnte uddannelser ikke overstige  

 35 støttemåneder.
Stk. 3.  Ved opgørelsen af støttetiden for den  

 igangværende uddannelse sker der fradrag for støttetid (månedlige klip), der  

 er forbrugt efter den 1. august 1989 til tidligere afsluttede eller afbrudte  

 ungdomsuddannelser og videregående uddannelser.
Der sker endvidere fradrag  

 efter reglen i § 13.
 Stk. 4.  Ved opgørelsen af støttetiden sker der ikke  

 fradrag for støttetid og perioder med uddannelsesydelse og fast  

 revalideringsydelse, der er brugt til undervisning på folkeskoleniveau,  

 medmindre den igangværende uddannelse er på folkeskoleniveau.
Støttetiden i videregående uddannelser Indplaceringen i klippekortsystemet § 17.  De uddannelsessøgende indplaceres i  

 klippekortsystemet på det tidspunkt, hvor de første gang efter den 1. august  

 1989 søger om støtte.
Indplaceringen sker efter reglerne i §§ 19, 20 eller  

 21.
 § 18.  Hvis den uddannelsessøgende skifter til en  

 anden videregående uddannelse, efter at den første indplacering er sket,  

 foretages der ikke nogen ny indplacering, men til den reststøttetid, som den  

 uddannelsessøgende har på tidspunktet for skiftet af uddannelse, sker der  

 fradrag eller tillæg afhængig af, om den normerede studietid for den nye  

 uddannelse er kortere eller længere end den normerede uddannelsestid for den  

 uddannelse, som blev lagt til grund ved indplaceringen i klippekortsystemet.
 Stk. 2.  Ved beregningen af støttetiden sker der fradrag  

 for støttetid (klip) og perioder med uddannelsesydelse i henhold til lov om  

 arbejdstilbud til ledige og med fast revalideringsydelse efter lov om social  

 bistand, der er forbrugt eller modtaget efter den første indplacering i  

 klippekortsystemet.
Uddannelsessøgende, der har påbegyndt deres første uddannelse 1. august  

 1989 eller senere § 19.  Uddannelsessøgende, der har påbegyndt deres  

 første videregående uddannelse den 1. august 1989 eller senere, indplaceres i  

 klippekortsystemet med virkning fra det tidspunkt, fra hvilket de søger om  

 støtte.
Indplaceringen sker dog først fra begyndelsen af det kvartal, der  

 følger efter, at den uddannelsessøgende er fyldt 19 år.
Stk. 2.  Ved indplaceringen tillægges der de  

 uddannelsessøgende en støttetid, der svarer til den normerede studietid for  

 uddannelsen.
Der sker dog fradrag for perioder, hvori den uddannelsessøgende  

 har modtaget uddannelsesydelse i henhold til lov om arbejdstilbud til ledige  

 og for perioder, hvori der er modtaget fast revalideringsydelse efter lov om  

 social bistand til en støtteberettigende videregående uddannelse.
Stk. 3.  Perioder, hvori den uddannelsessøgende har  

 modtaget uddannelsesstøtte i henhold til loven, uddannelsesydelse i henhold  

 til lov om arbejdstilbud til ledige og fast revalideringsydelse efter lov om  

 social bistand, fragår ikke ved beregningen af tilgodehavende støtte ved  

 indplaceringen, hvis disse perioder ligger før begyndelsen af det kvartal,  

 der følger efter, at den uddannelsessøgende er fyldt 19 år.
Perioderne indgår  

 i den i lovens § 3, stk. 4-6, fastsatte ekstraramme på 12 støttemåneder for  

 videregående uddannelser.
Uddannelsessøgende, der har påbegyndt en uddannelse mellem 15. marts 1988  

 og 31. juli 1989 § 20.  Uddannelsessøgende, der har påbegyndt deres  

 første støtteberettigende videregående uddannelse i perioden fra og med den  

 15. marts 1988 til og med den 31. juli 1989, indplaceres i klippekortsystemet  

 med en støttetid svarende til den normerede studietid for den igangværende  

 uddannelse.
Ved opgørelsen af støttetiden fradrages perioder, hvori den  

 uddannelsessøgende i tiden fra og med den 15. marts 1988 til og med den 31.  

 juli 1989 har modtaget støtte til den igangværende uddannelse og til  

 tidligere afsluttede eller afbrudte støtteberettigende videregående  

 uddannelser.
Der fradrages endvidere perioder, hvori den uddannelsessøgende  

 har modtaget uddannelsesydelse i henhold til lov om arbejdstilbud til ledige  

 til støtteberettigende videregående uddannelser, der er påbegyndt efter den  

 13. december 1988 samt perioder, hvori der er modtaget fast  

 revalideringsydelse efter lov om social bistand til støtteberettigende  

 videregående uddannelser.
 Stk. 2.  Reglerne i § 12, stk. 2 og 3, § 19, stk. 3,  

 samt lovens § 3, stk. 4-6, og § 9, stk. 5, finder anvendelse.
Uddannelsessøgende, der har påbegyndt en uddannelse før 15. marts 1988 § 21.  Uddannelsessøgende, der har påbegyndt deres  

 første støtteberettigende videregående uddannelse før den 15. marts 1988,  

 indplaceres i klippekortsystemet med en støttetid svarende til sædvanlig  

 studietid for den igangværende uddannelse med tillæg af 1 år og med fradrag  

 for indskrivningsperioder ved den igangværende uddannelse og ved tidligere  

 afsluttede eller afbrudte støtteberettigende videregående uddannelser, uanset  

 om de har modtaget uddannelsesstøtte, uddannelsesydelse i henhold til lov om  

 arbejdstilbud til ledige eller fast revalideringsydelse i henhold til lov om  

 social bistand.
Fravalg af støtte.
Udbetaling af  

 dobbeltklip § 22.  Ifølge lovens § 3 a, stk. 1, kan  

 uddannelsessøgende fravælge indtil 4 måneders støtte i hvert støtteår med  

 henblik på senere udbetaling.
Stk. 2.  Meddelelse om fravalg af støtte (antal  

 fravalgte månedlige klip) skal være styrelsen i hænde senest 1 måned forud  

 for den første måned, der er omfattet af fravalget, dog senest 1. oktober i  

 støtteåret.
Meddelelsen skal så vidt muligt fremgå af ansøgningen om  

 uddannelsesstøtte for det pågældende støtteår.
Meddelelsen er bindende for  

 støtteåret.
Når støtte er fravalgt, udbetales der ikke støtte i det antal  

 måneder sidst i støtteperioden, der svarer til antallet af fravalgte måneder.
Stk. 3.  Ansøgning fra en uddannelsessøgende, der i  

 medfør af lovens § 3 a, stk. 2, ønsker fravalgt støtte og uforbrugt støtte i  

 øvrigt udbetalt månedsvis sammen med den sædvanlige støtte efter lovens § 2  

 jf. § 1, stk. 3, (dobbeltklip), skal være styrelsen i hænde senest 1 måned  

 forud for den 1. i udbetalingsmåneden og senest 1. oktober i støtteåret.  

 Sammen med ansøgningen til styrelsen fremsender den uddannelsessøgende en  

 erklæring fra uddannelsesinstitutionen om, at uddannelsen kan afsluttes inden  

 for 12 måneder.
Dobbeltklip kan højst ydes i 12 måneder.
Der kan pr. måned i  

 alt højst udbetales 2/5 af de satser, der er fastsat i lovens § 2, jf. § 1,  

 stk. 3.
 Stk. 4.  Hvis den uddannelsessøgende ønsker udbetalingen  

 af dobbeltklip standset, skal meddelelse herom være styrelsen i hænde senest  

 1 måned forud for udbetalingstidspunktet, dog senest den 1. oktober i  

 støtteåret.
 Stk. 5.  Inden for støtteåret kan der ikke både  

 fravælges månedlige klip og udbetales dobbeltklip.
 Stk. 6.  Hvis der ikke er opsparet tilstrækkelig støtte  

 til, at der kan ske dobbeltklip i alle måneder af afslutningsperioden, ydes  

 der dobbeltklip i en sammenhængende periode, så langt den opsparede støtte  

 rækker.
Forskellige bestemmelser § 23.  Styrelsen kan bestemme, at der skal ske fradrag  

 i støttetiden for uddannelsessøgende, der har oppebåret uddannelsesstøtte  

 efter færøske regler.
 Stk. 2.  Styrelsen kan bestemme, at afgørelsen i henhold  

 til stk. 1 træffes af uddannelsesinstitutionen.
 § 24.  Styrelsen kan bestemme, at støttetiden ud over  

 de i lovens § 3, stk. 4-6, nævnte tilfælde kan forlænges, eller tidligere  

 indskrivningsperioder ikke skal fradrages i støttetiden på grund af sygdom,  

 fødsel, aftjening af værnepligt, udførelse af videnskabeligt arbejde, arbejde  

 der er omfattet af § 3, stk. 5, eller andre særlige forhold.
 Stk. 2.  Styrelsen kan bestemme, at afgørelsen i henhold  

 til stk. 1 træffes af uddannelsesinstitutionen.
 § 25.  Styrelsen kan bemyndige den enkelte  

 uddannelsesinstitution til at træffe afgørelse om, hvor megen ekstra  

 støttetid inden for den i lovens § 3, stk. 4-6, anførte samlede ramme på 12  

 måneder der tilkommer en uddannelsessøgende som følge af, at en prøve ikke er  

 bestået.
 Stk. 2.  Støttetid, som en uddannelsessøgende bruger til  

 adgangsgivende kurser til en videregående uddannelse, indgår i den i lovens §  

 3, stk. 4-6, anførte samlede ramme på 12 støttemåneder for en  

 ungdomsuddannelse.
§ 26.  Styrelsen kan godkende, at der i egenindkomsten  

 ikke medregnes indtægter i den del af en støtteperiode, hvor den  

 uddannelsessøgende ikke oppebærer støtte, fordi hele støttetiden  

 (klippekortet) er forbrugt.
De i lovens § 8 og § 9, stk. 4, fastsatte beløb  

 jf. § 1, stk. 3, nedsættes forholdsmæssigt.
§ 27.  Indtil udgangen af juli måned 1993 kan  

 uddannelsessøgende, der før den 15. marts 1988 har påbegyndt en  

 støtteberettigende videregående uddannelse, få statsgaranti for lån i et  

 pengeinstitut i indtil 1 år ud over det tidsrum, for hvilket stipendiestøtte  

 er eller kunne være opnået efter § 21, såfremt sådan statsgaranti ikke  

 allerede er opnået i tidligere støtteår.
I forbindelse med afslutningen af  

 uddannelsen kan garantien ydes i endnu højst 1 år.
 Stk. 2.  Afgørelser i henhold til stk. 1 kan efter  

 styrelsens bestemmelse træffes af uddannelsesinstitutionen.
Beregning og udbetaling af støtte Beregning af støtte § 28.  Støtteperioden er den del eller de dele af  

 støtteåret, hvori den uddannelsessøgende er støtteberettiget, jf. lovens § 7.  

 Måneder, hvori støtte fravælges efter lovens § 3 a, stk. 1, indgår i  

 støtteperioden.
Stk. 2.  Er støtteperioden kortere end støtteåret,  

 nedsættes støttebeløbet forholdsmæssigt.
De i lovens § 8 og § 9, stk. 4,  

 fastsatte beløb, jf. § 1, stk. 3, nedsættes tilsvarende.
Støtte kan ikke fås  

 for mindre end 1 måned.
 Stk. 3.  Dele af støtteåret, der ligger forud for  

 uddannelsens begyndelse eller efter dens ophør, indgår efter styrelsens  

 bestemmelse ikke i støtteperioden.
 Stk. 4.  Perioder, hvori den uddannelsessøgende er i  

 lønnet praktik, jf. § 15, stk. 1, indgår ikke i støtteperioden.
Opgørelse af egenindkomst og forældres  

 indkomstgrundlag § 29.  Ved opgørelsen af egenindkomsten medregnes den  

 uddannelsessøgendes samlede indkomst i støtteperioden, jf. dog § 26, uden  

 fradrag (bruttoindkomst), uanset hvornår beløbet udbetales.
Udenlandsk  

 indkomst, der ikke er skattepligtig i Danmark, og indkomst på Færøerne og i  

 Grønland medregnes ligeledes.
Stk. 2.  I indkomst fra selvstændig erhvervsvirksomhed  

 kan fradrages udgifter, der er forbundet med at erhverve, sikre og  

 vedligeholde indkomsten.
Et eventuelt underskud fra virksomheden kan ikke  

 modregnes i anden indkomst.
Stk. 3.  I opgørelsen fradrages stipendium efter lovens  

 §§ 2 og 5, jf. § 1, stk. 3, løbende udbetalinger i henhold til lov om  

 arbejdsskadeforsikring og lov om erstatningsansvar, løbende udbetalinger fra  

 børnepension, samt forældres bidrag til dækning af børns underhold.
Endvidere  

 fradrages legater, givet med uddannelsesformål for øje, renter af beløb  

 opsparet i henhold til lov om uddannelsesopsparing, lejeværdi af egen bolig  

 og tilskud til tilbagebetaling af statsgaranterede studielån i henhold til  

 den til enhver tid gældende lovgivning herom.
Styrelsen kan godkende andre  

 særlige fradrag.
Stk. 4.  I opgørelsen af nettoformuen i henhold til  

 lovens § 8, stk. 2, jf. § 1, stk. 3, medregnes den uddannelsessøgendes formue  

 på Færøerne, i Grønland og i udlandet.
Formue i fast ejendom opgøres på  

 grundlag af ejendomsværdien med eventuel årsregulering/årsomvurdering pr. 31.  

 december forud for støtteåret.
I opgørelsen af nettoformuen fradrages  

 engangsudbetalinger i henhold til lov om arbejdsskadeforsikring og lov om  

 erstatningsansvar, samt beløb opsparet i henhold til lov om  

 uddannelsesopsparing.
Styrelsen kan godkende andre særlige fradrag.
Styrelsen  

 kan endvidere bestemme, at båndlagt kapital fradrages ved opgørelsen af  

 nettoformuen.
 § 30.  Er betingelserne for en forhøjelse af  

 egenindkomstgrænsen på grund af egne børn, jf. lovens § 8, stk. 1, jf. § 1,  

 stk. 3, til stede i en del af støtteperioden, gives forhøjelsen for hele  

 støtteperioden.
 § 31.  Når den uddannelsessøgendes egenindkomst i  

 støtteperioden er højere end fribeløbet, jf. lovens § 8, stk. 1, nedsættes  

 først stipendium, herunder stipendium efter lovens § 5, stk. 1, og dernæst  

 studielån krone for krone med det overskydende beløb.
Stk. 2.  Supplerende studielån i medfør af lovens § 9,  

 stk. 4, jf. § 1, stk. 3, nedsættes altid først krone for krone med det beløb,  

 egenindkomsten overstiger fribeløbet.
Når der ikke er mere supplerende lån,  

 sker nedsættelsen efter reglerne i stk. 1.
 Stk. 3.  Nedsættelse efter stk. 1 og 2 sker altid, som  

 om der er søgt størst muligt studielån.
 § 32.  Indtil udgangen af det kvartal, hvori den  

 uddannelsessøgende fylder 19 år, beregnes stipendium på grundlag af den  

 uddannelsessøgendes egenindkomst og forældrenes samlede indkomstgrundlag på  

 grundlag af indkomsten for det kalenderår, der ligger forud for det  

 kalenderår, hvori støtteåret begynder, jf. lovens § 9, jf. § 1, stk. 3, og  

 lovens § 9 a.
Stk. 2.  Hvis forældrenes indkomst på grund af  

 længerevarende arbejdsløshed efter afskedigelse, langvarig sygdom, konkurs,  

 betalingsstandsning eller overgang til pension eller efterløn er faldet  

 væsentligt i forhold til den bruttoindkomst, som indgår i indkomstgrundlaget,  

 kan styrelsen efter ansøgning fastsætte et andet beregningsgrundlag.
Dette  

 beregningsgrundlag fastsættes for den del af støtteperioden, der ligger efter  

 tidspunktet for indkomstnedgangen, på grundlag af forældrenes forventede  

 bruttoindkomst i perioden og efter styrelsens bestemmelse med de fradrag i  

 den personlige indkomst, som fremgår af indkomstsgrundlaget, og med tillæg af  

 positiv kapitalindkomst og et beregnet formueafkast ifølge  

 indkomstgrundlaget.
 Stk. 3.  Er betingelserne for søskendefradrag i henhold  

 til lovens § 9, stk. 2, jf. § 1, stk. 3, opfyldt i en del af støtteperioden,  

 gives fradraget for hele støtteperioden.
 § 33.  Forældrenes indkomstgrundlag sammenlægges, når  

 forældrene den 31. december i kalenderåret forud for støtteårets begyndelse  

 enten var gift med hinanden og ikke var separerede eller havde fælles  

 folkeregisteradresse eller bopæl.
Stk. 2.  Var forældrene ikke gift med hinanden, eller  

 var de separerede, og havde de ikke fælles folkeregisteradresse eller bopæl  

 den 31. december i kalenderåret forud for støtteårets begyndelse, tages kun  

 indkomstgrundlaget for den af forældrene, der senest har haft  

 forældremyndigheden alene, i betragtning.
Har ingen af forældrene haft  

 forældremyndigheden alene, tages indkomstgrundlaget i betragtning for den af  

 forældrene, som den uddannelsessøgende ved støtteperiodens begyndelse er  

 nærmest knyttet til.
Stk. 3.  Ved dødsfald lægges indkomstgrundlaget for den  

 længstlevende af forældrene til grund.
Styrelsen kan se bort fra den  

 efterlevendes indkomstgrundlag, hvis det godtgøres, at den uddannelsessøgende  

 gennem en meget lang årrække ikke har haft kontakt med denne, og støtte har  

 været eller ville være blevet tildelt på grundlag af afdødes  

 indkomstgrundlag.
 § 34.  Styrelsen fastsætter beregningsgrundlaget for  

 støtten, hvis forældrene i indkomståret forud for det kalenderår, hvori  

 støtteåret begynder, havde indtægter på Færøerne eller i Grønland.  

 Beregningsgrundlaget fastsættes på grundlag af forældrenes indkomst på  

 Færøerne eller i Grønland i dette indkomstår.
Stk. 2.  Styrelsen fastsætter beregningsgrundlaget for  

 støtten, hvis forældrene i indkomståret forud for det kalenderår, hvori  

 støtteåret begynder, havde indtægter i udlandet, der ikke var skattepligtige  

 i Danmark.
Det samme gælder, hvis forældrene i indkomståret havde skattefri  

 indtægter i Danmark.
Beregningsgrundlaget fastsættes på grundlag af  

 oplysninger om forældrenes økonomiske forhold efter principperne for  

 dannelsen af indkomstgrundlaget, jf. lovens § 9 a, stk. 1.
 Stk. 3.  Den uddannelsessøgende skal give de oplysninger  

 om forældrenes indkomst og formue, der er nødvendige for fastsættelsen af  

 indkomstgrundlaget.
 Stk. 4.  Indtægter m.v. i udenlandsk valuta omregnes til  

 danske kroner på grundlag af et gennemsnit af de valutakurser, der er  

 noterede i København i indkomståret.
De uddannelsessøgendes bopælsstatus § 35.  En uddannelsessøgende er hjemmeboende, hvis  

 vedkommende ud over ferier og søn- og helligdage jævnligt bor hos forældrene  

 eller den ene af dem.
Hvis en uddannelsessøgende i folkeregistret står  

 tilmeldt den ene eller begge forældres adresse, betragtes vedkommende som  

 hjemmeboende.
 Stk. 2.  En uddannelsessøgende skal når som helst ved  

 fremlæggelse af huslejekvittering eller på anden måde kunne dokumentere at  

 være udeboende i perioder, hvori støtte modtages eller er modtaget som  

 udeboende.
 Stk. 3.  Den uddannelsessøgendes bopælsstatus ved  

 støtteperiodens start eller pr. 1. november 1990, hvis bopælsstatus ændres  

 efter støtteperiodens start, er afgørende for, om den uddannelsessøgende  

 tildeles støtte som hjemmeboende eller som udeboende.
 Stk. 4.  En uddannelsessøgende, der bor på kostskole,  

 skolehjem eller lignende, er udeboende, uanset med hvilken adresse  

 vedkommende er tilmeldt folkeregistret.
 § 36.  Har en uddannelsessøgende fået hel eller delvis  

 fritagelse for betaling af opholdsudgifter, nedsættes stipendiebeløbet med  

 højst 5.875 kr. for støtteåret for gratis kost og logi og med højst 2.625 kr.  

 for støtteåret for gratis kost alene.
Ansøgning om og udbetaling af støtte § 37.  Ansøgningsskema afleveres til  

 uddannelsesinstitutionen senest den 1. oktober i støtteåret.
Der kan ses bort  

 fra denne frist for uddannelsessøgende, der efter 1. oktober optages på en  

 uddannelse, som begynder i perioden 1. oktober til 31. december.
§ 38.  En uddannelsessøgende kan i løbet af støtteåret  

 søge om ændring af tildelt støtte.
Ansøgning afleveres på særligt skema til  

 uddannelsesinstitutionen senest den 1. oktober i støtteåret.
 Stk. 2.  Ændring kan søges, hvis:
 Stk. 3.  I de i stk. 2, nr. 1, 2 og 6 nævnte tilfælde  

 sker reguleringen først med virkning fra begyndelsen af det kvartal, der  

 følger efter det kvartal, hvori ændringen er sket.
 § 39.  Uddannelsessøgende ved uddannelser i udlandet  

 skal aflevere ansøgningsskema, jf. § 37 og § 38, direkte til styrelsen.
 Stk. 2.  Ved studier i udlandet afleverer den  

 uddannelsessøgende ansøgningsskema, jf. § 37 og § 38, til den  

 uddannelsesinstitution i Danmark, hvor indskrivning er sket, jf. § 4, stk. 4.
§ 40.  Stipendier og studielån udbetales forud i  

 månedlige rater på postgirokonto eller til konto i et pengeinstitut i  

 Danmark.
Første rate af studielån udbetales dog tidligst, når gældsbrevet  

 (lånebeviset) er underskrevet og modtaget i styrelsen.
 Stk. 2.  Et lånetilsagn bortfalder normalt, hvis  

 gældsbrevet ikke er tilbagesendt til styrelsen senest den 1. november i  

 støtteåret.
Stk. 3.  Stipendium, der udgør mindre end 500 kr. for et  

 helt støtteår, udbetales ikke.
Det samme gælder studielån.
Regulering af stipendium og studielån,  

 tilbagebetaling af for stor Regulering af stipendium og studielån og  

 tilbagebetaling af for § 41.  Styrelsen regulerer stipendium og studielån,  

 når den uddannelsessøgende i støtteperioden:
Stk. 2.  Regulering har først virkning fra begyndelsen  

 af det kvartal, der følger efter det kvartal, hvori ændringen er sket.
Ved  

 flytning den 1. august, 1. november, 1. februar og 1. maj regnes ændringen  

 fra denne dato.
 Stk. 3.  Udbetaling på lån, der er ydet i medfør af  

 lovens § 9, stk. 4, jf. § 1, stk. 3, ophører fra udgangen af det kvartal,  

 hvori den uddannelsessøgende fylder 19 år.
 § 42.  Stipendium og studielån bortfalder, hvis den  

 uddannelsessøgende i støtteperioden:
Stk. 2.  Stipendium og studielån bortfalder fra den 1. i  

 en måned, hvis ændringen sker fra dette tidspunkt og ellers fra månedens  

 udgang.
Bortfald efter stk. 1, nr. 4 og 5, sker efter styrelsens nærmere  

 bestemmelse.
 § 43.  Stipendium og studielån, der er udbetalt for  

 perioden efter, at de i § 42 nævnte ændringer får virkning, skal  

 tilbagebetales og forrentes efter reglerne i lovens § 13.
 § 44.  Stipendium, studielån og statslån, der skal  

 tilbagebetales i henhold til § 43 og lovens § 12, stk. 2 og 4, skal  

 tilbagebetales straks.
Stk. 2.  Styrelsen kan bestemme, at gælden  

 tilbagebetales over en periode, der normalt ikke må overstige 5 år.
Perioden  

 fastsættes under hensyn til gældens størrelse.
Den månedlige ydelse kan kun i  

 særlige tilfælde være mindre end 200 kr. for det enkelte krav.
Stk. 3.  Styrelsen kan bestemme, at den  

 uddannelsessøgende skriftligt anerkender gælden, herunder dens tilblivelse og  

 størrelse.
Styrelsen kan endvidere bestemme, hvorledes indbetalte beløb  

 fordeles på gebyrer, renter, hovedstol, tilbagebetalingstillæg efter stk. 4  

 og eventuelle omkostninger.
 Stk. 4.  Det i lovens § 12, stk. 5, fastsatte  

 tilbagebetalingstillæg på 7 pct. beregnes kun af beløb, der ikke af  

 støttemodtageren er tilbagebetalt til styrelsen inden udløbet af fristen for  

 indsendelse af det første indkomstskontrolskema for det pågældende støtteår,  

 jf. § 53.
Stk. 5.  Ved tilbagebetaling af gæld opstået før 1.  

 august 1989 finder stk. 2 og 3 anvendelse.
Disse krav opgøres samlet, selv om  

 gælden vedrører flere støtteår.
Tilbagebetaling af studielån og statslån,  

 der er tildelt i § 45.  Tilbagebetaling af studielån og statslån  

 begynder 1 år efter uddannelsestidens ophør, dog tidligst 1. august.
Stk. 2.  Uddannelsestiden er det tidsrum, en  

 uddannelsessøgende gennemgår offentligt anerkendte uddannelser, ulønnede  

 eller lønnede, af mindst 3 måneders sammenhængende varighed og tilrettelagt  

 på heltidsbasis.
Uddannelsestiden betragtes ikke som ophørt, når den  

 uddannelsessøgende inden for 15 måneder efter, at en uddannelse er afsluttet,  

 påbegynder en anden uddannelse, som kan medregnes i uddannelsestiden.  

 Tilsvarende gælder, når en afbrudt uddannelse genoptages inden for den nævnte  

 frist.
 Stk. 3.  Styrelsen kan bestemme, at en låntagers  

 uddannelsestid skal betragtes som ophørt, når låntager ikke længere kan anses  

 for at være studieaktiv, selvom uddannelsen ikke er afsluttet eller afbrudt.
§ 46.  Styrelsen fastsætter i gældsbrevet  

 (lånebeviset), i hvilke tilfælde gælden forfalder til omgående indfrielse.
I  

 gældsbrevet fastsættes endvidere vilkår for lånets tilbagebetaling og  

 eventuel tvangsinddrivelse, herunder for indbetalte beløbs fordeling på  

 gebyrer, renter, hovedstol og eventuelle omkostninger.
 Stk. 2.  Tilbagebetaling af studielån og statslån med  

 påløbne renter sker med lige store ydelser hver anden måned.
Stk. 3.  Betalingen sker over en periode, der fastsættes  

 af styrelsen på grundlag af gældens størrelse.
Perioden udgør mindst 7 år og  

 højst 15 år.
Ydelsen skal udgøre mindst 200 kr.
 § 47.  Styrelsen kan efter ansøgning give lempelser i  

 tilbagebetalingsvilkårene eller give udsættelse med tilbagebetaling, hvis  

 låntager på grund af arbejdsløshed, sygdom, fødsel, værnepligt, store  

 afdragsbyrder på anden studiegæld eller andre særlige omstændigheder ikke kan  

 overholde tilbagebetalingsordningen.
Statsgaranti for lån i pengeinstitutter § 48.  Låntager træffer inden for støtteperioden  

 aftale med et pengeinstitut om oprettelse af lånet.
Gældsbeviset skal normalt  

 være underskrevet senest 1 måned efter udstedelse af garantierklæringen.
 Stk. 2.  Der må normalt ikke ske udbetaling på et lån,  

 når betingelserne for støtte efter lovens § 7 ikke længere er opfyldt, jf. §  

 6, stk. 2.
Stk. 3.  Styrelsen fastsætter fremgangsmåden ved  

 oprettelse af lånet samt ved misligholdelse.
Styrelsen godkender de  

 formularer, der anvendes ved oprettelse og tilbagebetaling af lånet.
 § 49.  Tilbagebetaling i henhold til lovens § 17, stk.  

 1, nr. 1, udsættes, hvis låntager senere påbegynder eller genoptager en  

 offentligt anerkendt uddannelse, ulønnet eller lønnet, af mindst 3 måneders  

 sammenhængende varighed og tilrettelagt på heltidsbasis.
 Stk. 2.  Styrelsen kan efter ansøgning udsætte  

 tilbagebetalingen, hvis låntager på grund af arbejdsløshed, sygdom, fødsel,  

 værnepligt, store afdragsbyrder på anden studiegæld eller andre særlige  

 omstændigheder ikke kan indgå en tilbagebetalingsordning.
Stk. 3.  Styrelsen kan bestemme, at tilbagebetalingen  

 skal begynde før det i lovens § 17, stk. 1, nr. 1, fastsatte tidspunkt, når  

 låntager ikke længere kan anses for at være studieaktiv.
Garantien ophører i  

 så fald senest 15 år efter, at tilbagebetaling skal påbegyndes.
 Stk. 4.  Afvigelser fra tilbagebetalingsaftalen kan  

 efter styrelsens bestemmelse aftales mellem låntager og pengeinstituttet, jf.  

 dog lovens § 17, stk. 1, nr. 2.
 § 50.  Bestemmelserne i lovens § 16, stk. 2, og § 17,  

 stk. 1, nr. 1, om garantiperiodens ophør og om tidspunktet for påbegyndelsen  

 af tilbagebetalingen af statsgaranterede lån finder også anvendelse for  

 statsgaranterede lån optaget efter den tidligere uddannelsesstøttelovgivning.
§ 51.  Pengeinstituttet afgiver årligt inden den 1.  

 februar til styrelsen en opgørelse over hver låntagers statsgaranterede  

 studiegæld pr. 31. december i det foregående kalenderår.
Indberetningen skal  

 gives i en form, der er egnet til elektronisk databehandling, og skal for  

 hver studielånskonto, låntager har i pengeinstituttet, indeholde oplysninger  

 om:
Oplysningspligt, administration m.v. samt  

 ikrafttræden Oplysningspligt § 52.  En uddannelsessøgende skal straks give  

 oplysning, når den uddannelsessøgende i støtteperioden:
 Stk. 2.  Oplysningerne skal gives til styrelsen eller  

 til uddannelsesinstitutionen efter styrelsens nærmere bestemmelse.
 Stk. 3.  Uddannelsessøgende, der har fået studielån,  

 statslån eller statsgaranteret lån, skal give styrelsen meddelelse om  

 uddannelsens afslutning eller afbrydelse.
 Administration m.v.
§ 53.  Styrelsen fastsætter frister for indbetalinger  

 og meddelelser og udarbejder skemamateriale m.v.
Styrelsen kan kræve de  

 oplysninger, der er nødvendige for støttetildeling, kontrol af egenindkomst,  

 tilbagebetaling af lån m.v. og administrationen i øvrigt.
 Stk. 2.  Styrelsen fastsætter, i hvilket omfang  

 oplysninger skal gives skriftligt.
§ 54.  Styrelsen fastsætter regler for den enkelte  

 uddannelsesinstitutions bistand ved støttetildelingen.
Styrelsen kan  

 autorisere den enkelte uddannelsesinstitution til styrelsens edb-system.
§ 55.  Styrelsen varetager administrationen af  

 statslån, der er ydet efter den tidligere uddannelsesstøttelovgivning.
Lån  

 ydet i henhold til lov nr. 262 af 4. juni 1970 forrentes med 1 pct. over  

 diskontoen.
Forrentningen begynder normalt fra det tidspunkt, den  

 uddannelsessøgende ikke længere anses for berettiget til at opnå  

 uddannelsesstøtte, herunder statsgaranti for lån i pengeinstitutter.  

 Tilbagebetalingen begynder normalt et år efter uddannelsens afslutning eller  

 afbrydelse, jf. reglerne i § 45, stk. 2 og 3.
Gebyrer § 56.  Sker indbetaling ikke rettidigt på gæld som  

 følge af lån eller for meget udbetalt støtte, udskriver styrelsen  

 rykkermeddelelse eller opsigelse af låne- og tilbagebetalingsordningen.
For  

 udskrivning af hver rykkermeddelelse beregnes et gebyr på 35 kr. og for  

 udskrivning af hver opsigelse beregnes et gebyr på 100 kr.
Beløbet tillægges  

 gælden, og indbetaling afskrives forlods på gebyret.
 Ikrafttræden m.v.
 § 57.  Bekendtgørelsen træder i kraft den 1. august  

 1990.
 Stk. 2.  Bestemmelsen i lovens § 13, stk. 2, i lov om  

 statens uddannelsesstøtte, jf. lovbekendtgørelse nr. 416 af 14. juni 1989, er  

 trådt i kraft den 1. august 1987.
 Stk. 3.  Bestemmelsen i § 1, nr. 4 (* 6), i lov nr. 859  

 af 20. december 1989 om ændring af lov om statens uddannelsesstøtte, træder i  

 kraft den 1. oktober 1990, og bestemmelsen i § 1, nr. 16 (* 7), i samme lov  

 træder først i kraft den 1. januar 1991.
 Stk. 4.  Bekendtgørelse nr. 178 af 20. marts 1989 om  

 uddannelsesstøtte ophæves.
Undervisnings- og Forskningsministeriet,  

 den 30. marts 1990 Bertel Haarder / Ruth Jensen (* 1) 22.000 kr. og 36.000 kr.
 (* 2) 16.000 kr.
 (* 3) 14.500 kr.
 (* 4) 34.000 kr. og 14.100 kr.
 (* 5) 34.000 kr.
 (* 6) Hvorved ordene: », og perioder, hvori der er modtaget fast  

 revalideringsydelse efter lov om social bistand« indsættes i § 3, stk.  

 2, 2. pkt.
 (* 7) Hvorved § 7, stk. 4, ophæves.
