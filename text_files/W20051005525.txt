Landsskatteretskendelse vedr. værdi af fri bolig Klagen vedrører  

 beskatningsgrundlaget for værdi af fri bolig for direktør og  

 hovedanpartshaver  

 i indkomstår, hvor ejendommen har været under ombygning.
Landsskatterettens afgørelse Skatteankenævnet har anset  

 klageren for skattepligtig af værdi af fri bolig i henhold til ligningslovens  

 §  

 16, stk. 9, med:
Beskatning af værdien op til 2.894.000 kr., 6 pct. heraf 173.640 kr.
Beskatning af værdien over 2.894.000 kr., 8 pct. af (12.055.765 kr.  2.894.000 kr. = 9.161.765 kr.) 732.941 kr.
I alt 906.581 kr.
Ejendomsskat 11.704 kr.
Forbrugsafgifter 62.496 kr.
Værdi af fri bolig 980.781 kr.
 Landsskatteretten stadfæster  

 skatteankenævnets afgørelse.
Sagens oplysninger A, herefter benævnt klageren,  

 er direktør og hovedanpartshaver i selskabet B ApS.
 Klageren har ifølge  

 folkeregisterets oplysninger beboet ejendommen C, siden den 1. maj 1990.  

 Klagerens  

 ægtefælle har været tilmeldt adressen siden den 1. juni 1993. Der er tre  

 hjemmeboende børn født i henholdsvis 1993, 1995 og 2000.
Klageren har pr. 1. oktober  

 1999 overdraget ejendommen til selskabet for 4.155.160 kr. efter  

 kontantomregning.  

 Anskaffelsessummen har inkl. forbedringer pr. 1. januar 2001 udgjort  

 12.055.765  

 kr.
Ejendommen har siden den 1. oktober 1999 været stillet vederlagsfrit til  

 rådighed for klageren og dennes husstand.
 Ejendommen har et vurderet  

 grundareal på 1.676 m2 og er bebygget med et enfamiliehus, der er opført i  

 1917.
 Ombygning af ejendommen er  

 påbegyndt i maj 2000. Klageren og dennes husstand har i perioden maj   

 juli  

 2000 boet i et sommerhus, da ejendommen var ubeboelig i denne periode på  

 grund  

 af ombygningen.
Ombygningen har bestået i, at  

 2. sal er blevet tilføjet og nyindrettet. 1. sal er blevet ombygget.
De  

 fleste  

 rum i stueetagen og kælderen er blevet ombygget.
Der er tilbygget en karnap i  

 4  

 etager.
Værksteds- og garagebygning er nyopført efter nedrivning af den gamle  

 garage.
 Ibrugtagningstilladelse er udstedt  

 af X Kommune den 1. februar 2001. Tilladelsen vedrører byggetilladelse af 16.  

 maj 2000 angående opførelse af tilbygning og indretning af beboelse i  

 tagetagen.
 Anmeldelse om fuldført  

 byggearbejde vedrørende opførelse af tilbygning og indretning af beboelse i  

 tagetagen er indsendt af Ingeniørfirmaet D til X Kommune den 14. august 2001.
 Landsskatteretten har ved  

 kendelse af 17. maj 2002, j.nr. 2-1-1905-0329, ansat lejeværdien for perioden  

 1. oktober  31. december 1999 til 46.500 kr. inkl. forbrug svarende til  

 15.500  

 kr. pr. måned.
Skatteankenævnets afgørelse Klageren er for det  

 pågældende indkomstår anset for skattepligtig af værdi af fri bolig i henhold  

 til bestemmelsen i ligningslovens § 16, stk. 9.
 Klageren har siden den 1.  

 oktober 1999 af det selskab, hvori han er direktør og hovedanpartshaver,  

 vederlagsfrit haft stillet ejendommen C til rådighed for sig selv og sin  

 familie.
Ifølge statsskattelovens § 4,  

 litra b, samt ligningslovens § 16, stk. 9, (lov nr. 459 af 31. maj 2000) er  

 den  

 råden, som klageren har udøvet over ejendommen, skattepligtig.
Den værdi, der  

 skal danne grundlag for beskatningen af denne råden over ejendommen, skal for  

 indkomståret 2001 opgøres efter de skematiske regler i ligningslovens § 16,  

 stk. 9. Ejendomsskatten tillægges særskilt den skematisk beregnede værdi.  

 Øvrige udgifter, som arbejdsgiveren afholder i tilknytning til helårsboligen,  

 beskattes ligeledes særskilt.
 Af ligningslovens § 16, stk.  

 9, fremgår, at den skattepligtige værdi af fri helårsbolig fastsættes til 6  

 pct.  

 af den del af beregningsgrundlaget, der ikke overstiger progressionsgrænsen i  

 ejendomsværdiskatteloven, og 8 pct. af værdien herudover.
 Beregningsgrundlaget for  

 beskatningen af værdien af fri helårsbolig udgøres af det største beløb af  

 enten ejendomsværdien pr. 1. januar i indkomståret eller ejendommens  

 anskaffelsessum opgjort efter ejendomsavancebeskatningslovens § 4, stk. 2  

 eller  

 3, tillagt forbedringer foretaget efter anskaffelsen, men inden den 1. januar  

 i  

 indkomståret.
 Efter en konkret vurdering af  

 de foreliggende oplysninger i sagen er der ikke fundet anledning til at  

 tilsidesætte den ansatte værdi af fri bolig til 980.781 kr.
Der er ved afgørelsen henset  

 til, at det følger af ligningslovens § 16, stk. 9, at det er rådigheden over  

 ejendommen, der beskattes.
Klageren og hans familie har siden den 1. oktober  

 1999 haft stillet ejendommen til rådighed og har ifølge det oplyste beboet  

 ejendommen i hele indkomståret 2001.
Påstanden om at ejendommen i  

 første halvår af 2001 ikke har været stillet til rådighed for klageren i  

 ligningslovens § 16, stk. 9´s forstand, idet han ikke i denne periode har  

 haft  

 fuld og uindskrænket rådighed over hele ejendommen, er ikke tilstrækkeligt  

 dokumenteret.
Det bemærkes i den forbindelse, at ibrugtagningstilladelse er  

 meddelt allerede den 1. februar 2001.
Klagerens påstand og argumenter Klagerens repræsentant har  

 fremsat påstand om, at værdi af fri bolig for det pågældende indkomstår  

 ansættes til 588.707 kr. i overensstemmelse med det selvangivne beløb.
 Beløbet fremkommer med  

 følgende specifikation:
Værdi for perioden 1/1   

 30/6 15.500 kr. pr. måned inkl.  

 forbrug 93.000 kr.
Værdi for perioden 1/7   

 31/12 Beskatning af værdien op  

 til 2.894.000 kr.
 173.640 kr.
 Beskatning af værdien over  

 2.894.000 kr.
(8 pct. af (12.055.765 kr.  

  2.894.000 kr.) 732.941 kr.
Værdi ved helår 906.581 kr.
50 pct. heraf, idet boligen  

 først var til rådighed 30/6-01 453.291 kr.
Bogførte omkostninger for  

 ejendommen i selskabet:
Ejendomsskat, 2. halvår 6.000 kr.
Forbrugsafgifter, 2. halvår 36.416 kr.
 588.707 kr.
 Værdien af fri helårsbolig  

 for perioden 1. januar  30. juni 2001 skal i det højeste fastsættes til  

 15.500  

 kr. pr. måned i henhold til den af Landsskatteretten fastsatte lejeværdi for  

 1999, idet der ikke er grundlag for anvendelse af den skematiske regel i  

 ligningslovens § 16, stk. 9, vedrørende fastsættelse af den skattepligtige  

 værdi af fri helårsbolig i den nævnte periode, idet ejendommen ikke har været  

 stillet til rådighed for klageren i lovens forstand i den nævnte  

 periode, da  

 ejendommen i første halvår af 2001 har været under betydelig ombygning,  

 hvorfor  

 kun en mindre del af boligen har kunnet anvendes til boligformål.
Værdien af fri helårsbolig  

 for de første 6 måneder i indkomståret 2001 skal fastsættes til 93.000 kr.  

 svarende til 15.500 kr. pr. måned.
Der er ikke hjemmel til at anvende den nye  

 objektive og skematiske bestemmelse i ligningslovens § 16, stk. 9, for så  

 vidt  

 angår de første 6 måneder af indkomståret 2001.
 Den objektive og skematiske  

 bestemmelse i ligningslovens § 16, stk. 9, blev indført ved lov nr. 459 af  

 31.  

 maj 2000. Bestemmelsen vedrører fastsættelsen af den skattepligtige værdi af  

 en  

 fri helårsbolig, der stilles til rådighed for en ansat direktør eller en  

 anden  

 medarbejder med væsentlig indflydelse på egen aflønningsform.
 Som det fremgår af  

 bestemmelsens ordlyd, forudsætter en anvendelse af bestemmelsen, at der er  

 tale  

 om en bolig, der er stillet til rådighed som led i et ansættelsesforhold, og  

 at  

 den ansatte er direktør eller en anden medarbejder med væsentlig indflydelse  

 på  

 egen aflønningsform.
 I relation til ordvalget  

 stillet til rådighed i bestemmelsens første punktum gøres det  

 gældende, at en  

 ejendom alene kan anses som værende stillet til hovedaktionærens rådighed,  

 såfremt ejendommen er til vedkommendes fulde og reelt uindskrænkede rådighed  

 svarende til den rådighed, som normalt vil tilkomme en lejer af den  

 pågældende  

 faste ejendom.
 I nærværende sag blev der som  

 nævnt foretaget en omfattende ombygning af ejendommen i første halvår af  

 2001,  

 hvilket bevirkede, at det alene var muligt for klageren samt dennes familie  

 at  

 bebo en mindre del af ejendommen.
 Det gøres i den forbindelse  

 gældende, at ejendommen i ovennævnte periode ikke har været stillet til  

 rådighed for klageren i ligningslovens § 16, stk. 9´s forstand, idet klageren  

 ikke i denne periode har haft fuld og uindskrænket rådighed over hele  

 ejendommen.
Det gøres således gældende,  

 at der reelt er selvangivet en højere værdi af fri bolig for det første  

 halvår  

 af 2001, end der rent faktisk var grundlag for henset til den nævnte  

 betydelige  

 ombygning af ejendommen.
Den høje selvangivne værdi af fri helårsbolig blev  

 alene foretaget ud fra et forsigtighedsprincip, således at en eventuel senere  

 skattesag kunne forebygges.
Den reelle værdi af fri helårsbolig for de første  

 6  

 måneder af indkomståret 2001 var således reelt lavere end selvangivet henset  

 til den omfattende ombygning.
I den nævnte periode var det således ikke  

 muligt  

 at anvende den skematiske bestemmelse i henhold til ligningslovens § 16, stk.  

 9, hvorfor man måtte falde tilbage på det generelle princip efter  

 ligningslovens § 16, stk. 3; markedsværdien.
Skatteankenævnet er for så  

 vidt angår indkomståret 2000 enig med klagerens repræsentant i, at der ud fra  

 en individuel værdiansættelse af ejendommen ikke er grundlag for at fastsætte  

 værdien til 15.500 kr. pr. måned  for så vidt angår månederne maj til  

 december  

  når henses til den omfattende ombygning af ejendommen, som medførte,  

 at det  

 ikke var muligt for klageren samt dennes familie at bebo ejendommen i dens  

 helhed.
Skatteankenævnet har ved den skønsmæssige fastsættelse af den  

 skattepligtige værdi for indkomståret 2000 i høj grad henset til de af  

 arkitekten afgivne oplysninger.
I afgørelsen anføres det således, at:
 Der er i den forbindelse særligt henset til de fremkomne  

 oplysninger om ombygningens omfang samt arkitektens oplysning om, at  

 ejendommen  

 i disse måneder var ubeboelig.
 ..
Der er ved skønnet henset til arkitektens oplysning om, at  

 ejendommens kælder og stueetage og førstesal i denne periode var delvis  

 beboelig. For så vidt angår indkomståret 2000, kan det  

 således konstateres, at skatteankenævnet ved fastsættelsen af værdi af fri  

 bolig har lagt stor vægt på de af arkitekt Jan Skovsende Hansen afgivne  

 oplysninger.
 På den baggrund er klagerens  

 repræsentant uforstående overfor, at skatteankenævnet for så vidt angår  

 indkomståret 2001 har valgt at se bort fra de af arkitekten givne oplysninger  

 vedrørende ejendommens ombygning.
Skatteankenævnet anfører  

 således i sin afgørelse, at det efter nævnets opfattelse ikke er  

 tilstrækkeligt  

 dokumenteret, at klageren i første halvår af 2001 ikke har haft fuld og  

 uindskrænket rådighed over hele ejendommen.
I umiddelbar forlængelse heraf  

 anføres det videre, at:
Det bemærkes i den forbindelse, at ibrugtagningstilladelse  

 er meddelt allerede den 1. februar 2001. Særligt vedrørende meddelelse  

 af ibrugtagningstilladelse skal der henvises til den af arkitekten  

 udarbejdede  

 skrivelse af 20. april 2004, hvoraf det fremgår, at en  

 ibrugtagningstilladelse  

 fra bygningsmyndighederne ikke er ensbetydende med, at den faktiske brug af  

 hele bygningen dermed er mulig.
Endvidere kan der være bygningsarbejder, der  

 ikke er omfattet af en byggetilladelse, hvilket netop er tilfældet i  

 nærværende  

 sag for en del af ombygningsarbejdet.
 Det kan således konstateres,  

 at udstedelse af ibrugtagningstilladelse fra bygningsmyndighederne ikke er  

 ensbetydende med, at ejeren dermed har fuld og uindskrænket rådighed over  

 hele  

 ejendommen.
 Som det ligeledes fremgår af  

 arkitektens skrivelse, indsendte Ingeniørfirmaet D først anmeldelse om  

 fuldført  

 byggearbejde vedrørende tilbygning og indretning af beboelse i tagetagen den  

 14. august 2001.
 Det kan således konstateres,  

 at den endelige anmeldelse om fuldført byggearbejde først blev fremsendt til  

 kommunen den 14. august 2001, hvilket er det relevante tidspunkt for  

 bedømmelse  

 af klagerens rådighed over ejendommen.
 Som det fremgår af skrivelse  

 af 20. maj 2003 fra arkitekten vedrørende forløbet af ombygningen, var  

 ombygningsarbejdet  

 alene halvvejs færdiggjort i januar 2001, hvorfor der ikke er grundlag for at  

 beskatte klageren fuldt ud af rådigheden over ejendommen henset til, at han  

 på  

 ingen måde har haft fuld og uindskrænket rådighed over ejendommen i første  

 halvdel af 2001.
Det gøres således gældende,  

 at en anvendelse af ligningslovens § 16, stk. 9, må forudsætte, at ejendommen  

 er til hovedaktionærens fulde og reelt uindskrænkede rådighed svarende til  

 den  

 rådighed, der normalt tilkommer en lejer af fast ejendom.
I nærværende  

 situation hvor dette reelt ikke har været tilfældet henset til den omfattende  

 ombygning af ejendommen, kan der ikke ske beskatning i henhold til de  

 skematiske regler, idet der ikke er tale om, at den pågældende bolig har  

 været  

 stillet til rådighed for klageren.
Det skal i den forbindelse  

 særligt  

 bemærkes, at den udstedte ibrugtagningstilladelse pr. 1. februar 2001 ikke  

 kan  

 tages til indtægt for, at ejendommen dermed var til klagerens fulde og  

 uindskrænkede rådighed, jf. oplysninger fra arkitekten i breve af 20. april  

 og  

 23. juni 2004.
 På trods af at ejendommen i  

 indkomståret 2001 ikke kan anses for at have været stillet til rådighed for  

 klageren i ligningslovens § 16, stk. 9´s forstand i årets første 6 måneder,  

 har  

 skatteankenævnet uden nærmere overvejelser anvendt de nye regler i  

 ligningslovens § 16, stk. 9, fra den 1. januar 2001.
Bestemmelsen i ligningslovens  

 § 16, stk. 9, har virkning fra og med indkomståret 2001, jf. punkt 8 i  

 Cirkulære nr. 1 af 2. januar 2001 om fri bil og hovedaktionærers med fleres  

 personalegoder og udbytter.
At bestemmelsen har virkning fra og med  

 indkomståret 2001, er imidlertid ikke ensbetydende med, at bestemmelsen  

 dermed  

 automatisk finder anvendelse i alle tilfælde, hvor der er tale om en fri  

 helårsbolig.
Anvendelsen af de skematiske regler må forudsætte, at de  

 grundlæggende betingelser i bestemmelsen er opfyldt, således eksempelvis  

 kravet  

 om, at den fri helårsbolig er stillet til rådighed for  

 hovedaktionæren.
 Det gøres i den forbindelse  

 gældende, at vurderingen af, om den pågældende bolig er stillet til rådighed  

 for hovedaktionæren, må bero på en realistisk fortolkning af formuleringen  

 stillet til rådighed i ligningslovens § 16, stk. 9. Til støtte  

 herfor skal  

 der henvises til Skatteretten I, 3. udgave, 1999, af Jens Olav  

 Engholm  

 Jacobsen m.fl., side 119, 2. afsnit, hvor Jan Pedersen bl.a. anfører  

 følgende:
Danske domstoles  

 fortolkninger må derfor karakteriseres som udtryk for en realistisk  

 fortolkningsmetode.  

 Ved realistisk fortolkning, som står i modsætning til den formalistiske  

 fortolkning, forstås især, at domstolene har været præget af en række  

 forskelligartede sekundære fortolkningsbidrag, som rækker ud over den  

 sproglige  

 affattelse og klare tilkendegivelser i lovforarbejder m.v.
Det er forsvarligt  

 at hævde, at domstolene har været præget af en resultatvurderende eller  

 resultatbestemt  

 holdning.
Domstolene har bl.a. set det som deres opgave at nå resultater, der  

 giver retspolitisk rimelige afgørelser.
Domstolene bestræber sig således på  

 at  

 foretage retsanvendelsen på en virkelighedsnær måde. Som det fremgår af det netop  

 citerede uddrag fra Skatteretten I, skal der foretages en  

 realistisk  

 fortolkning i modsætning til en formalistisk fortolkning i de enkelte  

 skattesager.
I nærværende sag medfører dette synspunkt vedrørende en  

 realistisk  

 fortolkningsstil, at ejendommen ikke kan anses som værende stillet til  

 klagerens rådighed i første halvår af 2001, idet formuleringen stillet  

 til rådighed  

 må forudsætte, at ejendommen er til hovedaktionærens fulde og reelt  

 uindskrænkede  

 rådighed svarende til den rådighed, der normalt tilkommer en lejer af fast  

 ejendom.
 Ud fra en realistisk  

 fortolkning af formuleringen stillet til rådighed må det således  

 konkluderes,  

 at ejendommen ikke i første halvdel af 2001 har været stillet til rådighed  

 for  

 hovedanpartshaveren, idet den omfattende ombygning har betydet, at alene en  

 mindre del af boligen har kunnet anvendes til boligformål.
Såfremt man i stedet for en  

 ombygning af ejendommen forestiller sig, at ejendommen eksempelvis var  

 nedbrændt, skulle man således ifølge skatteankenævnets opfattelse også i  

 denne  

 situation foretage beskatning af fri helårsbolig ud fra ligningslovens § 16,  

 stk. 9, idet ejendommen også i dette tilfælde er stillet til rådighed for  

 hovedaktionæren.
Ud fra en realistisk fortolkningsstil er der imidlertid ikke  

 tvivl om, at man i dette tilfælde højst sandsynligt ikke ville anse  

 ejendommen  

 som værende stillet til rådighed for hovedaktionæren.
Der er ikke grundlag  

 for  

 at foretage en sondring mellem henholdsvis ombygningssituationen og den her  

 nævnte tilintetgørelse af ejendommen i medfør af en brand, idet begge  

 situationer er kendetegnet ved, at den pågældende ejendom ikke er stillet til  

 rådighed for hovedaktionæren.
 På baggrund af ovenstående  

 gøres det sammenfattende gældende, at værdien af fri helårsbolig skal  

 ansættes  

 som selvangivet for indkomståret 2001. Ejendommen har ikke været stillet til  

 rådighed for hovedanpartshaveren i første halvdel af 2001 på grund af den  

 omfattende ombygning af ejendommen, hvorfor der ikke er hjemmel til  

 anvendelse  

 af de skematiske bestemmelser i ligningslovens § 16, stk. 9. Det gøres  

 således  

 gældende, at en anvendelse af ligningslovens § 16, stk. 9, forudsætter, at  

 ejendommen er til hovedaktionærens fulde og reelt uindskrænkede rådighed,  

 svarende til den rådighed der normalt tilkommer en lejer af fast ejendom.  

 Såfremt dette reelt ikke er tilfældet  f.eks. på grund af en betydelig  

 ombygning af den pågældende ejendom  kan der ikke ske beskatning i  

 henhold til  

 de skematiske regler, idet der i så fald ikke er tale om en bolig, der  

 er  

 stillet til rådighed.
Klagerens  

 repræsentant har henvist til Landsskatterettens kendelse af 21. marts 2005 i  

 sagen 2-1-1905-0370. Den pågældende sommerbolig blev anset for ubeboelig i en  

 periode på grund af ombygning.
De skematiske regler i ligningsloven kan ikke  

 anvendes i perioder med ubeboelighed.
En ejendom er ikke til  

 rådighed i den  

 periode, hvor den er under ombygning.
Der  

 henvises til, at ejendommen ikke er gratis for klageren i den foreliggende  

 sag.  

 Klageren har selvangivet værdi af fri bolig inkl. forbrug med 15.500 kr. pr.  

 måned i perioden 1. januar  30. juni 2001. Beløbet svarer til det  

 beløb, som  

 Landsskatteretten fastsatte i sin kendelse af 17. maj 2002 vedrørende  

 indkomståret 1999 (j.nr. 2-1-1905-0329). Den tidligere sag vedrørte hele  

 ejendommen.
Alligevel valgte man at anvende det fulde beløb 15.500 kr. pr.  

 måned i perioden 1. januar  30. juni 2001. Ejendommen var ubeboelig i  

 de  

 første 6 måneder af 2001. Værdi af fri bolig skal derfor ansættes til  

 markedsværdien i henhold til ligningslovens § 16, stk. 3. Man valgte beløbet  

 15.500 kr., som er markedslejen for hele ejendommen.
 Skatteankenævnet  

 har anset ejendommen for ubeboelig i januar 2001, da ibrugtagningstilladelsen  

 er af 1. februar 2001. Det er repræsentantens opfattelse, at ejendommen var  

 ubeboelig indtil den 30. juni 2001. Der henvises til det forelagte  

 billedmateriale.
Ejendommen  

 har ikke været almindeligt beboelig.
Ejendommen ligger i et eksklusivt  

 kvarter  

 ned til X Å.
Der er ikke nogen ledige byggegrunde i kvarteret.
Man må derfor  

 købe noget gammelt og derefter bygge om.
Arkitekten er af den opfattelse, at  

 ejendommen har været ubeboelig til den 1. oktober 2001.  

 Ibrugtagningstilladelsen af 1. februar 2001 vedrører kun den del af om- og  

 tilbygningen, der kræver en formel byggetilladelse fra kommunen.
Mange  

 ombygninger, f.eks. indvendig, kræver ikke ibrugtagningstilladelse.
Denne del  

 af ombygningen var ikke færdig pr. 1. februar 2001. Færdiganmeldelse er først  

 af 14. august 2001. Ejendommen er ikke til klagerens fulde rådighed, selv om  

 enkelte rum er blevet færdigombygget.
En anvendelse af bestemmelsen  

 i ligningslovens § 16, stk. 9, må forudsætte, at ejeren har en reel og  

 uindskrænket rådighed over ejendommen.
Til illustration heraf skal der  

 henvises  

 til en række ikke-offentliggjorte landsskatteretskendelser vedrørende den  

 tilsvarende bestemmelse for sommerboliger  ligningslovens § 16, stk. 5  

  hvor  

 spørgsmålet som i nærværende sag har været, om den pågældende ejendom har  

 været  

 stillet til ejerens rådighed.
Der kan i den forbindelse henvises til  

 Landsskatterettens  

 kendelser i sagerne 2-1-1905-0399, 2-2-1822-1590, 2-1-1905-0369 og  

 2-1-1905-0370.
Landsskatterettens j.nr.  

 2-1-1905-0399 drejede sig om et selskab, som tilbage i 1985 havde opnået  

 tilladelse fra Planstyrelsen til at erhverve et sommerhus og til at udleje  

 huset til de ansatte i selskabet.
Udlejningen måtte ifølge tilladelsen kun  

 ske  

 til ansatte i selskabet, der ikke tillige var aktionærer.
Efter erhvervelsen  

 fungerede sommerhuset udelukkende som et personalesommerhus, der var til  

 rådighed for de ansatte.
I overensstemmelse med det stillede vilkår fra  

 Planstyrelsen benyttede hovedaktionæren ikke sommerhuset.
I 2001 var  

 sommerhuset udlejet 10 uger og 4 dage  altså ikke tilstrækkelig mange  

 uger til  

 at blive anset som et personalesommerhus i forhold til de nye skatteregler.  

 Dette medførte, at skattemyndighederne anså hovedaktionæren for skattepligtig  

 af værdien af fri sommerbolig  på trods af at hovedaktionæren pga.  

 vilkåret  

 fra Planstyrelsen aldrig havde benyttet sommerhuset.
Landsskatteretten  

 fastslog  

 imidlertid, at Planstyrelsens forbud medførte, at der ikke var grundlag for  

 at  

 gennemføre en beskatning af hovedaktionæren efter de nye skematiske regler.
Formodningsreglen ansås  

 ligeledes for afkræftet i den næstanførte sag - Landsskatterettens j.nr.  

 2-2-1822-1590  henset til, at selskabet havde indgået en  

 udlejningsaftale med  

 et udlejningsbureau, hvorefter selskabet var forpligtet til ikke at lade  

 andre  

 benytte det pågældende sommerhus.
Hovedaktionæren havde desuden selv et  

 sommerhus beliggende tæt ved selskabets sommerhus.
Dette private sommerhus  

 var  

 indrettet med hovedaktionærens personlige ting, hvorimod selskabets sommerhus  

 udelukkende var indrettet med henblik på udlejning.
Landsskatteretten  

 fastslog  

 på denne baggrund, at det ikke med tilstrækkelig sikkerhed kunne  

 fastslås, at  

 sommerhuset var stillet til hovedaktionærens rådighed, og formodningen herfor  

 måtte derfor anses for afkræftet, hvilket medførte, at hovedaktionæren  

 ikke  

 skulle beskattes efter de nye skematiske regler.
Såfremt ejeren reelt ikke kan  

 råde over sommerhuset i en nærmere angiven periode, er der ikke grundlag for  

 at  

 gennemføre en beskatning efter de skematiske regler i denne periode, jf.  

 Landsskatterettens j.nr. 2-1-1905-0369. Sagen drejede sig om et  

 udlejningssommerhus, som ikke kunne udlejes i vinterhalvåret på grund af høj  

 vandstand i området.
Landsskatteretten lagde til grund, at den pågældende  

 skatteyder som udgangspunkt skulle beskattes af værdien af fri sommerbolig,  

 da  

 han havde haft rådighed over den.
I vinterhalvåret var der imidlertid risiko  

 for oversvømmelse, hvilket hindrede udlejning.
På den baggrund fastslog  

 Landsskatteretten, at skatteyderen ikke kunne anses for skattepligtig af  

 værdien af fri sommerbolig i vinterhalvåret.
I den sidstnævnte sag, j.nr.  

 2-1-1905-0370, ansås formodningsreglen ligeledes for afkræftet i den periode,  

 hvor det omhandlede sommerhus havde været under ombygning.
Der var tale om et  

 sommerhus, som hovedanpartshaverens tømrer- og snedkerselskab havde erhvervet  

 pr. 1. april 2000. Virksomheden påbegyndte i 2001 en omfattende renovering af  

 sommerhuset, som bl.a. bestod af tilbygning af soverum, ombygning af et af de  

 eksisterende soverum til gang, tilbygning til køkken samt renovering af  

 stuegulv og skabe.
Sommerhuset kunne pga. ombygningsarbejdet ikke anvendes  

 efter dets formål, idet alle rummene var berørt enten pga. selve  

 ombygningsarbejdet eller pga. opbevaring af møbler og byggematerialer m.v. i  

 de  

 øvrige rum.
 Landsskatteretten fastslog,  

 at der ikke skulle ske beskatning i de perioder, hvor sommerhuset havde været  

 ubeboeligt pga. ombygningen, hvilket indebar, at skatteyderen alene skulle  

 beskattes af værdien af fri sommerbolig i 5 måneder, idet Landsskatteretten  

 vurderede, at sommerhuset de resterende 7 måneder havde været ubeboeligt pga.  

 ombygningen.
På baggrund af disse  

 afgørelser kan det sammenfattende konstateres, at i det omfang, skatteyderen  

 ikke har en fuld og uindskrænket rådighed over ejendommen, er der ikke  

 grundlag  

 for en beskatning efter de skematiske regler i ligningsloven.
Det gælder,  

 uanset af hvilken årsag den pågældende ejendom ikke kan anses for at være  

 stillet til rådighed - forbud, udlejning, oversvømmelse eller ombygning, jf.  

 de  

 ovenstående ikke-offentliggjorte afgørelser.
Told- og Skattestyrelsens udtalelse Told- og Skattestyrelsen har  

 indstillet ansættelsen stadfæstet.
Der er henvist til de udarbejdede  

 oversigter  

 over klagers faktiske benyttelse af villaen, hvoraf fremgår, at huset har  

 været  

 til rådighed for klager i den omhandlede periode.
 For så vidt angår  

 sommerboligsagerne, har Told- og Skattestyrelsen henvist til, at der i disse  

 sager har været tale om, at de pågældende skatteydere ikke har haft rådighed  

 over de pågældende sommerboliger hele året, som tilfældet er i den  

 foreliggende  

 sag vedrørende en helårsbolig.
 Sagen adskiller sig fra  

 afgørelserne vedrørende værdi af fri sommerbolig efter ligningslovens § 16,  

 stk. 5, derved, at der ikke har været rådighed over sommerboligerne hele  

 året.
Landsskatterettens bemærkninger og begrundelse Ligningslovens § 16, stk. 9,  

 er med virkning fra og med indkomståret 2001 ændret ved lov nr. 459 af 31.  

 maj  

 2000 om ændring af forskellige skattelove, lov om en arbejdsmarkedsfond og  

 lov  

 om Arbejdsmarkedets Tillægspension (Hovedaktionærer med fleres personalegoder  

 og udbytter). Bestemmelsen har herefter følgende affattelse:
Stk. 9. Stk. 7 og 8 omfatter  

 ikke boliger, der er stillet til rådighed som led i et ansættelsesforhold,  

 hvis  

 den ansatte er direktør eller en anden medarbejder med væsentlig indflydelse  

 på  

 egen aflønningsform.
For denne persongruppe sættes den skattepligtige værdi  

 til  

 6 pct. af den del af beregningsgrundlaget, der ikke overstiger et grundbeløb  

 på  

 2.150.000 kr., og 8 pct. af resten.
Grundbeløbet i 2. pkt. reguleres efter  

 ejendomsværdiskattelovens § 14. Beregningsgrundlaget er det største beløb af  

 enten ejendomsværdien pr. 1. januar i indkomståret eller anskaffelsessummen  

 opgjort i henhold til ejendomsavancebeskatningslovens § 4, stk. 2 eller 3,  

 med  

 tillæg af forbedringer foretaget efter anskaffelsen, dog kun forbedringer  

 foretaget inden den 1. januar i indkomståret.
Såfremt anskaffelsessummen er  

 opgjort efter ejendomsavancebeskatningslovens § 4, stk. 3, 1. eller 2. pkt.,  

 medregnes kun forbedringer foretaget efter den 19. maj 1993.  

 Forbedringsudgifter på bygninger, der er undergivet fredning i henhold til  

 bygningsfredningsloven eller forbedringsudgifter, som modsvares af tilskud  

 m.v., der er skattefrie, skal ikke tillægges.
Når anskaffelsessummen opgøres  

 efter ejendomsavancebeskatningslovens § 4, stk. 3, er selskabets valg af  

 anskaffelsessum bindende i forhold til senere opgørelser efter denne  

 bestemmelse.
Ved opgørelsen af beregningsgrundlaget for boliger, for hvilke  

 ejendomsværdien fordeles efter vurderingslovens § 33, stk. 5, 2. pkt., § 33,  

 stk. 6, 2. pkt., eller § 33, stk. 7, 2. pkt., skal kun den del, der tjener  

 til  

 bolig for den ansatte, medregnes.
Ved opgørelsen af beregningsgrundlaget for  

 andre boliger skal den del, der udelukkende anvendes erhvervsmæssigt, ikke  

 medregnes.
Hvis arbejdsgiveren m.v., jf. stk. 1, sælger helårsboligen til en  

 ny  

 arbejdsgiver m.v., jf. stk. 1, hvor den ansatte direktør m.v., jf. 1. pkt.,  

 også har væsentlig indflydelse på egen aflønning, anvendes anskaffelsessummen  

 fra  

 ansættelsesforholdet hos den sælgende arbejdsgiver m.v., såfremt den er  

 højest.  

 Herudover medregnes udgifter til ejendomsskatter, som afholdes af  

 arbejdsgiveren m.v., jf. stk. 1, til den skattepligtige indkomst.
Den  

 skattepligtige værdi nedsættes med den skattepligtiges betaling i  

 indkomståret  

 til arbejdsgiveren m.v. for råderetten. 2.  11. pkt. finder ikke  

 anvendelse,  

 såfremt en ansat direktør eller en medarbejder med væsentlig indflydelse på  

 egen aflønningsform ifølge anden lovgivning er omfattet af og opfylder en  

 pligt  

 til at bebo helårsboligen. Det lægges til grund, at  

 klageren havde rådighed over boligen i ombygningsperioden, hvor han og hans  

 familie beboede villaen.
Denne er efterfølgende solgt tilbage til klageren.  

 Der  

 er efter bestemmelsen i ligningslovens § 16, stk. 9, ikke mulighed for at  

 differentiere ved værdiansættelsen.
Skatteankenævnets afgørelse stadfæstes  

 derfor.
