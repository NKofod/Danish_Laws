I Skrivelse af 18. Februar 1942 har Direktoratet udbedt sig en Udtalelse  

 over den hoslagt tilbagefølgende Sag vedrørende Beskikkelse af Tilsynsværge i  

 Henhold til § 6 i Lov Nr. 118 af 13. April 1938 om sindssyge Personers  

 Hospitalsophold for N.
N., der den 28. Januar 1942 ved Politiets Bistand blev  

 tvangsindlagt paa Sindssygehospitalet i X.
 Det fremgaar af Sagen, at Patienten tidligere har været tvangsindlagt paa  

 Hospitalet, og at hans Moder da var beskikket som Tilsynsværge for ham, men  

 at han efter forudgaaende Prøveudskrivning blev endeligt udskrevet fra  

 Hospitalet den 18. Juli 1941.
I Anledning af en af Direktoratet fremsat Anmodning om Beskikkelse af  

 Tilsynsværge for den paagældende har Skifteretten for X.
Købstad m. v.  

 udtalt, at Moderen i Henhold til den hende under den foregaaende  

 Tvangsindlæggelse meddelte Beskikkelse maa kunne udøve Værgemaalet ogsaa  

 under den nu skete Tvangsindlæggelse.
Direktoratet har derimod henvist til,  

 at beskikkelsen af Tilsynsværgen maa være bortfaldet ved Patientens endelige  

 Udskrivning den 18. Juli 1941, og at en fornyet Værgebeskikkelse derfor naa  

 være fornøden.
 Foranlediget heraf skal man meddele, at Justitsministeriet kan tiltræde  

 det af Direktoratet indtagne Standpunkt.
