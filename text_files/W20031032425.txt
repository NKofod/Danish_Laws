Kendelse afsagt af Tvistighedsnævnet den 2. april 2003 i sagerne 02.2003  

 og 03.2003 Elev  

 A og A1 mod virksomhed B Mellem  

 klageren elev A, født den 16. januar 1982, og indklagede, virksomhed B, blev  

 den 8. januar 2001 indgået uddannelsesaftale, hvorefter klageren skulle  

 uddannes som cykelmekaniker med uddannelsesperiode fra den 27. december 1999  

 til den 26. september 2002.
 Mellem  

 klageren elev A1, født den 11. februar 1951 og samme indklagede blev den 30.  

 marts 2001 indgået uddannelsesaftale, hvorefter klageren skulle uddannes som  

 cykelmekaniker med uddannelsesperiode fra den 9. april 2001 til den 30. juni  

 2003.
Af  

 begge uddannelsesaftaler fremgår, at virksomheden er beliggende i Guldborg og  

 at arbejdsstedet er Maribo.
Der er ikke afkrydset i feltet for skiftende  

 arbejdssteder.
 Klagerne  

 har ved deres organisation, Dansk Metalarbejderforbund, ved klageskrifter  

 modtaget den 8. januar 2003 indbragt sagerne for Tvistighedsnævnet.
 A  

 har påstået indklagede tilpligtet at betale 64.401,00 kr. med tillæg af  

 feriepenge  

 af 51.958,28 kr. og med tillæg af procesrenter fra den 8. januar 2003.
 A1  

 har påstået indklagede tilpligtet at betale 78.264,56 kr. med tillæg af  

 feriepenge af 65.844,87 kr. og med tillæg af procesrenter fra den 8. januar  

 2003.
 Klagernes  

 krav vedrører overarbejde, herunder navnlig i forbindelse med ikke afholdte  

 spisepauser, betaling for transporttid til en arbejdsplads i Rødbyhavn og  

 kørselsgodtgørelse i forbindelse hermed.
 Indklagede  

 har i begge sager påstået frifindelse.
 Klagerne  

 har givet personligt møde for nævnet.
Indklagede  

 blev den 6. marts 2003 taget under konkursbehandling.
Indklagedes advokat har  

 den 7. marts 2003 meddelt, at kurator er advokat C, Nykøbing F, og at boet  

 ikke  

 indtræder i tvistighedsnævnssagen.
Klagerne  

 har redegjort for deres krav.
Der er desuden afgivet forklaring af  

 butiksbestyrer D.
A  

  

  

 har forklaret bl.a., at han i et par uger  

 i begyndelsen af april og nogle dage før den 16. juni 2001 arbejdede som  

 arbejdsmand i indklagedes forretning i Rødbyhavn,  

 der skulle renoveres og gøres klar til åbning den 16. juni 2001. Efter  

 åbningen  

 af forretningen i Rødbyhavn var han som altovervejende hovedregel alene, når  

 han arbejdede dér.
Han kunne kun holde frokostpause, når dette var muligt af  

 hensyn til kunderne.
Når han arbejdede i Maribo var han som regel sammen med  

 butiksbestyrer D.
Når de var to i butikken i Maribo kunne det ofte godt lade  

 sig gøre at holde frokost, men frokosttidspunktet lå ikke fast, og det skete,  

 at en frokostpause blev afbrudt.
 A1  

  

  

 har i det væsentlige forklaret i  

 overensstemmelse med A.
Butiksbestyrer D  

  

  

 har forklaret bl.a., at han ganske få  

 gange har arbejdet i butikken i Rødby.
Direktør E var yderst sjældent i Rødby  

 eller Maribo.
I Maribo kunne klagerne godt afholde deres frokostpauser  

 uforstyrret, men tidspunktet lå ikke fast.
Klagerne var af og til alene også  

 i  

 Maribo, f.eks. når han afholdt ferie.
I  

 sagens behandling har som faste medlemmer af Tvistighedsnævnet deltaget  

 Mogens  

 Kroman (formand), advokat Tine B.
Skyum og konsulent Pernille Knudsen (begge  

 Dansk Arbejdsgiverforening), samt konsulent Ane K.
Lorentzen  

    

  

 og konsulent Astrid Dahl (begge  

 Landsorganisationen i Danmark). Derudover har som særligt sagkyndigt medlem  

 deltaget Svend-Aage Kroman, Dansk Industri og Keld Larsen, Dansk Metal.
 Tvistighedsnævnets bemærkninger.
 Nævnet  

 finder ikke grundlag for at tilsidesætte klagerens krav vedrørende løn og  

 kørselsgodtgørelse i forbindelse med kørsel til Rødbyhavn.
For  

 så vidt angår klagernes krav vedrørende overarbejde bemærkes, at opgørelserne  

 i  

 relation til spisepauser i Rødbyhavn lægges til grund, dog således, at der  

 ikke  

 medtages krav vedrørende perioden fra den 9. april til den 16. juni 2001,  

 hvor  

 butikken ikke var åben.
Det lægges til grund, at klagerne som altovervejende  

 hovedregel kunne afholde frokost, når de arbejdede i Maribo, men  

 frokosttidspunktet lå ikke fast.
Klagerne findes i mindre omfang at burde  

 kompenseres herfor.
På denne baggrund, og henset til den usikkerhed, der  

 generelt er forbundet med klagernes opgørelser over meget lange perioder,  

 fastsættes overarbejdskravet skønsmæssigt som nedenfor bestemt.
 Der  

 tilkendes A 20.000 kr. vedrørende overarbejde, 2.500 kr. i feriepenge heraf  

 og  

 12.442,72 kr. i kørselsgodtgørelse, i alt 34.942,72 kr.
 Der  

 tilkendes A1 35.000 kr. vedrørende overarbejde, 4.375 kr. i feriepenge heraf  

 og  

 25.467,98 kr. i kørselsgodtgørelse, i alt 64.842,98 kr.
 T h i  

    

  

 b e s t e m  

 m e s:
 Indklagede,  

 virksomhed B, skal inden 14 dage til klageren A betale 34.942 kr. med tillæg  

 af  

 procesrente fra den 8. januar 2003 til betaling sker og til klageren A1  

 betale  

 64.842,98 kr. med tillæg af procesrente fra den 8. januar 2003 til betaling  

 sker.
Hver  

 part bærer sine egne omkostninger Denne  

 kendelse kan inden 8 uger efter nævnets afgørelse indbringes for domstolene.
