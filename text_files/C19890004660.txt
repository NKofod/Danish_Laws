(Belægning af dagpengekort ved 1.  

 ledighedsdag m.v., ændrede regler ved søgnehelligdage og tidsbegrænsning  

 af udbetalingsperioden for fuldtidsforsikrede) Direktoratet har i bekendtgørelse nr. 876 af 29. december 1988 fastsat  

 regler for belægning af dagpengekort ved 1. ledighedsdag m.v., ændrede regler  

 ved søgnehelligdage og tidsbegrænsning af udbetalingsperioden for  

 fuldtidsforsikrede.
Til brug herfor har direktoratet udarbejdet denne  

 vejledning.
Til § 1, nr. 2 Et medlem, der er ansat hos 2 arbejdsgivere og opfylder  

 beskæftigelseskravet hos begge, vil ved hjemsendelse eller afskedigelse fra  

 begge arbejdsgivere samme dag kunne få udbetalt dagpengegodtgørelse fra begge  

 arbejdsgivere i alt svarende til mere end dagpenge for 6,3 timer.
 Medlemmet, der således har fået udbetalt dagpengegodtgørelse for samme dag  

 fra flere arbejdsgivere, kan dog maximalt få belagt dagpengekortet med 6,3  

 timer (teknisk belægning).
Et medlem arbejder fx hos henholdsvis arbejdsgiver A og arbejdsgiver B med  

 7,6 timer hos hver om mandagen i uge 3, i alt 15,2 timer.
Medlemmets  

 dagpengekort skal denne mandag belægges med medlemmets arbejdstimer, det vil  

 sige med 15,2 timer.
 Medlemmet opsiges hos begge arbejdsgivere om mandagen til fratrædelse  

 samme dag.
 Medlemmet har i de sidste 4 uger arbejdet således, at arbejdsgiver A skal  

 betale en dagpengegodtgørelse for 5 timer (omregnet til 4 belægningstimer),  

 og arbejdsgiver B skal betale en dagpengegodtgørelse for 6 timer (omregnet  

 til 4,8 belægningstimer), det vil sige, at medlemmet i alt modtager  

 dagpengegodtgørelse for 11 timer eller 8,8 omregnede belægningstimer.  

 Medlemmets dagpengekort skal dog for tirsdagen alene belægges med 6,3 timer  

 og ikke med yderligere for den udbetalte dagpengegodtgørelse.
 Timerne fra den tekniske belægning fra dagpengegodtgørelsen skal medgå i  

 beregningen af beskæftigelsens omfang i 13-ugers-perioden ved timeoverførsel.
 Dagpengegodtgørelsen skal omregnes med den angivne faktor, hvis medlemmet  

 er hjemsendt og får dækning for dele af en dag, eller hvis medlemmet arbejder  

 på mindre end fuld, sædvanlig arbejdstid og dermed får udbetalt  

 dagpengegodtgørelse i forhold til det antal timer, medlemmet var ansat til,  

 det vil sige mindre end 7,6 timer pr. dag.
 Den tekniske belægning for dagpengegodtgørelsen skal anføres på  

 dagpengekortet på medlemmets 1. ordinære ledighedsdag.
 Arbejder et medlem fx normalt i en 5 dages uge fra mandag til og med  

 fredag, og medlemmet ophører i arbejdet fredag, skal dagpengekortet teknisk  

 belægges med 6,3 timer den 1. ordinære arbejdsdag, det vil sige den følgende  

 mandag for en udbetalt dagpengegodtgørelse.
 Skal medlemmet normalt stå til rådighed for en 7-dages uge, fx tjenere  

 eller fiskere, således at arbejdsløshedskassen i tilfælde af sygdom, fri for  

 egen regning m.v. ville teknisk belægge dagpengekortet alle ugens dage, skal  

 en teknisk belægning for dagpengegodtgørelse i tilfælde af arbejdsophør en  

 fredag eller en lørdag ske henholdsvis lørdag eller søndag.
 Har et medlem arbejdet mandag, tirsdag og onsdag i en uge (pt. 7,6 timer x  

 3) og får udbetalt en dagpengegodtgørelse om torsdagen (pt. 6,3 timer), vil  

 medlemmet på grund af mindsteudbetalingsreglen i § 9 ikke kunne få  

 arbejdsløshedsdagpenge for fredagen, da medlemmet har mindre end 9 timers  

 ledighed i ugen.
 Er medlemmets 1. ledighedsdag en mandag, og opnår medlemmet ikke  

 beskæftigelse i den resterende del af ugen, skal arbejdsløshedsdagpenge i den  

 pågældende uge udbetales med individuel sats, idet der ikke er påført  

 dagpengekortet timer fra lønarbejde om mandagen, men alene er foretaget en  

 teknisk belægning.
Til § 1, nr. 3 Søgnehelligdage (§ 3) Det er en betingelse for udbetaling af dagpenge for søgnehelligdage, at  

 der foreligger ledighed svarende til en normal arbejdsuge før helligdagen(e).  

 Arbejdsfordeling eller virksomhedslukning på grund af ferie betragtes ikke  

 som ledighed.
 Perioder, hvori der under ledighed forekommer sygdom, ferie eller  

 kursusdeltagelse, betragtes i denne forbindelse som ledighed.
 Eks.: beskæftigelse:
A = arbejde L = ledighed SH = søgnehelligdage Medlemmet har været ledig en uge forud for helligdagen og vil derfor være  

 berettiget til dagpenge.
 Søgnehelligdage ved jul og påske betragtes som en helhed, således at  

 betingelserne for udbetaling af dagpenge for disse dage skal være opfyldt  

 forud for den første helligdag.
 Hvis der i perioden forekommer beskæftigelse, der har karakter af  

 egentligt lønarbejde, kan der ikke udbetales søgnehelligdagsdagpenge,  

 hvorimod bibeskæftigelse samt belægning af dagpengekortet som følge af  

 timeoverførsel, arbejdsfri indtægter eller borgerlige ombud og lignende ikke  

 afbryder ledige perioder omkring søgnehelligdagen(e).
 Delvist arbejde på søgnehelligdage udelukker ikke retten til at oppebære  

 supplerende dagpenge for den/de pågældende dage.
 Grundlovsdag betragtes i relation til udbetaling af dagpenge for  

 søgnehelligdage som 1/2 søgnehelligdag.
 Udbetaling af en opsparet søgnehelligdagsbetaling er uden betydning for  

 retten til dagpenge for søgnehelligdage.
 Det er endvidere uden betydning, at medlemmet har fået udbetalt en  

 dagpengegodtgørelse fra arbejdsgiveren, hvis medlemmet i øvrigt opfylder  

 betingelsen om ledighed i en uge forud for søgnehelligdagen(e).
 Undtagelsen i § 3, stk. 3, vedrører ikke faglige områder, hvor man som  

 udgangspunkt opererer med en normal 5-dages uge, men ifølge overenskomsten er  

 forpligtet til at udføre arbejde også i weekender og på  

 søgnehelligdage/helligdage, mod at man senere afspadserer og/eller oppebærer  

 tillæg til den normale løn.
 Afsnittet vedrører medlemmer af arbejdsløshedskasser, hvor man  

 traditionelt og ifølge overenskomst principielt betragter alle ugens dage som  

 ligestillede.
 Dette er fx tilfældet med Tjenernes, Musikernes og Artisternes  

 Arbejdsløshedskasse, Gastronomernes Arbejdsløshedskasse og Hotel- og  

 Restaurationspersonalets Arbejdsløshedskasse.
Til § 1, nr. 4 Når arbejdsgiverens forpligtelse til at udbetale dagpengegodtgørelse for  

 1. ledighedsdag efter overgangsbestemmelserne til samme medlem er bortfaldet,  

 skal arbejdsgiveren over for medlemmet skriftligt oplyse på hvilke dage og  

 for hvilke tidspunkter, medlemmet har modtaget dagpengegodtgørelse.  

 Erklæringen skal underskrives af medlemmet og arbejdsgiveren og af medlemmet  

 gives til arbejdsløshedskassen.
 Erklæringen er dokumentation for, at arbejdsgiveren har opfyldt  

 arbejdsløshedsforsikringslovens forpligtelse til at betale medlemmet  

 dagpengegodtgørelse for 1. ledighedsdag.
 Hvis arbejdsløshedskassen imidlertid kan konstatere, at  

 dagpengekortet/kortene af medlemmet er blevet teknisk belagt, og at  

 arbejdsløshedskassen derfor har tilbageholdt dagpenge svarende til det antal  

 1. ledighedsdage, som forudsættes i arbejdsløshedsforsikringsloven, at  

 arbejdsgiveren skal betale til det samme medlem, kan arbejdsløshedskassen  

 genoptage udbetalingen af dagpenge til medlemmet, hvis de almindelige  

 betingelser herfor er opfyldt, selvom erklæringen ikke endnu er givet til  

 arbejdsløshedskassen.
 Hvis medlemmet på grund af uoverensstemmelse med arbejdsgiveren om dennes  

 forpligtelse til at betale dagpengegodtgørelse ikke har modtaget  

 dagpengegodtgørelse, men medlemmets dagpengekort af arbejdsløshedskassen er  

 blevet teknisk belagt for det antal 1. ledighedsdage, som det forudsættes i  

 arbejdsløshedsforsikringsloven, at arbejdsgiveren skal betale til det samme  

 medlem, kan arbejdsløshedskassen dog også genoptage udbetalingen af dagpenge  

 til medlemmet for 1. ledighedsdag, hvis de almindelige betingelser herfor er  

 opfyldt.
