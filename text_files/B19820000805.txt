§ 1 I bekendtgørelse nr. 83 af 27. februar 1979 af forretningsorden for  

 ligningsrådet og statsskattedirektoratet foretages følgende ændringer:
 1. I § 28, stk. 1, indsættes efter  

 "ansættelser":
 "(vurderinger)".
 2. I § 28, stk. 2, indsættes efter  

 "ansættelse":
 "(vurdering)".
 3. § 29 affattes således:
 "§ 29. Klager til landsskatteretten over et skyldråds vurdering af  

 fast ejendom vil af landsskatteretten inden sagens kontormæssige behandling  

 blive tilsendt direkte til udtalelse i statsskattedirektoratet uden  

 forudgående høring af skyldrådet, hvor direktoratet over for  

 landsskatteretten har udtalt ønske herom, eventuelt for nærmere angivne,  

 begrænsede sagsområders vedkommende.
Stk. 2.  I de i stk. 1 omhandlede sager kan direktoratet  

 indhente skyldrådets erklæring over sagen, og direktoratet kan foretage  

 besigtigelse af den ejendom, klagen vedrører, samt af eventuelle til  

 sammenligning fremdragne ejendomme.
Ved besigtigelse af fast ejendom skal der  

 gives klageren passende varsel.
 Stk. 3.  Hvor vurderingen af en fast ejendom er påklaget  

 til landsskatteretten, kan direktoratet indbringe andre ansættelser af samme  

 ejendom end den påklagede for retten.
Stk. 4.  Er en vurdering påklaget af en anden end  

 ejeren, og forelægges sagen af landsskatteretten direkte for  

 statsskattedirektoratet, inden den kontormæssige behandling påbegyndes, skal  

 der ved direktoratets foranstaltning gives ejeren lejlighed til at udtale sig  

 skriftligt i sagen.
Udtalelsen indsendes til direktoratet, som fremsender den  

 til landsskatteretten med direktoratets udtalelse over sagen i det hele, jfr.  

 stk. 1.
Stk. 5.  Andre klager over vurdering af fast ejendom,  

 der af landskatteretten sendes til udtalelse direkte i skyldrådene, og som af  

 disse tilbagesendes gennem statsskattedirektoratet, videresendes af  

 direktoratet til landsskatteretten.
Sagen kan i direktoratet gøres til  

 genstand for behandling som led i direktoratets almindelige revisions- og  

 tilsynsvirksomhed".
 4. § 30 ophæves.
§ 2 Bekendtgørelsen har virkning for klager til landsskatteretten vedrørende  

 17. almindelige vurdering og senere vurderinger.
