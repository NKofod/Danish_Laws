 I medfør af §§ 8, 8a, 88 og 110 i lov om miljøbeskyttelse, jf.  

 lovbekendtgørelse nr. 625 af 15. juli 1997, § 1, stk. 2, i Forvaltningsloven,  

 lov nr. 571 af 19. december 1985, og efter forhandling med justitsministeren  

 fastsættes:
 Formål m.v.
 § 1.  Formålet med miljømærkning af produkter er at  

 stimulere til et mere miljøvenligt forbrug ved vejledning af forbrugere og  

 indkøbere, som ønsker at handle miljøbevidst, samt at fremme udvikling,  

 afsætning og anvendelse af produkter, som er mindre miljøbelastende end andre  

 lignende produkter.
 § 2.  Det europæiske og det nordiske miljømærke er  

 frivillige miljømærkeordninger af varer og tjenesteydelser.
Tildeling og anvendelse af det europæiske  

 miljømærke § 3.  Ansøgning om tildeling af det europæiske  

 miljømærke med tilhørende dokumenter indgives til miljømærkesekretariatet.
 Stk. 2.  Ansøgningen skal udfærdiges på fælleseuropæiske  

 ansøgningsskemaer om tildeling af miljømærkelicens.
 § 4.  Kapitel 3 samt kapitel 8 - 11 i denne  

 bekendtgørelse finder tillige anvendelse for det europæiske miljømærke.
Gebyrer for det europæiske miljømærke § 5.  Gebyret for ansøgning om det europæiske  

 miljømærke (Blomsten) udgør 3.500 kr.
 § 6 .  Det årlige gebyr for anvendelse af det  

 europæiske miljømærke udgør 0,15% af licenshaverens omsætning inden for  

 Fællesskabet af det produkt, som har fået tildelt miljømærket.
 Stk. 2.  Anvendelsesgebyret udgør mindst 3.500 kr. om  

 året per licens.
Stk. 3.  Ved den årlige omsætning forstås det årlige  

 salg inden for Fællesskabet.
Den årlige omsætning baseres på priser ab fabrik  

 eksklusive moms.
 § 7.  Gebyrerne indbetales til Miljøstyrelsen efter  

 bestemmelserne i kapitel 8 i denne bekendtgørelse.
Tildeling af det nordiske miljømærke § 8.  Ansøgning om tildeling af det nordiske  

 miljømærke med tilhørende dokumenter indgives til miljømærkesekretariatet.
 Stk. 2.  Ansøgningen skal udfærdiges på fællesnordiske  

 ansøgningsskemaer om tildeling af miljømærkelicens.
 Stk. 3.  Ansøgeren skal underskrive ansøgningen.  

 Producenten skal tillige underskrive ansøgningen, uanset om ansøgningen  

 indgives af en anden i handelskæden.
 § 9.  Ansøgning skal indgives for hver produktgruppe.  

 En ansøgning kan omfatte flere produkter indenfor samme produktgruppe,  

 såfremt de repræsenterer ensartede forhold udfra et miljøsynspunkt.
 § 10.  Miljømærkesekretariatet behandler ansøgningen  

 efter kravene i de af Nordisk Miljømærkenævn vedtagne kriteriesæt for den  

 pågældende produktgruppe samt regler for Nordisk Miljømærkning af produkter  

 og træffer afgørelse om tildeling af miljømærke.
 Stk. 2.  Kriteriesættene gælder for en fastsat  

 gyldighedsperiode, jf. dog § 46.
 § 11.  Ved tildeling af miljømærke opnår licenshaver  

 ret til at anvende mærket på det pågældende produkt.
 Stk. 2.  Miljømærkesekretariatet indgår med hver  

 licenshaver en standardkontrakt om betingelserne for anvendelsen af mærket.
 § 12.  Ansøgeren afholder selv omkostninger i  

 forbindelse med ansøgningen til tests, målinger og andre lignende  

 omkostninger.
 Stk. 2.  Licens- eller registreringshaver afholder selv  

 omkostninger i forbindelse med dokumentation af fortsat overholdelse af  

 kriteriesættet til tests, målinger og andre lignende omkostninger.
 § 13.  Licensen udstedes for det ansøgte produkt, som  

 overholder produktgruppens kriteriesæt.
 Stk. 2.  Licensen kan dog omfatte flere produkter  

 indenfor samme produktgruppe, hvis produkterne repræsenterer ensartede  

 forhold udfra et miljøsynspunkt.
 § 14.  Licensen udstedes for kriteriesættets  

 resterende gyldighedsperiode.
 Stk. 2.  Ved udløb af gyldighedsperioden for et  

 kriteriesæt for en produktgruppe skal licenshaver ansøge på ny for at  

 opretholde ret til anvendelse af mærket.
 Stk. 3.  Når kriteriesættets gyldighedsperiode forlænges  

 uden ændringer, forlænges licensen uden ansøgning herom for samme tidsrum.
Anvendelse af det nordiske miljømærke § 15.  Licenshavere, som har fået tildelt licens af  

 miljømærkesekretariatet, har ret til at anvende det nordiske miljømærke i  

 Danmark.
Stk. 2.  Såfremt en licens, tildelt i et af de øvrige  

 nordiske lande, ønskes anvendt i Danmark, skal der ansøges om registrering  

 hos miljømærkesekretariatet.
Ansøgningen skal udfærdiges på fællesnordiske  

 ansøgningsskemaer om registrering af et miljømærket produkt.
Licenshaveren  

 skal tillige underskrive ansøgningen.
 § 16.  Licenshaver skal underrette  

 miljømærkesekretariatet, før der sker væsentlige ændringer i  

 produktionsprocessen, produktets sammensætning, konstruktion m.v. i forhold  

 til den oprindelige ansøgning, som kan påvirke produktets egenskaber og  

 miljøpåvirkning i relation til kriteriesættet.
 Stk. 2.  Miljømærkesekretariatet afgør, om ændringen er  

 af en sådan karakter, at fornyet sagbehandling er påkrævet for at undersøge,  

 om produktet stadig opfylder kriteriesættet, jf. § 24.
 § 17.  Licensen eller registreringen kan opsiges  

 skriftligt med 3 måneders varsel af licens- eller registreringshaver.
§ 18.  Licensen eller registreringen kan overdrages  

 til andre fysiske eller juridiske personer i Danmark.
Erhververen indtræder i  

 overdragerens rettigheder og forpligtelser overfor miljømærkesekretariatet.
Stk. 2.  Licens- eller registreringshaver skal  

 underrette miljømærkesekretariatet om ejerskifte ved indsendelse af kopi af  

 aftalen.
Miljømærkesekretariatet foretager en registrering af erhververen.
 § 19.  Det miljømærkede produkts handelsnavn og  

 parallelle handelsnavne skal være noteret sammen med licensen eller  

 registreringen.
 Stk. 2.  Licens- eller registreringshaver skal  

 underrette miljømærkesekretariatet om navneændringer heri.
Placering af det nordiske miljømærke,  

 markedsføring og øvrige § 20.  Henvisning til det nordiske miljømærke i  

 reklamer m.v. må kun ske, når mærket er blevet tildelt, og kun i forbindelse  

 med det bestemte produkt, der er omfattet af en tildelt licens.
 Stk. 2.  Der må ikke ske henvisning til det nordiske  

 miljømærke, når licensen eller registreringen er inddraget.
 Stk. 3.  Ukorrekt eller vildledende anvendelse eller  

 markedsføring af det nordiske miljømærke er ikke tilladt.
 Stk. 4.  Anvendelse eller markedsføring af et mærke  

 eller logo, der kan føre til forveksling med det nordiske miljømærke, er ikke  

 tilladt.
§ 21 .  En licens - eller registreringshaver, som har  

 fået tildelt licens eller registrering til at anvende miljømærket, kan  

 placere varemærket »Svanen« med licensnummer og eventuelt  

 forklarende undertekst på produktet eller på emballagen. »Svanen«  

 skal placeres holdbart og tydeligt på produktet eller på emballagen.
I hvert  

 kriteriesæt kan det være specielt anvist, hvordan »Svanen« skal  

 placeres.
 Stk. 2. »  Svanens« farve, form og tekst er  

 angivet i regler for Nordisk Miljømærkning af produkter.
 § 22.  Øvrige miljømærker, som er kontrolleret af en  

 uafhængig tredjepart og livscyklusbaserede, er tilladte at anvende på et  

 produkt, der er mærket med »Svanen«, såfremt miljømærket er  

 godkendt for den aktuelle produktgruppe af Nordisk Miljømærkenævn.
 Stk. 2.  Det er tilladt, uanset stk. 1, at anvende det  

 europæiske miljømærke samt det særlige økologimærke »Statskontrolleret  

 økologisk« på et produkt, der er mærket med »Svanen«, såfremt  

 der efter gældende regler for disse mærker er opnået ret hertil.
Gebyrer for det nordiske miljømærke § 23.  Gebyret for ansøgning om det nordiske  

 miljømærke (Svanen) udgør 3.500 kr.
 Stk. 2.  Gebyr betales for hver indgivet ansøgning, jf.  

 § 9.
 Stk. 3.  Gebyret betales ved indgivelse af ansøgning om  

 tildeling af miljømærke.
 § 24.  Ved væsentlige ændringer efter § 16, der kræver  

 fornyet sagsbehandling, betales et gebyr på 3.500 kr.
 Stk. 2.  Ved fornyet ansøgning efter § 14, stk. 2 som  

 følge af revision af kriterierne for den ansøgte produktgruppe betales et  

 gebyr på 3.500 kr.
 § 25.  Gebyr efter §§ 23 og 24 tilbagebetales ikke,  

 uanset om ansøgningen trækkes tilbage, eller om licensen tildeles eller ej.
 § 26 .  Miljømærkesekretariatet afgør, om produkter  

 repræsenterer ensartede forhold udfra et miljøsynspunkt efter § 9, samt om  

 meddelte ændringer kræver betaling af gebyrer efter § 24.
§ 27.  Det årlige gebyr for anvendelse af det nordiske  

 miljømærke udgør 0,4% af licenshaverens omsætning i Danmark af det produkt,  

 som har fået tildelt miljømærket.
Dette gælder ligeledes licenshavere, som  

 har fået tildelt licens i et af de øvrige deltagende lande, og som er  

 registreret hos miljømærkesekretariatet.
 Stk. 2.  Anvendelsesgebyret kan ikke overstige 250.000  

 kr. om året per licens.
Stk. 3.  Ved den årlige omsætning forstås det årlige  

 salg i Danmark.
Den årlige omsætning baseres på licens- eller  

 registreringshavers salgspris eksklusive moms.
Administration af gebyrer for det  

 europæiske og det nordiske § 28.  Miljømærkesekretariatet opkræver gebyrer for  

 ansøgning og anvendelse i Danmark.
Gebyrerne indbetales til Miljøstyrelsen.
§ 29.  Gebyret for anvendelse efter § 6 og § 27  

 betales hvert halve år.
Gebyret fastsættes på grundlag af en estimeret årlig  

 omsætning af det miljømærkede produkt.
Betalingen sker efter faktura  

 fremsendt af miljømærkesekretariatet.
 Stk. 2.  Licens- eller registreringshaver skal inden 30  

 dage efter tildeling af licens eller registrering vurdere den årlige  

 omsætning af det miljømærkede produkt og indsende oplysninger herom sammen  

 med oplysninger om omsætningen fra det seneste regnskabsår til  

 miljømærkesekretariatet.
Stk. 3.  Miljømærkesekretariatet kan efter høring af  

 licens- eller registreringshaver ændre licens- eller registreringshavers  

 estimerede omsætning, såfremt den indsendte estimerede omsætning afviger  

 væsentligt fra det tidligere års omsætning af det miljømærkede produkt.
De  

 efterfølgende år estimerer miljømærkesekretariatet omsætningen på baggrund af  

 sidste års faktiske omsætning og licens- eller registreringshavers  

 forventninger til den fremtidige omsætning.
Stk. 4.  Ved påbegyndt anvendelse i et kalenderår  

 betales alene anvendelsesgebyr fra tildeling af licensen eller registreringen  

 til årets afslutning.
Ved ophør i et kalenderår betales alene  

 anvendelsesgebyr indtil ophør af licensen eller registreringen.
 Stk. 5.  Licens- eller registreringshaver skal hvert år  

 ved årets afslutning indsende en attesteret revisorerklæring til  

 miljømærkesekretariatet, der indeholder oplysninger om årets omsætning af det  

 miljømærkede produkt.
Stk. 6.  Miljømærkesekretariatet foretager en  

 efterregulering af det indbetalte gebyr i forhold til produktets faktiske  

 omsætning ved årets afslutning.
Der sker tilbagebetaling af overskydende  

 gebyr eller opkrævning af manglende gebyr.
 § 30.  Gebyret for anvendelse af miljømærker  

 indbetales senest ved udgangen af den måned, der følger efter hvert halve år,  

 jf. § 29.
 Stk. 2.  Betales gebyret ikke rettidigt, skal der  

 betales rente herfor efter reglerne i lov om miljøbeskyttelse § 88, stk. 2 og  

 3.
 § 31.  Der betales et særskilt gebyr på 100 kr. for  

 erindringsskrivelser vedrørende betaling af gebyr.
Miljømærkenævnet, miljømærkesekretariatet  

 og koordinationsudvalget § 32.  Den europæiske og den nordiske  

 miljømærkeordning administreres i Danmark af et miljømærkenævn, et  

 miljømærkesekretariat, et koordinationsudvalg og Miljøstyrelsen.
 § 33.  Miljø- og energiministeren nedsætter et  

 miljømærkenævn.
Stk. 2.  Miljømærkenævnet har til formål at fremme  

 udviklingen af frivillig miljømærkning af mindre miljøbelastende produkter  

 både i europæisk og nordisk regi.
Miljømærkenævnet skal endvidere sikre, at  

 ordningerne udvikles på et fagligt, teknisk og miljømæssigt højt niveau i  

 overensstemmelse med eksisterende og ny miljøviden, samt at udbrede  

 kendskabet til miljømærkeordningerne.
§ 34.  Miljømærkenævnet består af en formand og op til  

 11 andre medlemmer.
Formanden og medlemmerne udpeges af miljø- og  

 energiministeren, der ligeledes udpeger suppleanter for samtlige medlemmer.  

 Næstformanden udpeges af nævnet blandt nævnets medlemmer.
Nævnet søges  

 sammensat således, at det har et alsidigt kendskab til erhvervsforhold,  

 teknologi, miljø, arbejdsmiljø og forbrugeroplysning.
Det tilstræbes, at  

 såvel handel og industri som miljø- og forbrugerinteresser er ligeligt  

 repræsenteret i nævnet . Følgende organisationer og myndigheder  

 indstiller således:
 Stk. 2.  Herudover kan miljø- og energiministeren udpege  

 op til 2 andre medlemmer samt suppleanter herfor.
 Stk. 3.  Arbejdsministeriet deltager med en repræsentant  

 uden stemmeret i nævnets møder.
 Stk. 4.  Formanden skal være uafhængig af myndigheder og  

 brancheorganisationer.
Stk. 5.  Nævnets medlemmer udpeges for en 2-årig  

 periode.
Genudpegning kan finde sted.
§ 35.  Miljømærkenævnets opgave er at § 36.  Miljø- og energiministeren indgår aftale med en  

 privat organisation, der etablerer og driver et miljømærkesekretariat.  

 Miljømærkesekretariat har til opgave at § 37.  Miljømærkesekretariatet udpeges af miljø- og  

 energiministeren som det ansvarlige organ i henhold til art. 9 i Rådets  

 forordning nr. 880/92/EØF om en EF-forordning for tildeling af et miljømærke.
 Stk. 2.  Miljømærkesekretariatet er ansvarlig for  

 udførelsen af opgaver i forbindelse med tildeling af det europæiske  

 miljømærke og kontrol med overholdelse af Rådets forordning nr. 880/92/EØF.
 § 38.  Miljø- og energiministeren nedsætter et  

 koordinationsudvalg bestående af formanden for miljømærkenævnet, en  

 repræsentant for miljømærkesekretariatet og en repræsentant for  

 Miljøstyrelsen.
 Stk. 2.  Koordinationsudvalget har til formål at sikre  

 samspillet og sammenhængen mellem miljømærkenævnets overordnede beslutninger  

 og miljømærkesekretariatets gennemførelse heraf.
Stk. 3.  Koordinationsudvalget har til opgave at Stk. 4.  Koordinationsudvalgets afgørelser træffes med  

 almindeligt stemmeflertal.
 Stk. 5.  Koordinationsudvalget udarbejder selv sin  

 forretningsorden, som godkendes af miljø- og energiministeren.
 § 39.  Miljøstyrelsen indgår årligt aftale med  

 miljømærkesekretariatet om den økonomiske ramme for det pågældende finansår.
 Stk. 2.  Det af koordinationsudvalget godkendte budget  

 skal ligge inden for den ramme, som er fastsat efter stk. 1.
 Stk. 3.  Miljø- og Energiministeriet fastsætter krav til  

 regnskabsaflæggelsen, herunder tidsfristen herfor.
 § 40.  Forvaltningsloven finder anvendelse på sager,  

 hvor der efter denne bekendtgørelse er eller vil blive truffet afgørelse af  

 miljømærkesekretariatet.
 § 41.  Når der er truffet afgørelse om tildeling eller  

 registrering af mærket, er licens- eller registreringshavers navn, det  

 licensierede produkt samt licens- eller registreringsnummeret offentligt  

 tilgængeligt.
 Stk. 2.  Såfremt der træffes afgørelse om inddragelse af  

 licensen eller registreringen til at anvende mærket, kan  

 miljømærkesekretariatet offentliggøre dette samt de i stk. 1. nævnte  

 oplysninger.
Klageadgang § 42.  Miljømærkesekretariatets afgørelser efter denne  

 bekendtgørelse kan indbringes for miljømærkenævnet af afgørelsens adressat.
 Stk. 2.  Klage indgives skriftligt til  

 miljømærkesekretariatet inden 4 uger fra meddelelsen af afgørelsen.  

 Miljømærkesekretariatet sender umiddelbart efter klagefristens udløb klagen  

 til miljømærkenævnet ledsaget af den påklagede afgørelse og det materiale,  

 der er indgået i sagens bedømmelse.
 § 43.  Afgørelser truffet af miljømærkenævnet kan ikke  

 indbringes for anden administrativ myndighed.
Kontrol, inddragelse og straf § 44 .  Inden licens tildeles, kan  

 miljømærkesekretariatet foretage kontrolbesøg hos ansøgeren eller producenten  

 i disses forretningslokaler.
Kontrollen omfatter lagerbeholdningen,  

 produktionen, regnskabsmateriale, vareprøver, analyseudstyr og  

 indkøbsfortegnelser.
Stk. 2.  Licenshaveren skal selv kontrollere ved et  

 kvalitetsprogram, at det miljømærkede produkt samt produktionsprocessen  

 opfylder kravene i kriteriesættet.
Licenshaver skal føre journal over  

 resultater af foretagne tests og målinger til brug for dokumentation for  

 overholdelse af kriteriesættene.
Journalen skal bevares under licensens  

 gyldighedsperiode.
Miljømærkesekretariatet har adgang til journalen.
Stk. 3.  Miljømærkesekretariatet foretager efterfølgende  

 tilsyn med, at de gældende kriteriesæt overholdes.
Tilsynet kan udføres i  

 forretningslokaler hos producenter, underleverandører, importører, grossister  

 samt detailhandlen fra de berørte parter.
Tilsynet omfatter  

 lagerbeholdningen, produktionen, regnskabsmateriale, vareprøver,  

 analyseudstyr og indkøbsfortegnelser.
 Stk. 4.  Konstateres der fejl i forbindelse med kontrol  

 eller tilsyn, kan miljømærkesekretariatet pålægge licenshaveren at gennemføre  

 ændringer i sin kvalitetsstyring.
 § 45.  Miljømærkesekretariatet kan inddrage licensen  

 eller registreringen til at anvende det europæiske og det nordiske miljømærke  

 i tilfælde, hvor licenshaver, registreringshaver eller produktet ikke  

 opfylder kravene i det gældende kriteriesæt eller betingelserne for  

 anvendelsen af miljømærket.
Stk. 2.  Ved inddragelse af licensen eller  

 registreringen bortfalder licens- eller registreringshavers ret til at  

 anvende miljømærket.
Ved inddragelse af licensen tildelt i et af de øvrige  

 nordiske lande, inddrages den dertil hørende registrering i Danmark.
Før der  

 træffes beslutning om inddragelse af det europæiske eller det nordiske  

 miljømærke, skal licens- eller registreringshaver høres og gives en tidsfrist  

 til at afgive udtalelse herom.
 Stk. 3.  Er den konstaterede tilsidesættelse af kravene  

 for produktet i kriteriesættet ikke af væsentlig karakter, kan  

 miljømærkesekretariatet inddrage licensen eller registreringen midlertidigt  

 og angive en tidsfrist indenfor hvilken, licens- eller registreringshaver kan  

 berigtige eller korrigere forholdene.
 Stk. 4.  Miljømærkesekretariatet kan pålægge licens-  

 eller registreringshaver øvrige mindre bebyrdende korrigerende  

 foranstaltninger til overholdelse af kriteriesættet f.eks. offentliggørelse  

 af korrekte udsagn, såfremt det skønnes mere effektivt.
 § 46.  I særlige tilfælde, hvor der fremkommer  

 væsentlig ny viden om påvirkninger på miljøet eller sundheden, kan Nordisk  

 Miljømærkenævn ændre eller ophæve et kriteriesæt inden gyldighedsperiodens  

 udløb med den virkning, at samtlige licenser og registreringer inddrages for  

 den pågældende produktgruppe.
 Stk. 2.  Licens- eller registreringshaver skal ved  

 ændring efter stk. 1, ansøge på ny for at opretholde ret til anvendelse af  

 mærket.
§ 47.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3.  Sker der ikke konfiskation af udbytte, som er  

 opnået ved overtrædelse, skal der ved udmåling af bøde, herunder tillægsbøde,  

 tages særligt hensyn til størrelsen af en opnået eller tilsigtet økonomisk  

 fordel.
Ikrafttræden § 48.  Bekendtgørelsen træder i kraft den 28. januar  

 1998.
 Stk. 2.  Licenshavere, som har fået tildelt licens i et  

 af de øvrige nordiske lande og som markedsfører deres miljømærkede produkter  

 i Danmark før denne bekendtgørelses ikrafttræden, skal inden den 1. april  

 1998 registreres hos miljømærkesekretariatet eller ophøre med markedføringen  

 i Danmark.
Miljø- og Energiministeriet, den 19.  

 januar 1998 Svend Auken / Leo Larsen Bilag 1 RÅDETS FORORDNING (EØF) Nr. 880/92 af 23. marts 1992 Bekendtgørelse om det europæiske og det nordiske miljømærke (* 1) 1) Bekendtgørelsen er notificeret i overensstemmelse med  

 bestemmelserne i Rådets direktiv 83/189/EØF, EFT 1983 L 109/8 med senere  

 ændringer.
Bekendtgørelsen indeholder bestemmelser, der omhandler dele af  

 Rådets forordning 880/92/EØF, EFT 1992 L 99/1. Forordningen er optrykt som  

 bilag 1 til denne bekendtgørelse.
Bekendtgørelsen indeholder endvidere  

 bestemmelser, der gennemfører Rådets beslutning 93/326/EØF, EFT 1993 L  

 129/23.
