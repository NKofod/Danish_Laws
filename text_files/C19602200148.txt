Efter indstilling fra stenhugger-, brolægger- og stukkaturfagenes  

 fællesudvalg i lærlingesager fastsætter lærlingerådet herved i medfør af §  

 24, stk. 5, i lov nr. 261 af 2. oktober 1956 om lærlingeforhold nedenstående  

 uddannelsesregler, som angiver mindstemålet for uddannelsen i stukkatørfaget,  

 og som er bindende for fagets læremestre. ------------- Lærlingen antages til oplæring stukkatør.
 Den praktiske uddannelse skal ske i fortsat udvikling og i et sådant  

 tempo, som lærlingens evner tillader.
 Uddannelsen omfatter modelarbejde, formning og støbning i gibs og cement.
 Det forbeholdes læremesteren i tilfælde af arbejdsledighed eller mangel på  

 det for lærlingens uddannelse passende arbejde midlertidigt at beskæftige  

 lærlingen hos andre stukkatørmestre, dog under læremesterens ansvar for  

 lærlingens uddannelse på det pågældende sted.
 Den mester, hos hvem lærlingen måtte blive sat i arbejde af sin  

 læremester, skal opfylde samtlige de i lærlingelovens § 2 fastsatte  

 betingelser for at antage lærlinge.
 For så vidt en lærling midlertidigt beskæftiges hos en anden  

 stukkatørmester, skal meddele herom sendes til det faglige udvalg for  

 stukkatørfaget.
 Lærlingen skal deltage i den for faget godkendte undervisning på teknisk  

 skole, jfr. lærlingelovens § 13.
 Lærlingerådet, den 19. januar 1960.
 Jacobi.
/L.B.
Fabricius.
