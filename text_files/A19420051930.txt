 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Stk. 1.  Af de Gevinster i Klasselotteriet, der fra og  

 med det 269de Lotteri tilfalder Spillerne i Lotteriet, skal der svares en  

 Afgift paa 15 pCt. beregnet af den Del af Gevinstbeløbet, der overstiger 200  

 Kr.
 Stk. 2.  Afgiftens Nettoprovenu deles ved  

 Finansministerens Foranstaltning med Halvdelen til Statskassen og Halvdelen  

 til den fælleskommunale Udligningsfond.
§ 2 Stk. 1.  Falder Gevinst paa et Nummer, der er delt i  

 halve, fjerdedele, ottendedele eller andre Brøkdele, beregnes Afgiften  

 selvstændigt for hver af de paa Del-Sedlerne faldne Gevinstbeløb.
 Stk. 2.  Derimod faar det ingen Indflydelse paa  

 Afgiftsberegningen, at flere Personer i Forening spiller paa samme Seddel, en  

 hel Seddel eller en Del-Seddel.
§ 3 Afgiften berigtiges derved, at den ved Lotteriets Foranstaltning afkortes  

 i Gevinstbeløbet ved dettes Udbetaling.
§ 4 Klasselotterigevinster, der fra og med det 269de Lotteri tilfalder  

 Spillerne i Lotteriet, er fritaget for Indkomstskat til Stat og Kommune.
§ 5 Stk. 1.  Klasselotterigevinster, der som faldne i et  

 tidligere Lotteri efter de almindelige Regler er indkomstskattepligtige for  

 Skatteaaret 1943-44 eller følgende Skatteaar, er fritaget for Indkomstskat  

 til Stat og Kommune, saafremt Gevinsten vilde være fritaget for Afgift efter  

 Reglerne i § 1, jfr. § 2.
 Stk. 2.  I modsat Fald skal Vinderen kunne befri sig og  

 eventuelle Medvindere for Indkomstskattepligten derved, at han betaler Afgift  

 af Gevinsten beregnet efter § 1, jfr. § 2.
Stk. 3.  Den, der ønsker at benytte sig af denne Adgang,  

 maa ved Indgivelse af sin Selvangivelse for paagældende Skatteaar fremsætte  

 Begæring om Beregning af Afgift af Gevinsten i Overensstemmelse med  

 nærværende Lov og give de fornødne Oplysninger efter Finansministerens  

 nærmere Bestemmelse.
Afgiften beregnes da af den Amtstue, i hvis Distrikt den  

 paagældende har Bopæl, og skal indbetales til Amtstuen inden 6 Uger efter  

 Modtagelsen af Amtstuens Afgiftsberegning.
Under særlige Omstændigheder kan  

 Finansministeren tilstaa Forlængelse af Fristen.
Betales den beregnede Afgift  

 ikke rettidigt, genindtræder Indkomstskattepligt for den paagældende og hans  

 eventuelle Medvindere.
§ 6 De til Lovens Gennemførelse fornødne nærmere Regler fastsættes af  

 Finansministeren.
Denne bemyndiges til at afholde de med Afgiftens  

 Berigtigelse forbundne Udgifter.
§ 7 Denne Lov træder straks i Kraft.
 Hvorefter alle vedkommende sig have at rette.
 Givet paa Amalienborg, den 19. December  

 1942.
 Under Vor Kongelige Haand og Segl.
 I Kongens Navn:
Frederik, Kronprins.
(L.
S.) K.
H.
Kofoed.
(* 1) Udfærdiget gennem Finansministeriet.
Se Rigsdagstidenden for  

 1942-43: Folket.
Tid.
Sp. 247, 263, 284, 286; Landst.
Tid.
Sp. 247, 274, 281;  

 Till.
A.
Sp. 2737; Till.
C.
Sp. 127, 167.
